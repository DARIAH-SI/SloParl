<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-17-1994-02-04">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">163AF5915965427BC1257832004838E9</idno>
               <idno type="URI">163AF5915965427BC1257832004838E9</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-17-1994-02-04.DZ" n="17">
               <name>Redna</name>
               <date when="1994-02-04"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-17-1994-02-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 4. FEBRUARJA 1994 OB 10.17 URI.)</stage>
            <sp xml:id="SDZ1-Redna-17-1994-02-04.sp1">
               <speaker>PODPREDSEDNIK MIROSLAV MOZETIČ:</speaker>
               <p>Kolegice poslanke in poslanci, gospod in gospodje.</p>
               <p>Nadaljujemo 17. sejo Državnega zbora Republike Slovenije. Obveščen sem, da so
                  zadržani in se današnjega nadaljevanja seje ne morejo udeležiti naslednji poslanci
                  in poslanke: g. Dušan Bavdek, ga. Jadranka Šturm-Kocijan, g. dr. Ciril Ribičič, g.
                  Zoran Thaler, g. Roberto Battelli, g. Tone Partljič, g. Jože Lenič in g. Nace
                  Polajnar do 12. ure, g. dr. Bojan Korošec, g. dr. Janko Predan, g.dr. Dimitrij
                  Rupel.</p>
               <p>Prosim, da ugotovimo navzočnost.</p>
               <p>Ugotovimo sklepčnost! <stage>(55 prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na nadaljevanje seje sem vabil predstavnike Vlade Republike Slovenije in jih lepo
                  pozdravljam.</p>
               <p>Današnjo sejo bomo pričeli s tretjo obravnavo predloga zakona o spremembah in
                  dopolnitvah zakona o zunanjetrgovinskem poslovanju - po hitrem postopku, obravnavo
                  predloga zakona o spremembah in dopolnitvah stanovanjskega zakona ter po dnevnem
                  redu naprej. Potem bo 19. točka, 27., 42., 44., 39. in potem še nekaj točk od 44.
                  dalje.</p>
               <p>
                  <title>TOČKA 19.A - PREDLOG ZAKONA O SPREMEMBAH IN DOPOLNITVAH ZAKONA O
                     ZUNANJETRGOVINSKEM POSLOVANJU</title> - hitri postopek. Prišli smo do tretje
                  obravnave. V predhodnih obravnavah so bili vloženi amandmaji. Na te amandmaje
                  imamo amandma Slovenske ljudske stranke. Amandma k 3. členu. Doda se novi 34.a
                  člen, ki se glasi: <q>"Kadar prihaja v poštev odvzem premoženjske koristi,
                  pridobljene z gospodarskim prestopkom iz 32.a člena tega zakona, inšpekcijski ali
                  drugi nadzorni organ ter javni tožilec v okviru predhodnega postopka, po uradni
                  dolžnosti predlagajo začasno zavarovanje zahtevka po določbah, ki veljajo za
                  izvršilne postopke."</q></p>
               <p>Želijo predlagatelji amandmaja besedo? Prosim, gospod Podobnik. Amandma je bil
                  vložen pred kratkim, zato ga še nimate na mizi. Prosim za posluh.</p>
            </sp>
            <sp xml:id="SDZ1-Redna-17-1994-02-04.sp2">
               <speaker>MARJAN PODOBNIK:</speaker>
               <p>Spoštovani! Amandma, ki je delno oblikovno preoblikovan, vsebinsko pa identičen
                  včerajšnjemu predlogu, bomo oblikovali s pomočjo strokovne službe Državnega zbora,
                  ki je tudi postopkovno izpeljala celoten postopek začasnega zavarovanja zahtevka
                  po določbah, ki veljajo za izvršilni postopek. Dikcija je taka, da omogoča izvedbo
                  in je kompatibilna z drugimi deli tega zakona in z drugo zakonodajo, ki se nanaša
                  na to problematiko. Včeraj sem že poudaril, da smo predložili oz. dali predlog
                  prav zato, ker je zakonodaja, ki sedaj rešuje probleme, lahko v določenih točkah
                  ustavno sporna, ker je zakonodaja bivše SFRJ in ni več v celoti skladna s
                  slovensko ustavo.</p>
               <p>Ocenjujemo, da gre za izjemno pomembno stvar. Predstavniki Službe družbenega
                  knjigovodstva so tudi poudarili, da je to za njihovo uspešno in učinkovito delo do
                  konca nujno, da je ta stvar v taki ali podobni dikciji sprejeta, sicer bodo lahko
                  ugotavljali, kot doslej, tudi v prihodnje, dejanskih učinkov od tega ugotavljanja
                  pa ne bo. Hvala.</p>
            </sp>
            <sp xml:id="SDZ1-Redna-17-1994-02-04.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi kdo razpravljati o amandmaju? Gospod Baškovič.</p>
            </sp>
            <sp xml:id="SDZ1-Redna-17-1994-02-04.sp4">
               <speaker>MILAN BAŠKOVIČ:</speaker>
               <p>Hvala lepa. Gre za nov predlog. Mi ga nismo dobili v pregled, zato ne moremo dati
                  mnenja. Me pa zanima, kot sem ga poslušal, ima vrsto elementov, do izvršilnega
                  postopka in tako naprej, premoženjska korist, zasežba in tako dalje, ali je ta
                  konstrukcija preverjena s strokovnjaki s področja pravosodja, z ministrstva, s
                  sodišča, ki bo to moralo izvajati. Rad bi to opozoril, ker se bojim, da ni
                  konsistentno na prvi pogled, da ne bo po tem nekaj, kar bi bilo slej kot prej
                  prazno in ne izvedljivo. Ali mi lahko zagotovite, da je ta konzultacija
                  opravljena, čeprav je hitri postopek ampak vendarle?</p>
            </sp>
            <sp xml:id="SDZ1-Redna-17-1994-02-04.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Janez Podobnik, po tem pa Igor Omerza. Marjan Podobnik.</p>
            </sp>
            <sp xml:id="SDZ1-Redna-17-1994-02-04.sp6">
               <speaker>MARJAN PODOBNIK:</speaker>
               <p>Najprej moram povedati, da je strokovna svetovalka iz vaše službe predlagala tako
                  dikcijo. Če ocenjujete, da je kljub temu potrebno dodatno ugotavljati skladnost z
                  drugo zakonodajo, predlagam kratko prekinitev, da se to ugotovi. Že prej sem pa
                  povedal, da gre za vprašanje, da so tak predlog dali tisti, ki sedaj izvajajo
                  določene stvari, in strokovni svetovalci vaše službe. Torej z obeh strani ne vidim
                  razloga, zakaj bi bila stvar sporna. Če pa je sporna, predlagam, da se sedaj
                  prekine, sedaj ugotovi, kaj je treba reči in potem sprejme. Hvala.</p>
            </sp>
            <sp xml:id="SDZ1-Redna-17-1994-02-04.sp7">
               <speaker>PODPREDSEDNIK MOROSLAV MOZETIČ:</speaker>
               <p>Hvala lepa. Gospod Igor Omerza. Predlagam, da prekinemo to točko in preidemo na
                  naslednjo točko in potem se v tem času ta zadeva strokovno razčisti in bi se
                  vrnili spet k tej točki. Ima kdo ugovor na ta predlog? <stage>(Ne.)</stage> Torej
                  začasno prekinjamo to točko dnevnega reda, da se strokovne službe tudi o tem
                  amandmaju izrečejo. Amandma bo dan na mizo, vendar doslej ni bilo še možno.</p>
               <p>Torej v začetku sem še eno stvar pozabil. Predpostavljam oziroma pričakujemo v
                  vodstvu, da bi sejo danes zaključili, torej vse točke opravili. Predvidoma bomo
                  sicer delali, tako kot je v petkih običaj, do 13. ure, vendar odvisno od tega,
                  kako nam bodo zadeve tekle, bi morda ob 13. uri podaljšali do konca oziroma imeli
                  pavzo in potem po pavzi nadaljevali do zaključka seje.</p>
               <p>Prehajamo na <title>27. TOČKO DNEVNEGA REDA - NA DRUGO OBRAVNAVO PREDLOGA ZAKONA O
                     SPREMEMBAH IN DOPOLNITVAH STANOVANJSKEGA ZAKONA</title>.</p>
               <p>Državni zbor je o predlogu zakona o spremembah in dopolnitvah stanovanjskega
                  zakona, druga obravnava, razpravljal na decembrski seji in sklenil, da se
                  obravnava navedenega zakona nadaljuje na naslednji, to je januarski seji zbora.
                  Vlado Republike Slovenije kot predlagatelja zakona je zbor zadolžil naj pripravi
                  novo besedilo 8. člena predloga zakona o spremembah in dopolnitvah stanovanjskega
                  zakona, ki naj v celoti nadomesti 125. člen stanovanjskega zakona, ob čim večjem
                  upoštevanju vloženih amandmajev k predloženemu zakonskemu predlogu za drugo
                  obravnavo.</p>
               <p>Vlada je svoje amandmaje in mnenje o vloženih amandmajih k predlogu zakona
                  predložila 10.01.1994. Želi predstavnik Vlade besedo? Prosim, gospod Jazbinšek.
                  Proceduralno.</p>
            </sp>
            <sp xml:id="SDZ1-Redna-17-1994-02-04.sp8">
               <speaker>ŽARKO PREGELJ:</speaker>
               <p>Spoštovani! Se oproščam, toda menim, da gospod Jazbinšek ne more tukaj
                  predstavljati Vlade. Zadnjič, ko smo obravnavali njegov odstop, smo ugotovili, da
                  je odstopil in da mu je s tem prenehala funkcija ministra. Ker nima več funkcije
                  ministra, tudi ne more več predstavljati Vlade.</p>
               <p>Ko sem zahteval, da bi razpravljali o razlogih za njegov odstop, smo ugotovili, da
                  ker ni več minister, ga ne moremo več poklicati na odgovornost, zahtevati od njega
                  pojasnila, tako da tudi v resnici on ne more več tukaj predstavljati Vlade.
                  Verjamem, da lahko še opravlja tekoče zadeve kot piše v ustavi, kar pa pomeni, da
                  opravlja zgolj tiste naloge, ki so bile že prej zastavljene in skrbi za njihovo
                  izvajanje. Nikakor pa ne more tukaj imeti tisto besedo, ki jo ima minister, ko
                  predstavlja mnenje Vlade in za to mnenje odgovarja in je lahko klicana
                  odgovornost. Zato prosim, da se to upošteva. Verjamem, da ga lahko sedaj nadomešča
                  ali predsednik Vlade, ki v resnici tudi odloča o njegovem resorju, politično lahko
                  odloča, ali pa kakšen drug minister, na sejah delovnih teles pa državni sekretar,
                  ki je za določeno področje zadolžen. Hvala.</p>
            </sp>
            <sp xml:id="SDZ1-Redna-17-1994-02-04.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ker je gospod Pregelj tudi že povedal, kar bi jaz sicer povedal glede
                  določbe iz ustave, predlagam to, da sklepamo o tem, ali naj jazbinšek razloži
                  zadevo v okviru tekočih zadev, ki jih lahko upravlja. Ugotovimo sklepčnost!
                     <stage>(37 prisotnih.)</stage> Ugotovimo sklepčnost! <stage>(35
                     prisotnih.)</stage> Še enkrat bomo ugotavljali sklepčnost, potem pa bomo sejo
                  prekinili. Ugotovimo sklepčnost! <stage>(37 prisotnih.)</stage> Prekinjam sejo za
                  petnajst minut. Prosim, da vodje poslanskih skupin zagotovite sklepčnost.</p>
            </sp>
            <stage type="time">(Seja je bila prekinjena ob 10.18 uri in se je nadaljevala ob 10.46
               uri.)</stage>
            <sp xml:id="SDZ1-Redna-17-1994-02-04.sp10">
               <speaker>PODPREDSEDNIK MIROSLAV MOZETIČ:</speaker>
               <p>Prosim, da se približate sivim tipkam, ugotovili bomo sklepčnost.</p>
               <p>Ugotovimo sklepčnost! <stage>(47 prisotnih.)</stage></p>
               <p>Ugotavljam, da  smo sklepčni in nadaljevali bomo z delom. Kar zadeva predstavnike
                  Vlade, še to, da je gospod Jazbinšek, to smo pogledali tudi po papirjih,
                  pooblaščen, da predstavlja Vlado v tej zadevi in mu dajem besedo. Prosim, gospod
                  Jazbinšek. Gospod Pregelj ima spet proceduralno.</p>
            </sp>
            <sp xml:id="SDZ1-Redna-17-1994-02-04.sp11">
               <speaker>ŽARKO PREGELJ:</speaker>
               <p>Spoštovani! 267. člen Poslovnika jasno piše: <q>"Predsednik Vlade in ministri
                  predstavljajo Vlado v Državnem zboru. Predsednik Vlade ima splošno pravico
                  predstaviti Vlado v Državnem zboru in njegovih delovnih telesih. Na seji Državnega
                  zbora predstavi Vlado minister, ki ga določi Vlada. - Poudarjam "</q>minister<q>", ne pa
                  minister v odstopu. - Na seji delovnega telesa predstavlja Vlado minister, lahko
                  jo predstavlja tudi državni sekretar, predstojnik organa itn. Na seji Državnega
                  zbora in delovnih teles lahko sodelujejo, ne pa predstavljajo Vlado, tudi vodilni
                  uslužbenci ministrstev in vladnih služb, ki jih določi Vlada - tukaj razumem, da
                  lahko sodelujejo in dajejo strokovna pojasnila. - Predstavnik Vlade je političen
                  organ, političen funkcionar in politično zastopa Vlado."</q></p>
               <p>Še enkrat ugotavljam, da gospod Jazbinšek to več ni in ne more tukaj predstavljati
                  Vlade, čeprav piše v glavi zakona, da ga je takrat Vlada pooblastila za svojega
                  predstavnika, on je odstopil s te funkcije. Vlada lahko na podlagi svojega
                  poslovnika, poslovnika Vlada, lahko pooblasti drugega ministra in bi to morala
                  narediti. Ker tega ni naredila, menim, da v kolikor damo besedo gospodu Jazbinšku,
                  naredimo prekršek proti lastnemu poslovniku; osebno bom tukaj sprožil tožbo.
                  Hvala.</p>
            </sp>
            <sp xml:id="SDZ1-Redna-17-1994-02-04.sp12">
               <speaker>PODPREDSEDNIK MIROSLAV MOZETIČ:</speaker>
               <p>Še enkrat bom to ponovil. Vendar, ker gospod Pregelj vztraja, tam je prebral, da
                  lahko sodeluje tudi drugi, mislim, da sodelovanje pomeni to, da je tukaj pred nami
                  na govornici, daje odgovore, pojasni zadeve in on je tudi pooblaščen, da
                  predstavlja tukaj Vlado. Dajem besedo gospodu Jazbinšku. Še enkrat
                  proceduralno.</p>
            </sp>
            <sp xml:id="SDZ1-Redna-17-1994-02-04.sp13">
               <speaker>ŽARKO PREGELJ:</speaker>
               <p>To je skrajna nekorektnost in pri takem delu ne mislimo sodelovati. Resno ne, ker
                  to je dobesedno omalovaževanje, tako našega Poslovnika, kot nas samih. Glede na
                  to, da je bilo pri obravnavi odstopa jasno ugotovljeno, da ker ni več minister, da
                  niti ga ne moremo več poklicati sem na odgovornost in zahtevati od njega
                  obrazložitev odstopa, tako on zdaj tukaj več ne more predstavljati Vlade. Mi pri
                  tem ne bomo sodelovali. Enostavno menim, da je tak način, predsedujoči, skrajno
                  nekorekten in grajanja vreden in s tem kršite poslovnik in če dobro poznate
                  Ustavo, boste vedeli, da s tem kršite tudi Ustavo. Sprožili bomo pri Ustavnem
                  sodišču spor.</p>
            </sp>
            <sp xml:id="SDZ1-Redna-17-1994-02-04.sp14">
               <speaker>PODPREDSEDNIK MIROSLAV MOZETIČ:</speaker>
               <p>Med sejo razlaga poslovnik predsedujoči. Če imate ugovor, izvolite, sicer dajem
                  besedo gospodu Jazbinšku. Še enkrat proceduralno, Janez Podobnik.</p>
            </sp>
            <sp xml:id="SDZ1-Redna-17-1994-02-04.sp15">
               <speaker>JANEZ PODOBNIK:</speaker>
               <p>Spoštovani gospod podpredsednik, spoštovane poslanke in poslanci! Ugotavljam, da
                  je predsedujoči nekorektno dal besedo ministru, ki ni več minister. Pred parimi
                  dnevi, ko je Državni zbor predlagal, da bi gospod Jazbinšek obrazložil svoj
                  odstop, se je temu odpovedal. Gospodu Jazbinšku se je odpovedal predsednik Vlade
                  in se je sam odpovedal, ker je odstopil. Sedaj pa mu dajete besedo. To je skrajno
                  nekorektno.</p>
            </sp>
            <sp xml:id="SDZ1-Redna-17-1994-02-04.sp16">
               <speaker>PODPREDSEDNIK MIROSLAV MOZETIČ:</speaker>
               <p>V ustavi piše, da opravlja tekoče posle, menda je bil tudi sklep, jaz takrat nisem
                  bil navzoč, da jih opravlja, dokler ni imenovan novi minister. Ne vem, v čem je
                  minister sedaj nekorektnost. On predstavlja tukaj Vlado po pooblastilu. Pri vsakem
                  predlogu, ki pride iz Vlade, imamo napisano na predlogu, kdo je v zboru določen,
                  da bo predstavljal določen predlog.</p>
               <p>Gospod Jazbinšek, izvolite.</p>
            </sp>
            <sp xml:id="SDZ1-Redna-17-1994-02-04.sp17">
               <speaker>MIHA JAZBINŠEK:</speaker>
               <p>Rad bi ob tem zakonskem tekstu povedal, da so bile v igri tri generalne variante.
                  Ena je bila varianta Vlade, druga je bila varianta s prvopodpisanim gospodom
                  Šetincem, poslanske skupine in tretja varianta s prvim podpisanim gospodom
                  Potrčem.</p>
               <p>Razlike v obremenitvi celotnega javnega sektorja so bile po velikostnem redu 10
                  milijard, 35 milijard in 50 milijard. Skozi delo odbora, govorim iz naslova
                  podpore odbora posameznim alternativam, ti dve radikalni varianti nista dobili
                  podpore v Odboru za infrastrukturo. Z dodatnim amandmiranjem se je ustvarila
                  varianta na Vladni predlog v smislu tega, kar je v odboru podprto, čeprav vsi
                  amandmaji še stojijo.</p>
               <p>Generalno bi povedal, potem bi si zagotovil določena pojasnilo posameznih
                  amandmajih. Veliko število amandmajev je takšno, da je strinjanje med Vlado in
                  odborom doseženo. Gre, po moji oceni in po kvantitativnih analizah, ki smo jih
                  naredili, da v igri ostaja tako pri vladnem predlogu, kot pri amandmiranem
                  predlogu cena po zakonu o denacionalizaciji. Razlika pri stvareh je v tem, da v
                  vladnem predlogu vrednostni papirji ostajajo kot vrednostni papirji v rokah
                  lastnikov, dočim v predlogu amandmajev pa vrednostni papirji preko garancije
                  Stanovanjskega sklada postanejo gotovina za lastnike, ki jo lahko uporabijo tudi v
                  druge namene, ne za stanovanjske namene.</p>
               <p>V tem primeru bi amandmirana varianta bila nekoliko ugodnejša od vladne, kar
                  pomeni, da bi bilo več privatizacij na lokaciji, po vladni varianti pa bi bilo več
                  privatizacije na nadomestnih lokacijah. Končni rezultat bi bil tudi glede
                  preseljenosti ali nepreseljenosti, enak, s to razliko v pravici na isti lokaciji.
                  Po Vladnem predlogu bi bil Stanovanjski sklad obremenjen med 2 in celo 4
                  milijardami za kredite, ampak za kredite, ki bi šli v novogradnje. Po amandmirani
                  varianti bi bil stanovanjski sklad obremenjen, sicer pa tudi občine, s 2,5 do 3
                  milijardami. Stanovanjski sklad obremenjen s 7 in 5 milijard, v nenamenske, ne
                  stanovanjske namene, to je v vrednostne papirje lastnikov denacionalizirancev, ki
                  bi to uporabili v neke druge namene, ki niso stanovanjski. Stanovanjski sklad bi
                  bil s tem uničen, ker ima 5 milijard glavnice, ki je za 15 let oddana v kredite in
                  nima nobenega živega denarja, da bi lahko pokril odkup vrednostnih papirjev, ki
                  drugače niso čisto brezpredmetni, npr. delnice Razvojnega sklada niso
                  brezpredmetni papir. Tudi mene ste večkrat slišali, da tudi obveznice
                  Odškodninskega sklada bodo prej ali slej morale imeti za seboj neko garancijo.</p>
               <p>Model Vlade ima izenačene denacionalizirance, čeprav ti, ki prodajo dobijo
                  polovico v gotovini, polovico v vrednostnih papirjih. To je razlika od klasičnih
                  denacionalizirancev. Imajo izenačene najemnike, razen pri strogosti privatizacije
                  na lokaciji, dočim amandmirana varianta daje kompletni keš denacionalizirancem, ki
                  pristanejo na tako prodajo, s čimer so popolnoma neizenačeni z drugimi, po zakonu
                  o denacionalizaciji, in daje tudi ugodnosti, večje ugodnosti za nakupe novih
                  stanovanj. Gre enostavno za to, da tudi če bi bili sprejeti ti amandmaji,
                  stanovanjski sklad tega pokriti ne more.</p>
               <p>Ker tega pokriti ne more, bo prišlo v situacijo, ko bo seveda uresničevanje takega
                  zakona brezpredmetno. Stanovanjski sklad nima na voljo likvidnih sredstev. To je
                  zdaj ta generalna slika, ki sem jo hotel predstaviti. Po posameznih amandmajih
                  smatramo, da kadar gre za koencidenco stališč ne bo potrebno obrazložiti, kjer se
                  pa v bistvu Vlada že do sedaj, jaz bom samo interpretiral stališča, ne pa
                  pravzaprav na novo vzpostavil stališča Vlade do amandmajev, kjer se je pa Vlada
                  odločila seveda za druge alternative, predvsem skozi svoj model dane, tam bom pa
                  opozoril na določene nevarnosti in strinjanje Vlade z amandmaji da ali ne. Hvala
                  lepa.</p>
            </sp>
            <sp xml:id="SDZ1-Redna-17-1994-02-04.sp18">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog zakona je obravnaval Odbor za infrastrukturo in okolje kot
                  matično delovno telo. Prosim poročevalca, da predstavi svoje mnenje. Poročevalca
                  ni, 3. dodatno poročilo, z datumom 1.2.1994 k predlogu zakona imate na klopi in če
                  želi poročevalec, ki je predsednik odbora, besedo, ima besedo.</p>
            </sp>
            <sp xml:id="SDZ1-Redna-17-1994-02-04.sp19">
               <speaker>ŽARKO PREGELJ:</speaker>
               <p>Spoštovani! Kot poročevalec odbora sem dolžan dati poročilo in ga bom tudi
                  podal.</p>
               <p>Poglejte, odbor je ta zakon obravnaval na več sejah, ki so bile vse izrazito dolge
                  in zahtevne. Imeli smo ogromno težav zaradi izredno konfliktne situacije med dvema
                  skupinama prizadetih, na eni strani lastnikov denacionaliziranega premoženja, na
                  drugi strani bivših imetnikov stanovanjske pravice. Obe skupini sta se
                  organizirali in tudi tako nastopali, pripravljali konkretne predloge. Verjetno vam
                  je znano, da je odbor pripravil javno predstavitev mnenj, kjer so se vsa ta
                  nasprotja izkristalizirala in na koncu je prišlo do osnovnih ugotovitev, da je pač
                  do vseh teh problemov prišlo predvsem zato, ker se država izogiba svoje
                  odgovornosti.</p>
               <p>No, po hudih mukah, če lahko tako rečem, smo le uspeli priti do nekega
                  konsistentnega predloga. Verjetno vam je znano, da je zbor na predhodni obravnavi
                  sicer že drugega branja, ko je bila spet odprta splošna razprava, sprejel sklep,
                  da naj Vlada pripravi nov tekst tega 8. člena, ki v bistvu pomeni spreminjanje
                  besedila 125. člena osnovnega zakona in ga pač ponudi kot celoto, kajti edino tako
                  je možno potem to zadevo konsistentno  urejati.</p>
               <p>Glede na to, da je bilo dano ogromno amandmajev, je odbor na koncu obravnaval
                  predvsem amandmaje, ki so amandma na vladin amandma, se pravi na nov integralni
                  tekst 125. člena in tudi odbor predlaga, da se najprej obravnava vladin amandma,
                  ki je v bistvu nov tekst tega člena, ker je to v resnici najbolj oddaljen amandma,
                  ker spreminja besedilo člena v celoti. Jasno, da je po poslovniku treba
                  obravnavati spet še prej amandmaje na določen amandma, tako da bomo verjetno
                  obravnavali vse amandmaje, nato pa vladin tekst in potem vse skupaj v celoti. V
                  kolikor je to vse izglasovano, so vsi amandmaji na 125. člen brezpredmetni in pač
                  v tej fazi je zadeva končana. Ostali členi so bili veliko manj problematični,
                  veliko lažje smo se uskladili in so v resnici večinoma v glavnem le posledica pač
                  določenih čisto tehničnih ukrepov za zagotovitev normalnega stanja na tem
                  področju.</p>
               <p>Opozoril bi na poročilo odbora. Poročilo smo poskušali čimbolj pregledno napisati.
                  Ugotavljam, da je sekretarki to uspelo in svetujem vsem članom zbora, da si
                  ogledajo to poročilo, kajti na ta način bodo tudi razumeli določene odločitve
                  matičnega delovnega telesa. Gre za nekaj mogoče nekoliko spornih zadev. Vemo, da
                  so rešitve pogojene tudi s finančnimi možnostmi države. Odbor za finance je kot
                  zainteresirano delovno telo podal svoje mnenje. Odsvetuje sicer uporabo amandmajev
                  obeh skupin poslancev, ki sta tukaj nastopali. No, glede na to, da je tukaj potem
                  Vlada pripravila nov tekst 125. člena, so ti amandmaji teh skupin v resnici
                  brezpredmetni, v kolikor bo sprejet vladin amandma, vsekakor pa še vedno ostaja
                  neznanka, kakšna bo obremenitev te rešitve za državo in verjetno bo potrebno do
                  tretjega branja to razčistiti. Pri tem bo potrebno, in sicer v okviru Ministrstva
                  za pravosodje ugotoviti natančno koliko je teh upravičencev do denacionalizacije,
                  koliko bo potrebno zagotoviti iz državnega proračuna in bo treba tudi pripraviti
                  oceno, kako se lahko to zagotovi.</p>
               <p>Mnenje finančnega ministra je tudi tu nekoliko zadržano. Pravi, da noben model ni
                  primeren za državni proračun, kar je seveda razumljivo s stališča državnega
                  zakladnika, toda dejstvo je, da je ta izredno težek problem v resnici posledica
                  svojevrstne nedoslednosti zakona o denacionalizaciji, ko je v bistvu uporabil
                  dvojno merilo. Pri vračanju kmetijskih površin se je upoštevalo zaključene
                  komplekse, nasade, centralno kulturo in podobno in se jih ni vračalo v naravi oz.
                  se je upravičencem do denacionalizacije vračalo nadomestna zemljišča.</p>
               <p>Pri teh problemih s stanovanji je bilo pa v tem zakonu opredeljeno, da se
                  stanovanja vračajo v naravi. Lahko bi se uporabilo tudi načelo iz zakona o
                  denacionalizaciji, da gre pač za nek zaključen stanovanjski kompleks in da se jih
                  ne vrača v naravi. Žal to ni bilo takrat sprejeto, tako da je v bistvu ta zakon
                  nekakšna svojevrstna sanacija zakona o denacionalizaciji, ko poskuša reševati v
                  resnici enake pravice tako bivših imetnikov stanovanjske pravice - gre za
                  izenačitev pravic in ostalih imetnikov stanovanjske pravice, ki so lahko
                  privatizirali svoja stanovanja, nad katerimi so imeli tole stanovanjsko pravico -
                  in hkrati seveda pravica upravičencev do denacionalizacije, torej bivših
                  lastnikov, ko dejansko dobijo to lastnino vrnjeno.</p>
               <p>Vladin model je v resnici nekaj takega, ki bi ga lahko opisali z nekaj besedami,
                  dovolimo vam delno vrnitev, toda ne popolno, kajti dati nekomu samo v lastnino ne
                  pa v posest, jasno ni ta prava denacionalizacija. Mi smo poskušali dobiti modele,
                  ki bi to nekako omogočili. Večinoma so zdaj sprejeti taki amandmaji, in če bi bili
                  izglasovani amandmaji, ki jih podpira odbor, potem verjamem, da dobimo
                  konsistenten predlog, s tem, da se še enkrat poudarim, potrebno je potem z
                  Ministrstvom za finance do tretje obravnave uskladiti tudi način izvrševanja
                  dolžnosti države, pred tem pa s pomočjo Ministrstva za pravosodje ugotoviti,
                  koliko je dejansko teh stanovanj, ki se bodo vračala, kakšen obseg sredstev to
                  pomeni, zdaj je pa že glede na to, da je zakon o denacionalizaciji ta rok
                  prekinil, se pravi, ni več novih vlaganj, je pač potrebno do te ocene priti.</p>
               <p>V Ministrstvu za pravosodje menijo, da bodo to lahko storili enkrat marca meseca
                  in kot predsednik odbora predlagam, da tudi naslednje branje ni v februarju, ampak
                  takrat, ko bodo ti podatki na voljo, torej verjetno marca meseca, se pravi, da bi
                  tretja obravnava bila šele v mesecu marcu, ne pa že v februarju. Hvala lepa.</p>
            </sp>
            <sp xml:id="SDZ1-Redna-17-1994-02-04.sp20">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage></p>
               <p>Prehajamo na obravnavo in na odločanje o posameznih členih predloga zakona. Pred
                  tem predlagam zboru, da skladno z zadnjo alineo 189. člena poslovnika razpravlja
                  in glasuje o vseh členih, na katerih so bili vloženi amandmaji skupaj. Ugotovimo
                  sklepčnost! <stage>(32 prisotnih.)</stage> Prosim vodja ali predstavnika ali kogar
                  koli iz posamezne poslanske skupine, da povabi svoje poslance sem noter, drugače
                  ne bomo mogli delati. Bomo sejo nadaljevali v ponedeljek. Prosim, da se iz vsake
                  poslanske skupine, če je volja in želja za delo.</p>
            </sp>
            <stage type="time">(Seja je bila prekinjena ob 11.00 uri in se je nadaljevala ob 11.25
               uri.)</stage>
            <sp xml:id="SDZ1-Redna-17-1994-02-04.sp21">
               <speaker>PODPREDSEDNIK MIROSLAV MOZETIČ:</speaker>
               <p>Nadaljujemo oz delom. Ugotavljali bomo navzočnost. Proceduralno.</p>
            </sp>
            <sp xml:id="SDZ1-Redna-17-1994-02-04.sp22">
               <speaker>ŽARKO PREGELJ:</speaker>
               <p>Spoštovani! Pozicijske stranke, ki smo prej zapustile dvorano, smo se nekako
                  dogovorili, da smo pripravljeni delati naprej, pod pogojem, da predlagatelja, to
                  je Vlado zastopa drug minister, kar je možno oziroma, da določene strokovne
                  odgovore daje državni sekretar, ki je tukaj prisoten. Namreč, po poslovniku lahko
                  sodeluje in ko sodeluje, se razume, da daje strokovna pojasnila, nikakor pa nisem
                  pripravljen sodelovati, če predsedujoči vztraja in daje besedo nekomu, ki ni
                  minister. Menim, da je to presedans in pod takim pogojem mi ne bomo sodelovali.
                  Hvala.</p>
            </sp>
            <sp xml:id="SDZ1-Redna-17-1994-02-04.sp23">
               <speaker>PODPREDSEDNIK MIROSLAV MOZETIČ:</speaker>
               <p>Maks Lavrinc, tudi proceduralno. 176. člen Poslovnika pravi: <q>"Predlagatelj določi
                  svojega predstavnika, ki bo sodeloval v obravnavi predloga zakona na sejah
                  Državnega zbora."</q> Mislim, da pri tem ni bila nobena moja kršitev storjena.</p>
            </sp>
            <sp xml:id="SDZ1-Redna-17-1994-02-04.sp24">
               <speaker>MAKSIMILJAN LAVRINC:</speaker>
               <p>Proceduralno. Ljubeznivo bi prosil predsedujočega, če dovoli gospodu Preglju
                  prebrati 115. člen Ustave, mi bomo počakali.</p>
            </sp>
            <sp xml:id="SDZ1-Redna-17-1994-02-04.sp25">
               <speaker>PODPREDSEDNIK MIROSLAV MOZETIČ:</speaker>
               <p>Ne, lahko samo ponavljam, spet vse kar je bilo. 176. člen pravi, da Vlada določi
                  oziroma predlagatelj določi svojega predstavnika. Določil ga je, pa še 115. člen
                  Ustave, ki govori, da tisti, ki je odstopil opravlja posle tekoče; mislim tukaj,
                  zdaj pa če želite, da dam ta pogoj opozicije na glasovanje, mislim, da je boljše,
                  da predlagam ponovno pol ure pavze in prosim, da se vodje poslanskih skupin
                  zberete v sobi 217 s predsednikom zbora in se tam dogovorimo, če imamo voljo
                  delati, ali nimamo. Koliko je proceduralnih zdaj, prosim po vrsti? Gospod
                  Školč.</p>
            </sp>
            <sp xml:id="SDZ1-Redna-17-1994-02-04.sp26">
               <speaker>JOŽEF ŠKOLČ:</speaker>
               <p>Hvala lepa. Najprej bi prebral ta znameniti 115. člen Ustave, potem bi povedal še
                  nekaj drugih stvari, ki bi jih moral zbor upoštevati zaradi svoje integritete in
                  pa tudi zaradi vsakokratne Vlade, ki bo.</p>
               <p>Menim, da je ravnanje gospoda Preglja naravnost škandalozno glede na predpise, ki
                  jih imamo.</p>
               <p>115. člen govori o prenehanju funkcije predsednika in ministrov Vlade, glasi pa
                  tako: <q>"Funkcija predsednika Vlade in ministrov preneha, ko se po volitvah sestane
                  nov Državni zbor, funkcija ministrov pa tudi z vsakim drugim prenehanjem funkcije
                  predsednika Vlade ter z razrešitvijo ali odstopom ministra, morajo pa opravljati
                  tekoče posle do izvolitve novega predsednika Vlade oziroma do imenovanja novih
                  ministrov."</q> Toliko Ustava.</p>
               <p>Druga stvar je vezana na to, kako Vlada določa svoje pooblaščene govorce - da jim
                  tako rečem - in z moje strani se mi zdi, da velja povedati, da Vlada ne glede na
                  to, čigava pač bo, mora imeti pravico določiti, kdo bo tisti, ki bo na zboru
                  zagovarjal stališča Vlade in da to ne more biti prepuščeno gospodu Preglju, ali
                  komurkoli drugemu, drugače Vlada ni Vlada, in tudi ne vidim enostavno možnosti, da
                  bi delali na način, da ko nekomu ne bo nekdo všeč, da tukaj nastopa, da se reče,
                  mi tega predstavnika Vlade v tem trenutku ne sprejemamo, zahtevamo nekega drugega.
                  To je nedopustno in škandalozno in tudi opozicija ima svoje obveznosti do
                  Državnega zbora in do volivk in volivcev.</p>
               <p>Samo to sem želel povedati, zato nasprotujem temu, da bi kakorkoli o tem
                  glasovali, da bi zaradi tega prekinjali sejo. Če zbor ni sklepčen, ga je potrebno
                  razpustiti zaradi tega, ker opozicija oziroma gospod Pregelj, ki to podjetje v tem
                  trenutku vodi, ne zna čitati ustave v svoji celoti in ne zna upoštevati
                  pristojnosti Vlade, tako kot so napisane v zakonu, ki ga je sprejel ta Državni
                  zbor. Hvala lepa.</p>
            </sp>
            <sp xml:id="SDZ1-Redna-17-1994-02-04.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dobro, zdaj, smo si prebrali člene Ustave in Poslovnika. Prej smo
                  obstali pri predlogu, da glasujemo o predlogu člena, da o vseh členih, na katere
                  so vloženi amandmaji, razpravljamo in glasujemo skupaj. Gospod Pregelj ima
                  dvignjeno roko.</p>
            </sp>
            <sp xml:id="SDZ1-Redna-17-1994-02-04.sp28">
               <speaker>ŽARKO PREGELJ:</speaker>
               <p>Vajen sem slišati različne komplimente, ampak včasih nekdo tudi pretirava.
                  Proceduralno imam in prosim, da predsedujoči da razlago. 267. člen je jasen. Piše,
                  kdo lahko predstavlja Vlado v Državnem zboru. Vlada nima pravice za predstavnika
                  imenovati nekoga drugega, ki ni določen v 267. členu poslovnika. Tukaj jasno piše,
                  da lahko Vlado predstavlja predsednik Vlade, da ima splošno pravico predstaviti
                  Vlado v Državnem zboru in vseh njegovih delovnih telesih. Piše, da na seji
                  Državnega zbora predstavlja Vlado minister, ki ga določi Vlada. Ne more pa Vlada
                  določiti nekoga, ki ni več minister. Vsi ostali, državni sekretarji, vodji služb
                  in podobno lahko sodelujejo na sejah Državnega zbora in med njimi je prav gotovo
                  tudi magister Dušan Blagajne, ki lahko sodeluje na seji Državnega zbora, lahko
                  tudi dobi besedo in da strokovna pojasnila. Ne more pa politično predstavljati
                  Vlade. Vlado lahko predstavlja le minister ali pa predsednik Vlade. In če vi
                  želite, dragi kolegice in kolegi iz koalicije, vladne koalicije svojo Vlado tako
                  ponižati, da jo lahko predstavlja nekdo, kdorkoli, lahko tudi kdorkoli s ceste,
                  naj to počne. Kaj so pa tekoči posli, pa vemo, včeraj smo slišali razlago, kaj so
                  to tekoči posli. Nov zakon ni tekoči posel.</p>
            </sp>
            <sp xml:id="SDZ1-Redna-17-1994-02-04.sp29">
               <speaker>PODPREDSEDNIK MIROSLAV MOZETIČ:</speaker>
               <p>Torej imamo še en člen, 176., ki pa pravi, da predlagatelj določi predstavnika.
                  Gospa Kožuhova ima tudi proceduralno.</p>
            </sp>
            <sp xml:id="SDZ1-Redna-17-1994-02-04.sp30">
               <speaker>DR. MATEJA KOŽUH-NOVAK:</speaker>
               <p>Gospod predsednik, kolegice in kolegi. Jaz se oproščam, da sem prišla doli in vam
                  še jaz kradem čas, ampak zdajle smo porabili za ta proceduralna vprašanja eno uro
                  in pol in to je 135.000 tolarjev. Jaz mislim, da smo odgovorni slovenskemu
                  ljudstvu za to, kako delamo, da smo tega ministra podpirali celo leto. Mislim, da
                  je to žaljivo, kar se danes dogaja, da ga mi nismo odstavili in da smo predvsem in
                  mi in gospod, ki je zdaj v.d. minister ali karkoli že, smo zato tukaj, da
                  poizkušamo to državo potegniti iz ekonomske recesije in lepo vas prosim, to
                  upoštevajte in nehajte s temi oslarijami.</p>
            </sp>
            <sp xml:id="SDZ1-Redna-17-1994-02-04.sp31">
               <speaker>PODPREDSEDNIK MIROSLAV MOZETIČ:</speaker>
               <p>Moje stališče sem jaz že prej razložil. Jaz se sklicujem na 176. člen poslovnika.
                  Proceduralno?</p>
            </sp>
            <sp xml:id="SDZ1-Redna-17-1994-02-04.sp32">
               <speaker>IVO HVALICA:</speaker>
               <p>Hvala za besedo. Dragi kolegi, ali pa drage kolegice in kolegi. Očitno smo
                  utrujeni. Lepo vas prosim, bom rekel tudi, če hočete, za božjo voljo, dajmo
                  pripeljati to sejo do konca. Nekateri moramo tudi domov še danes. Zato predlagam
                  naslednje. Najdimo en kompromis, preložimo začasno 27. točko dnevnega reda, ne bom
                  se skliceval ne na poslovnik, ne na ustavo, na nič. Mogoče celo preložimo na
                  naslednjo sejo. Pojdimo z ostalimi točkami dnevnega reda naprej in pripeljimo
                  vendar to zasedanje do konca. Drugi teden nas ne čaka nič dobrega. Sam imam v
                  polovici tedna, ki preostane po prazniku kar pet komisij in predpostavljam, da
                  tudi ostali tako. Torej ni terminov, lepo vas prosim. Ne vem, ali je potrebno dati
                  kakšen predlog, ali kaj, da preložimo to točko dnevnega reda in da nadaljujemo z
                  delom. Hvala lepa.</p>
            </sp>
            <sp xml:id="SDZ1-Redna-17-1994-02-04.sp33">
               <speaker>PODPREDSEDNIK MIROSLAV MOZETIČ:</speaker>
               <p>Mislim, kakšen je predlog? Ali da preložimo točko? Na kaj, na kakšen čas? Za
                  nedoločen čas, ali kaj?</p>
            </sp>
            <sp xml:id="SDZ1-Redna-17-1994-02-04.sp34">
               <speaker>IVO HVALICA:</speaker>
               <p>Še enkrat. Predlagam, da glasujemo o tem, da bi preložili 27. točko na naslednjo
                  sejo. Tudi zaradi tega, ker se bodo med tem časom rešili ti problemi in ne bo več
                  teh proceduralnih zapletov, ki zdaj so.</p>
            </sp>
            <sp xml:id="SDZ1-Redna-17-1994-02-04.sp35">
               <speaker>PODPREDSEDNIK MIROSLAV MOZETIČ:</speaker>
               <p>Dobro. Proceduralni sklepi gredo takoj na glasovanje. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je sklep sprejet. Točka je preložena na naslednjo sejo.</p>
               <p>Prehajamo na <title>42. TOČKO DNEVNEGA REDA</title>, to je na <title>PRVO
                     OBRAVNAVO PREDLOGA ZAKONA O NACIONALNI PRODUKTIVNI KINEMATOGRAFIJI</title>.</p>
               <p>Državni zbor je na nadaljevanju te seje v torek, 1. februarja, ob drugi obravnavi
                  predloga zakona o nacionalni produktivni kinematografiji sklenil vrniti obravnavo
                  navedenega zakona v prvo fazo in zadolžil Odbor za kulturo, šolstvo in šport, da
                  skladno z razpravo na seji zbora pripravi nova stališča in sklepe. Poročilo odbora
                  s predlogom stališč in sklepov ste prejeli. Želi predlagatelj predloga zakona
                  besedo? Prosim. Želi. Gospod Jelinčič.</p>
            </sp>
            <sp xml:id="SDZ1-Redna-17-1994-02-04.sp36">
               <speaker>ZMAGO JELINČIČ:</speaker>
               <p>Hvala lepa. Čisto na kratko. Z Ministrstvom za kulturo smo dosegli soglasje in ti
                  predlogi, ki jih imate pred seboj in o katerih bomo sedaj glasovali, so usklajeni
                  z ministrstvom in tako predlagatelj kot ministrstvo prosiva, da bi to danes
                  izglasovali, zato da se lahko filmski zakon uvrsti na februarsko sejo in potem
                  tudi sprejme. Hvala lepa.</p>
            </sp>
            <sp xml:id="SDZ1-Redna-17-1994-02-04.sp37">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi poročevalec odbora predstaviti stališče odbora? Prosim.</p>
            </sp>
            <sp xml:id="SDZ1-Redna-17-1994-02-04.sp38">
               <speaker>RUDI MOGE:</speaker>
               <p>Hvala za besedo. Odbor je ugotovil, da sta se uskladila ministrstvo in pa
                  predlagatelji zakona. Popravil je tistih šest sklepov in stališč, ki jih imate v
                  pisnem gradivu pred seboj in jih skoraj enoglasno sprejel in odbor predlaga, da ta
                  stališča in sklepe ki jih je sprejel potrdite in s tem dejanjem nekako omogočite,
                  da bomo čez nekaj časa res zagledali prvi pravi kulturni zakon v Sloveniji.</p>
            </sp>
            <sp xml:id="SDZ1-Redna-17-1994-02-04.sp39">
               <speaker>PODPREDSEDNIK MIROSLAV MOZETIČ:</speaker>
               <p>Želi besedo predstavnik Sekretariata za zakonodajo in pravne zadeve? <stage>(Ne
                     želi.)</stage> Želi predstavnik Vlade besedo? <stage>(Ne.)</stage> Želijo
                  besedo predstavniki poslanskih skupin? <stage>(Ne želijo.)</stage> Besedo dajem
                  poslankam in poslancem. Želi kdo razpravljati? <stage>(Nihče.)</stage></p>
               <p>Zato razpravo zaključujem in prehajamo na obravnavo in glasovanje po stališčih in
                  sklepih. Stališča in sklepe imate v poročilo odbora z datumom 02.02.1994. Želi kdo
                  o stališčih in sklepih odbora razpravljati? Gospod Jelinčič.</p>
            </sp>
            <sp xml:id="SDZ1-Redna-17-1994-02-04.sp40">
               <speaker>ZMAGO JELINČIČ:</speaker>
               <p>Hvala. Dal bi samo en predlog. Ker ni nobenih amandmajev, bi predlagal, da
                  glasujemo o vseh stališčih naenkrat. Hvala.</p>
            </sp>
            <sp xml:id="SDZ1-Redna-17-1994-02-04.sp41">
               <speaker>PODPREDSEDNIK MIROSLAV MOZETIČ:</speaker>
               <p>Torej ta predlog dajem na glasovanje, da glasujemo o vseh stališčih in sklepih, ki
                  jih imate v poročilu z datumom 02.02.1994 na klopeh. Gospod Kopač.</p>
            </sp>
            <sp xml:id="SDZ1-Redna-17-1994-02-04.sp42">
               <speaker>JANEZ KOPAČ:</speaker>
               <p>Hvala lepa. S tem predlogom se sicer strinjam, vendar imam osebno pripombo k
                  sklepu pod rimsko pet, ki govori o tem, da naj se v proračunu za leto 1994
                  predvidijo sredstva za tri in pol celovečerne filme, pet video projektov in tako
                  naprej.</p>
               <p>Menim, da taka dikcija ni ustrezna v nekem sklepu. Ustrezno bi bilo seveda, da se
                  zahtevajo sredstva za filmsko produkcijo, vendar ali je sedaj nekih pet video
                  projektov primerna številka ali so štirje ali je eden ali jih je deset ali kaj
                  podobnega, to pa mislim, da je stvar proračunske razprave, ne pa glasovanja kar
                  angro z enim takim sklepom. Zato nasprotujem sklepu pod številko pet in predlagam,
                  da če ni drugih pripomb, da se o vseh drugih glasuje skupaj, ker menim, da so v
                  redu. O tem pa predlagam, da se ne glasuje v paketu z ostalimi. Hvala lepa.</p>
            </sp>
            <sp xml:id="SDZ1-Redna-17-1994-02-04.sp43">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ima še kdo kakšno pripombo na kakšen sklep, da bi ločeno o njem
                  glasovali? Sicer predlagam tak proceduralni sklep, da glasujemo o vseh skupaj
                  sklepih in stališč, razen pod točko rimska pet, o katerem bomo posebej glasovali.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1
                     poslancev.)</stage></p>
               <p>Ugotavljam, da je ta sklep sprejet.</p>
               <p>Na glasovanje dajem stališča in najprej, tako ja, dajem 5. točko V. sklep na
                  glasovanje.</p>
               <p>Gospod Moge želi besedo.</p>
            </sp>
            <sp xml:id="SDZ1-Redna-17-1994-02-04.sp44">
               <speaker>RUDI MOGE:</speaker>
               <p>Glasoval bom za to točko, ker v Sloveniji vemo, da že štiri leta s filmsko
                  produkcijo ni bilo nič. To je minimalna vsota, ki se bo itak zagotavljala znotraj
                  Ministrstva za kulturo. Sredstva bo potrebno prerazporediti in tudi glede vsebine,
                  ker niso snemali niti arhivskih niti drugih filmov, je dobro, da zaradi tega, ker
                  zakon do proračunske debate ne bo sprejet, saj je v bistvu šele v prvi obravnavi,
                  da bi nekako Državni zbor zacementiral ta sredstva, ki so v okviru Ministrstva za
                  kulturo. Če bi bil zakon sprejet in tekel po normalni poti, bi obseg filmske
                  dejavnosti bil z zakonom sprejet in bi moral biti zajet tudi v proračunu.</p>
            </sp>
            <sp xml:id="SDZ1-Redna-17-1994-02-04.sp45">
               <speaker>PODPREDSEDNIK MIROSLAV MOZETIČ:</speaker>
               <p>Še kdo želi obrazložiti svoj glas na sklep pod številko 5? <stage>(Nihče.)</stage>
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da 5. točka stališč in sklepov ni sprejeta.</p>
               <p>Na glasovanje dajem ostali del stališč in sklepov.</p>
               <p>Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da so stališča in sklepi, razen 5. točke, sprejeti.</p>
               <p>S tem zaključujem to točko dnevnega reda.</p>
               <p>Prehajamo na <title>44. TOČKO DNEVNEGA REDA, DRUGA OBRAVNAVA PREDLOGA ZAKONA O
                     ZASEBNEM VAROVANJU IN OBVEZNEM ORGANIZIRANJU SLUŽBE VAROVANJA</title>.</p>
               <p>Predlog zakona je v obravnavo zboru predložila Vlada Republike Slovenije.</p>
               <p>Želi predstavnik Vlade besedo? <stage>(Ne želi.)</stage> Predlog zakona je
                  obravnaval Odbor za notranjo politiko in pravosodje kot matično delovno telo. Želi
                  poročevalec odbora besedo? <stage>(Ne želi.)</stage> Želi besedo predstavnik
                  Sekretariata za zakonodajo in pravne zadeve? <stage>(Ne želi.)</stage></p>
               <p>Prehajamo na obravnavo in odločanje o posameznih členih predloga zakona. Pred tem
                  predlagam zboru, da skladno z zadnjo alineo 189. člena poslovnika razpravlja in
                  glasuje o vseh členih, na katere niso bili vloženi amandmaji, skupaj. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo na obravnavo in glasovanje o členih in amandmajih na posamezne člene.
                  Pregled amandmajev k predlogu zakona ste prejeli, datum je 27.1.1994.</p>
               <p>V razpravo dajem 4. člen in amandma k 4. členu. Predlagatelj je skupina poslancev,
                  prvopodpisani Franc Lipoglavšek. Odbor amandma podpira, Vlada se z amandmajem
                  strinja.</p>
               <p>Želi kdo o členu in amandmaju razpravljati? <stage>(Ne želi.)</stage> Dajem
                  amandma k 4. členu na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 4. člen. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem 9. člen in amandma k 9. členu. Predlaga ga skupina poslancev,
                  prvopodpisani Franc Lipoglavšek. Odbor amandma podpira, Vlada se z amandmajem
                  strinja.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 9. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 9. člen sprejet.</p>
               <p>V razpravo dajem 10. člen in amandma k 10. členu. Predlagatelj je skupina
                  poslancev, prvopodpisani Franc Lipoglavšek. Odbor podpira, Vlada se z amandmajem
                  strinja.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 10. člen. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 10. člen sprejet.</p>
               <p>V obravnavo dajem 12. člen in amandma k 12. členu. Predlagatelj je skupina
                  poslancev, prvopodpisani Franc Lipoglavšek. Odbor amandma podpira. Vlada se z
                  amandmajem strinja.</p>
               <p>Želi kdo besedo? <stage>(Nihče.)</stage> Zato dajem amandma na glasovanje.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet. S tem se je 12. člen v celoti spremenil.</p>
               <p>V obravnavo dajem 16. člen in amandma k 16. členu pod številko 1. Predlagatelj je
                  v skupini poslancev. Prvopodpisani Franc Lipoglavšek. Odbor podpira. Vlada se z
                  njim strinja. Amandma pod številko 2. Predlagatelj je v skupini poslancev,
                  prvopodpisani Štefan Matuš. Odbor se do amandmaja ni opredelil. Vlada na amandma
                  nima pripomb.</p>
               <p>Želi kdo besedo? <stage>(Nihče.)</stage> Zato dajem na glasovanje amandma pod
                  številko 1 k 16. členu. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod številko 1 sprejet.</p>
               <p>Amandma pod številko 2 je brezpredmeten. Zato dajem na glasovanje 16. člen.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 16. člen sprejet.</p>
               <p>V obravnavo dajem 17. člen in amandma k 17. členu. Predlagatelj je skupina
                  poslancev. Prvopodpisani Franc Lipoglavšek. Odbor amandma podpira. Vlada se z
                  amandmajem strinja.</p>
               <p>Želi kdo besedo? <stage>(Nihče.)</stage> Zato dajem amandma na glasovanje.
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 17. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 17. člen sprejet.</p>
               <p>V obravnavo dajem 21. člen in amandma k 21. členu.</p>
               <p>Predlagatelj je v skupini poslancev. Prvopodpisani Štefan Matuš. Odbor amandmaja
                  ne podpira. Vlada se z amandmajem ne strinja. Želi kdo besedo?
                     <stage>(Nihče.)</stage> Zato dajem amandma na glasovanje. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 21. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 21. člen sprejet.</p>
               <p>V obravnavo dajem 22. člen in amandma k 22. členu. Predlagatelj je skupina
                  poslancev, prvopodpisani Franc Lipoglavšek. Odbor amandma podpira. Vlada se z njim
                  strinja.</p>
               <p>Želi kdo besedo? <stage>(Nihče.)</stage> Zato dajem amandma na glasovanje.
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 22. člen. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 22. člen sprejet.</p>
               <p>V obravnavo dajem 25. člen in amandma k členu. Predlagatelj je skupina poslancev,
                  prvopodpisani Franc Lipoglavšek. Odbor podpira. Vlada se z njim strinja.</p>
               <p>Želi kdo besedo? <stage>(Nihče.)</stage> Zato dajem amandma na glasovanje.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 25. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 25. člen sprejet.</p>
               <p>V obravnavo dajem 26. člen in amandma k 26. členu. Predlagatelj je skupina
                  poslancev, prvopodpisani je Franc Lipoglavšek. Odbor podpira, Vlada se z njim
                  strinja.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 26. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 26. člen sprejet.</p>
               <p>V obravnavo dajem 31. člen in amandma k 31. členu. Predlagatelj je skupina
                  poslancev, prvopodpisani je Franc Lipoglavšek. Odbor podpira, Vlada se
                  strinja.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 31. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 31. člen sprejet.</p>
               <p>V obravnavo dajem 32. člen in amandma k 32. členu. Prvopodpisani v skupini
                  poslancev je Franc Lipoglavšek. Odbor podpira, Vlada se strinja.</p>
               <p>Želi kdo besedo?</p>
               <p>Dajem amandma na glasovanje. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 32. člen. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 32. člen sprejet.</p>
               <p>V obravnavo dajem 33. člen in amandma. Predlagatelj je skupina poslancev,
                  prvopodpisani je Franc Lipoglavšek. Odbor podpira, Vlada se strinja.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 33. člen. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 33. člen sprejet.</p>
               <p>V obravnavo dajem 34. člen in amandma k temu členu. Predlagatelj je skupina
                  poslancev, prvopodpisani Franc Lipoglavšek. Odbor podpira, Vlada se strinja. Želi
                  kdo besedo? <stage>(Nihče.)</stage> Zato dajem ta amandma na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 34. člen. Pri 34. členu smo imeli tudi amandma pod št. 2, ki
                  pa je zaradi sprejema prejšnjega pod št. 1, brezpredmeten. Ponovno dajem na
                  glasovanje 34. člen. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 34. člen sprejet.</p>
               <p>V obravnavo dajem člene, na katere niso bili vloženi amandmaji. Želi kdo o teh
                  členih razpravljati? <stage>(Nihče.)</stage> Zato dajem te člene na glasovanje.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da so ti členi sprejeti.</p>
               <p>S tem smo razpravo in glasovanje o posameznih členih opravili. Glasovati moramo o
                  naslovu zakona. Želi kdo razpravljati o naslovu zakona? <stage>(Nihče.)</stage>
                  Zato dajem naslov zakona na glasovanje. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je naslov zakona sprejet.</p>
               <p>Torej s tem smo zaključili to točko dnevnega reda.</p>
               <p>Prehajamo na <title>39. TOČKO DNEVNEGA REDA</title>, to je na <title>DRUGO
                     OBRAVNAVO PREDLOGA ZAKONA O REFERENDUMU IN O LJUDSKI INICIATIVI</title>.</p>
               <p>Zbor je sicer, ko smo to razpravljali, sklenil, da bo to zadnja točka. Kar zadeva
                  zakone, je to predzadnja točka, ker imamo še sprejem zakona o zunanji trgovini,
                  potem so ostale točke, ki niso zakonske. Zato predlagam, da če nima kdo kaj proti,
                  da gremo na to 39. točko, to je zakon o referendumu in o ljudski iniciativi. Ne
                  vidim, da bi kdo želel ugovarjati, zato prehajamo na to točko.</p>
               <p>Predlog zakona je v obravnavo zboru predložila skupina poslancev. Prvopodpisani je
                  mag. Herman Rigelnik. Želi besedo predstavnik predlagateljev? <stage>(Ne
                     želi.)</stage> Predlog zakona je obravnaval Odbor za notranjo politiko in
                  pravosodje kot matično delovno telo. Želi poročevalec odbora besedo? <stage>(Ne
                     želi.)</stage> Želi besedo predstavnik sekretariata za zakonodajo in pravne
                  zadeve? <stage>(Ne želi.)</stage></p>
               <p>Prehajamo na obravnavo in odločanje o posameznih členih predloga zakona. Pred tem
                  pa predlagam sklep, da skladno z zadnjo alineo 189. člena poslovnika zbor
                  razpravlja in glasuje o vseh členih, na katere niso bili vloženi amandmaji,
                  skupaj. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prešli bomo na glasovanje o posameznih členih in amandmajih na vložene člene.
                  Preden začnemo z razpravo in glasovanjem, opozorilo, da je za sprejemanje
                  amandmajev in tega zakona potrebna dvotretjinska večina navzočih. Torej, pregled
                  amandmajev o predlogu zakona o referendumu in o ljudski iniciativi imate na klopi
                  in nosi datum 4.2.1994.</p>
               <p>V obravnavo dajem 1. člen in amandma k 1. členu. Amandma k 1. členu je umaknjen in
                  zato dajem na glasovanje 1. člen. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>V obravnavo dajem 3. člen in amandma k 3. členu. Predlagatelj je v skupini
                  poslancev. Prvopodpisani Gabrijel Berlič. Amandma je umaknjen, zato dajem na
                  glasovanje oziroma v obravnavo najprej 3. člen. Če želi kdo besedo? Če ne želi
                  nihče besede, dajem 3. člen na glasovanje. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 3. člen sprejet.</p>
               <p>V obravnavo dajem 4. člen in amandma k 4. členu predlagatelja Marjana Poljška, ki
                  amandma umika. Želi kdo o 4. členu razpravljati? <stage>(Nihče.)</stage> Zato
                  dajem 4. člen na glasovanje. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(
                  Nihče.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem 5. člen in amandma k 5. členu predlagatelja Marijana Poljška.
                  Odbor amandmaja ne podpira. Besedo želi Marijan Poljšak.</p>
            </sp>
            <sp xml:id="SDZ1-Redna-17-1994-02-04.sp46">
               <speaker>MARIJAN POLJŠAK:</speaker>
               <p>Hvala lepa. Tega amandmaja ne umikam. Že zadnjič smo govorili, upam da je kdo
                  pogledal tudi v ustavo. V 170. členu ustave piše: Državni zbor mora predlagano
                  spremembo ustave predložiti v sprejem volivcem na referendumu, če to zahteva
                  najmanj 30 poslancev. Se pravi, da zame je ta dikcija tukaj predlagana sprememba,
                  se pravi, predlagana sprememba. Kdaj je sprememba predlagana?</p>
               <p>V začetku je predlog spremembe, potem se Državni zbor po ustavi in tudi po zakonu
                  o tem odloči z dvotretjinsko večino, potem gre to na referendum. Tako je sedaj
                  zastavljeno. Ampak potem pa ni izpolnjen ta člen! Če gre sprejeta sprememba na
                  referendum, to ni predlagana sprememba in se mi zdi tudi to dovolj v redu, nimam
                  navade se zgovarjati na ustavo, ampak po dikciji ustave je mogoče tudi kdo naredil
                  napako pri pisanju tega člena ustave, samo jaz ga izkoriščam kot potrditev
                  spremembe ustave, to je naslov 177. člena in tu vključuje predlagano spremembo in
                  predlagana sprememba je tista, ki jo predlagajo po ustavi in po zakonu Vlada ali
                  najmanj 30, ne 20 poslancev Državnega zbora, Vlada ali najmanj 30 tisoč volivcev.
                  Zato se mi zdi, da je ta, že zadnjič sem govoril, mogoče bi pa sedaj predstavnik
                  strokovnih služb bolje odgovoril ali pa pojasnil in še vedno vztrajam na tem.
                  Spremembe so pa v zvezi s tem. V 5. člen sem dodal določene besede, tako da je
                  temu ustreženo. Državni zbor mora razpisati referendum o spremembi, ali predlagani
                  spremembi, je novo vloženo. V ustavi je to, če zahteva najmanj 30 poslancev,
                  zahtevo lahko vložijo po sprejemu spremembe ustave, vendar pred njeno
                  razglasitvijo v Državnem zboru. To piše že v sedanjem predlogu zakona, ali po
                  vloženem predlogu za začetek postopka za spremembo ustave. Ker si tako razlagam to
                  in tako naprej.</p>
               <p>V naslednjem stavku je prav tako dodano, Državni zbor mora razpisati referendum v
                  sedmih dneh po vložitvi zahteve, toda kadar gre za referendum o predlagani
                  spremembi ustave, pa je dolžan Državni zbor razpisati referendum v 30-tih dneh po
                  vložitvi zahteve, ker v tem primeru ni potrebno v sedmih dneh. Razumem, v sedmih
                  dneh je treba razpisati, če se gre za prehod z enega dela postopka na drugi del
                  postopka. Hvala.</p>
            </sp>
            <sp xml:id="SDZ1-Redna-17-1994-02-04.sp47">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati o tem amandmaju in 5. členu? Gospod
                  Pregelj.</p>
            </sp>
            <sp xml:id="SDZ1-Redna-17-1994-02-04.sp48">
               <speaker>ŽARKO PREGELJ:</speaker>
               <p>Spoštovani! V mnenju Sekretariata za zakonodajo je v zvezi s tem amandmajem
                  zapisano, da je vsebina amandmaja nejasna, medtem ko je 5. člen predloga zakona
                  ustrezno oblikovan in usklajen s celotnim kontekstom zakona.</p>
               <p>Predlagam, da predstavnik Sekretariata odgovori na to dilemo, ki jo je izrazil s
                  svojim amandmajem gospod Poljšak in ugotovi, ali je resno potrebno dodatno bolj
                  precizno opredeliti vsebino 5. člena. Hvala.</p>
            </sp>
            <sp xml:id="SDZ1-Redna-17-1994-02-04.sp49">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi kdo besedo? Gospod Baškovič, boste obrazložil?</p>
            </sp>
            <sp xml:id="SDZ1-Redna-17-1994-02-04.sp50">
               <speaker>MILAN BAŠKOVIČ:</speaker>
               <p>Predpostavljam, da to, kar je napisano v ustavi, velja samo po sebi. Zakon ni
                  dolžan, ni smoterno, da povzema vse, kar v ustavi piše. Dodaja nekatere
                  precizacije glede samih postopkov, časa in podobnega. S tega vidika smo ocenili,
                  da je dovolj napisano. Ni izključeno, da bi se to dalo tudi dodelati. Ta hip bi
                  bilo potrebno z avtorji, predlagatelji tega zakona to pregledati. Za mene stvar ni
                  problematična. Hvala lepa.</p>
            </sp>
            <sp xml:id="SDZ1-Redna-17-1994-02-04.sp51">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? <stage>(Nihče.)</stage> Razpravo zaključujem in dajem amandma
                  k 5. členu na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 5. člen. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je 5. člen sprejet.</p>
               <p>V obravnavo dajem 8. člen in amandmaje k 8. členu, pod številko 1 predlagateljice
                  Irene Oman. Odbor amandma ne podpira.</p>
               <p>Pod številko 2. Predlagatelj je skupina poslancev, prvo podpisani je Marjan
                  Stanič. Odbor amandmaja ne podpira.</p>
               <p>Želi kdo o teh dveh amandmajih in 8. členu razpravljati?
                  <stage>(Nihče.)</stage></p>
               <p>Dajem amandma pod številko 1 k 8. členu na glasovanje. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 2. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 8. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 8. člen sprejet.</p>
               <p>V obravnavo dajem 9. člen in amandmaja k 9. členu. Amandma pod številko 1.
                  Predlagatelj je Štefan Matuš. Odbor ne podpira.</p>
               <p>Amandma pod številko 2. Predlagatelj je Marijan Poljšak. Odbor ne podpira.</p>
               <p>Želi kdo besedo? <stage>(Nihče.)</stage></p>
               <p>Dajem amandma pod številko 1 na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Amandma pod številko 2 k 9. členu je umaknjen.</p>
               <p>Na glasovanje dajem 9. člen. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 9. člen sprejet.</p>
               <p>V obravnavo dajem 10. člen in amandma k 10. členu. Predlagatelj je skupina
                  poslancev, prvopodpisani je Žarko Pregelj. Stališča predlagatelja odbora in Vlade
                  niso napisana. Želi kdo besedo? Gospod Zagožen.</p>
            </sp>
            <sp xml:id="SDZ1-Redna-17-1994-02-04.sp52">
               <speaker>DR. FRANC ZAGOŽEN:</speaker>
               <p>Spoštovani zbor! Logično je, da za zakon, ki se sprejema po hitrem postopku,
                  zaradi različnih razlogov ni mogoče razpisati predhodnega referenduma. Če so tu
                  izredne potrebe države, interesi obrambe, naravne nesreče in podobno, se najbrž
                  mudi. Ni pa najbrž razloga, zakaj ne bi mogli razpisati naknadnega referenduma za
                  zakon, ki je bil sprejet po hitrem postopku zaradi izrednih potreb države. 10.
                  člen zdaj to možnost izključuje, amandma bi jo omogočal. Mislim, da je v redu, jaz
                  ga bom podprl. Hvala.</p>
            </sp>
            <sp xml:id="SDZ1-Redna-17-1994-02-04.sp53">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-17-1994-02-04.sp54">
               <speaker>ŽARKO PREGELJ:</speaker>
               <p>Spoštovani! Ustava dovoljuje, da se razpiše tako predhodni, kot naknadni
                  referendum. 10. člen v resnici po svoji vsebini ima neko funkcijo, ki posega v
                  samo Ustavo, zato je po mojem mnenju edino pravilno, da se določilo ustave čimbolj
                  približa, ne pa da tukaj uvajamo izjemo, ki jo bomo sprejeli z manjšo večino, kot
                  smo sprejeli ustavno določilo.</p>
               <p>Tako menim, da je prav, da vsaj za tiste zadeve, ki niso same po sebi vedno
                  odmevne, kajti popolnoma normalno je, da se po hitrem postopku sprejeti zakon
                  zaradi interesov obrambe, to je jasno, po mojem mnenju je mišljeno v primeru
                  agresije, ali pa v primeru hude naravne nesreče, da bi bil takrat razpis
                  naknadnega referenduma, sploh pa predhodnega, popoln nesmisel. Medtem, ko mi
                  sprejemamo ogromno zakonov po hitrem postopku, ki imajo sicer v svoji osnovi
                  zahteve zaradi posebnih potreb države, običajno so to dnevne finančne zahteve, pri
                  katerih se lahko tudi prekrši določeno ustavno določilo, zato je prav, da je vsaj
                  za te namene možnost razpisati naknadni referendum in da v bistvu ta člen zgolj
                  precizira, kdaj ni potrebno predhodnega referenduma sklicati. Mislim, da je edino
                  to lahko funkcija zakona, nikakor pa ne, da omejuje ustavno določilo.</p>
            </sp>
            <sp xml:id="SDZ1-Redna-17-1994-02-04.sp55">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Zaključujem razpravo in
                  dajem amandma na glasovanje. Ugotovimo sklepčnost! <stage>(45 prisotnih.)</stage>
                  Ponovimo ugotavljanje sklepčnosti. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 10. člen.</p>
               <p>Ugotovimo sklepčnost! <stage>(45 prisotnih.)</stage> Ponovimo ugotavljanje
                  sklepčnosti! Ugotovimo sklepčnost! Proceduralno? Obrazložitev glasu? Prosim.</p>
            </sp>
            <sp xml:id="SDZ1-Redna-17-1994-02-04.sp56">
               <speaker>ŽARKO PREGELJ:</speaker>
               <p>Spoštovani! Glasoval bom proti temu členu. Namreč to je člen, ki zgolj precizira
                  ustavno določilo, ker pa je neprecizno zapisan, ga v resnici celo v določenih
                  zakonih razveljavijo. Zato menim, da je tako določilo v tem zakonu popolnoma
                  nepotrebno, saj bo v resnici ustavno sporno.</p>
            </sp>
            <sp xml:id="SDZ1-Redna-17-1994-02-04.sp57">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti glas? <stage>(Nihče.)</stage> Ugotovimo
                  sklepčnost! <stage>(47 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je 10. člen sprejet.</p>
               <p>V obravnavo dajem 11. člen in amandma k 11. členu, predlagatelja Štefana Matuša.
                  Odbor amandmaja ne podpira. Želi kdo besedo? <stage>(Nihče.)</stage> Zato dajem
                  amandma na glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 11. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(
                  Nihče.)</stage></p>
               <p>Ugotavljam, da je 11. člen sprejet.</p>
               <p>V obravnavo dajem 13. člen in amandma k 13. členu, predlagatelja Marijana Poljška.
                  Odbor amandmaja ne podpira. Želi kdo besedo? Gospod Marijan Poljšak.</p>
            </sp>
            <sp xml:id="SDZ1-Redna-17-1994-02-04.sp58">
               <speaker>MARIJAN POLJŠAK:</speaker>
               <p>Ta amandma je samo tehnične narave in ni ovire, da ne bi dve tretjini glasovali
                  za, četudi je moj predlog. Samo precizira to, da tisti, ki vlagajo, imajo. Torej
                  ne vidim razloga, zakaj za podpise podpore pobudi, tistim, ki dajo pobudo, ne bi
                  veljal isti kriterij, kot za podpise podpore na zahtevo za razpis referenduma, kot
                  je navedeno v zadnjem odstavku 13. člena. Samo, to je tehnična stvar.</p>
            </sp>
            <sp xml:id="SDZ1-Redna-17-1994-02-04.sp59">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage> Zato dajem amandma na
                  glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da amandma ni sprejet in na glasovanje dajem 13. člen. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 13. člen sprejet.</p>
               <p>V obravnavo dajem 14. člen in amandma k 14. členu, predlagatelja Marijana Poljška.
                  Odbor amandmaja ne podpira. Želi kdo besedo? <stage>(Nihče.)</stage> Zato dajem
                  amandma na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 14. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 14. člen sprejet.</p>
               <p>V obravnavo dajem 15. člen in amandmaje k 15. členu pod številko 1 predlagatelja
                  Marijana Poljška. Odbor ga ne podpira. Pod številko 2 predlagatelj Marijan
                  Poljšak. Odbor ne podpira. Pod številko 3 predlagateljica Irena Oman. Odbor ne
                  podpira. Želi kdo o amandmajih in členih razpravljati? Gospod Marijan Poljšak.</p>
            </sp>
            <sp xml:id="SDZ1-Redna-17-1994-02-04.sp60">
               <speaker>MARIJAN POLJŠAK:</speaker>
               <p>Sedaj sta na vrsti tista dva člena v katera se moramo pravzaprav vsi zamisliti in
                  poglobiti, ko bomo glasovali. Če bo stvar izglasovana, recimo, da bo tudi v tretji
                  obravnavi, potem bomo imeli tak zakon. Po tistem zakonu bomo imeli tako
                  prakso.</p>
               <p>15. člen. Kaj pravi 15. člen? Če Državni zbor meni da v zahtevi za razpis
                  referenduma ni jasno izraženo vprašanje, ki naj bo predmet referenduma ali če
                  zahteva ni obrazložena, pozove predstavnika predlagatelja, naj jasno opredeli
                  vprašanje oziroma dopolni zahtevo z obrazložitvijo.</p>
               <p>Kako se to zgodi? Glasuje se v Državnem zboru z večino. V vsakem primeru lahko
                  večina, večina lahko izglasuje, navadna večina lahko izglasuje, da je neko
                  referendumsko nejasno postavljeno. Zato bi jaz v ta prvi odstavek najprej dodal,
                  kadar je vprašanje nejasno formulirano, ga Državni zbor s strokovno obrazložitvijo
                  vrne predlagatelju v popravek in bi črtal drugi odstavek, to je drugi amandma, če
                  predstavnik predlagatelja vztraja pri vprašanju iz prejšnjega odstavka, ali če ne
                  dopolni zahteve z obrazložitvijo, lahko Državni zbor odloči, da referenduma ne
                  razpiše. Sedaj smo v absurdni situaciji.</p>
               <p>Bom prebral tudi mojo utemeljitev. V sedanjem 15. členu je nastavljena
                  neupravičena varovalka, ko večina prepreči referendum o nezaželenem vprašanju.
                  Namreč, Državni zbor lahko z navadno večino, ponavljam ponovno, z navadno večino v
                  nedogled izglasuje, da referendumsko vprašanje ni jasno. Tako se ne bi mogel
                  uresničiti drugi odstavek 90. člena ustave, ki pravi, da mora Državni zbor
                  razpisati referendum, če to zahteva najmanj tretjina poslancev.</p>
               <p>Nemogoč dogodek je, da bi bilo vprašanje nesmiselno. Torej, da ga lahko strokovna
                  služba bolje formulira in da pač tisto obrazložitev v popravek.</p>
               <p>To je za premisliti. To je edini amandma, ki je vložen. Menim, da mora biti
                  sprejet, če ne, predlagam, da blokiramo ta člen v drugi fazi, ko bomo člen
                  sprejemali.</p>
            </sp>
            <sp xml:id="SDZ1-Redna-17-1994-02-04.sp61">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Nihče.)</stage></p>
               <p>Zato dajem na glasovanje amandma pod številko 1 k 15. členu. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 2. Gospod Poljšak želi obrazložiti glas.
                  Prosim.</p>
               <p>Na glasovanje dajem amandma pod številko 2. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 3. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 15. člen. Obrazložitev glasu najprej. Gospod Poljšak, potem
                  gospod Pregelj.</p>
            </sp>
            <sp xml:id="SDZ1-Redna-17-1994-02-04.sp62">
               <speaker>MARIJAN POLJŠAK:</speaker>
               <p>Glasoval bom proti temu členu in pozivam tudi druge, da tako glasujete. Diskusija
                  je jasna. Če mi izglasujemo ta člen tak, kot je bil predlagan, potem bo lahko
                  vedno večina odločala. Ta večina pa ni nujno, da bo vedno na levi ali na sredini
                  ali na desni, ampak se bo menjavala.</p>
               <p>Se pravi, interes vsakega demokrata je, da večina ne prepreči nekega referenduma.
                  Hvala.</p>
            </sp>
            <sp xml:id="SDZ1-Redna-17-1994-02-04.sp63">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj, prosim.</p>
            </sp>
            <sp xml:id="SDZ1-Redna-17-1994-02-04.sp64">
               <speaker>ŽARKO PREGELJ:</speaker>
               <p>Spoštovani! Prvi odstavek tega člena je sicer popolnoma razumljiv in sprejemljiv,
                  tehnično smiseln in kot tak tudi že iz poslovnika Državnega zbora sledi, medtem ko
                  2. člen, drugi odstavek tega člena, je pa v resnici napačen in vprašljiv. Glede na
                  to, da niso bili sprejeti amandmaji, tak člen ne morem podpirati. Hvala.</p>
            </sp>
            <sp xml:id="SDZ1-Redna-17-1994-02-04.sp65">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi obrazložiti svoj glas? <stage>(Nihče.)</stage> Zato dajem
                  15. člen na glasovanje. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je 15. člen sprejet.</p>
               <p>V obravnavo dajem 16. člen in amandmaja k 16. členu. Prvi amandma, predlagatelj
                  Štefan Matuš. Odbor ne podpira. Amandma pod številko 2 predlagatelja Marijana
                  Poljška, odbor ne podpira.</p>
               <p>Želi kdo besedo? <stage>(Nihče.)</stage> Zato dajem najprej na glasovanje amandma
                  pod točko 1. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2. Marijan Poljšak želi obrazložiti svoj
                  glas.</p>
            </sp>
            <sp xml:id="SDZ1-Redna-17-1994-02-04.sp66">
               <speaker>MARIJAN POLJŠAK:</speaker>
               <p>Glasoval bom za amandma. To je drugi ključni člen tega zakona, ki pravi, če
                  Državni zbor meni, da je vsebina zahteve za razpis referenduma v nasprotju z
                  ustavo, zahteva, naj o tem odloči Ustavno sodišče. Ustavno sodišče odloči o
                  zahtevi v 30. dneh.</p>
               <p>Predlagam, da se člen spremeni tako, da se glasi: <q>"O vsebini zahteve za razpis
                  referenduma da mnenje tudi Ustavno sodišče. Negativno mnenje Ustavnega sodišča je
                  lahko razlog, da predlagatelj umakne zahtevo."</q></p>
               <p>V 16. členu je postavljena še ena neupravičena varovalka, s katero lahko sedanja
                  vladajoča politika, ki ima večino tudi v Ustavnem sodišču, prepreči referendum o
                  nezaželenem vprašanju. Referendum ne more biti odvisen od razsodbe Ustavnega
                  sodišča. Spomnimo se razsodbe Ustavnega sodišča, ki je lani poleti razsodilo, da
                  je odločilo o ničnosti neodplačanih prenosov v zakonu o lastninskem preoblikovanju
                  podjetij, da je protiustavno.</p>
               <p>Če glasujemo sedaj za amandma, bo stvar popravljena, drugače ne. Potem je ta
                  amandma varovalka. Če amandma ne bo sprejet, predlagam, da ne glasujete za ta
                  člen. Hvala.</p>
            </sp>
            <sp xml:id="SDZ1-Redna-17-1994-02-04.sp67">
               <speaker>PODPREDSEDNIK MIROSLAV MOZETIČ:</speaker>
               <p>Ali še kdo želi obrazložiti svoj glas? <stage>(Nihče.)</stage> Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 16. člen. Ugotovimo sklepčnost! <stage>(53
                  prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(Ni
                     konstatacije.)</stage></p>
               <p>Ugotavljam, da je 16. člen sprejet.</p>
               <p>V obravnavo dajem 17. člen in amandma k 17. členu. Predlagatelj je Marijan
                  Poljšak. Odbor amandmaja ne podpira.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(54
                  prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 17. člen. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 17. člen sprejet.</p>
               <p>V obravnavo dajem 18. člen in amandma k temu členu. Predlagatelj je skupina
                  poslancev, prvopodpisani je Tone Peršak. Stališč ni.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 18. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 18. člen sprejet.</p>
               <p>V obravnavo dajem 20. člen in amandma k 20. členu. Predlagatelj je Marijan
                  Poljšak. Odbor amandma ne podpira.</p>
               <p>Želi kdo besedo? <stage>(Nihče.)</stage></p>
               <p>Dajem amandma na glasovanje. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem 20. člen. Ugotovimo sklepčnost! <stage>(53
                  prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je 20. člen sprejet.</p>
               <p>V obravnavo dajem 21. člen in amandmaja k 21. členu. Prvi amandma, predlagatelja
                  Mirana Potrča, odbor ga podpira in drugi amandma, predlagatelja Marjana Poljška,
                  odbor ga ne podpira. Želi kdo besedo? <stage>(Nihče.)</stage> Amandma pod številko
                  2 je umaknjen in vse naprej do konca. V redu.</p>
               <p>Na glasovanje dajem torej amandma pod št. 1 k 21. členu. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? 26 poslancev.) Kdo je proti? <stage>(11 poslancev.)</stage></p>
               <p>Amandma ni sprejet.</p>
               <p>In na glasovanje dajem 21. člen. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(45 poslancev.)</stage> Kdo je proti? <stage>(1
                     poslanec.)</stage></p>
               <p>21. člen je sprejet.</p>
               <p>V obravnavo dajem 22. člen, amandma pod št. 1 je umaknjen, pod št. 2 je
                  predlagatelj Štefan Matuš. Želi kdo besedo? Pod št. 2 odbor amandmaja ne podpira.
                  Ker ne želi nihče besede, dajem amandma pod št. 2 k 22. členu na glasovanje.</p>
               <p>Ugotovimo sklepčnost! Umik, torej oba amandmaja k 22. členu sta umaknjena.</p>
               <p>Na glasovanje dajem 22. člen. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(46 poslancev.)</stage> Kdo je proti? <stage>(1
                     poslanec.)</stage></p>
               <p>22. člen je sprejet.</p>
               <p>V razpravo dajem 25. člen in amandmaja k temu členu. Prvi amandma, predlagateljica
                  Irena Oman, odbor ga ne podpira, 2. amandma, predlagatelj skupina poslancev,
                  prvopodpisani Marjan Stanič, odbor ga ne podpira. Želi kdo besedo? Nihče, zato
                  dajem amandma pod št. 1 k 25. členu na glasovanje. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(15 poslancev.)</stage> Kdo je proti? <stage>(21
                     poslancev.)</stage></p>
               <p>Amandma ni sprejet.</p>
               <p>Na glasovanje dajem amandma pod št. 2. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(14 poslancev.)</stage> Kdo je proti? <stage>(22
                     poslancev.)</stage></p>
               <p>Amandma ni sprejet.</p>
               <p>In na glasovanje dajem 25. člen. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(44 poslancev.)</stage> Kdo je proti? <stage>(2
                     poslanca.)</stage></p>
               <p>25. člen je sprejet.</p>
               <p>Amandma k 30. členu, predlagatelj je Marjan Poljšak, je umik, zato dajem v
                  obravnavo 30. člen. Želi kdo besedo? Nihče in 30. člen dajem na glasovanje.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(43 poslancev.)</stage> Kdo je proti?
                  <stage>(Nihče.)</stage></p>
               <p>30. člen je sprejet.</p>
               <p>V obravnavo dajem 44. člen in amandma k temu členu, predlagateljice Irene Oman.
                  Odbor amandmaja ne podpira. Želi kdo besedo? <stage>(Nihče.)</stage> Zato dajem ta
                  amandma na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(13 poslancev.)</stage> Kdo je proti? <stage>(20
                     poslancev.)</stage></p>
               <p>Amandma ni sprejet.</p>
               <p>In na glasovanje dajem 44. člen. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(43 poslancev.)</stage> Kdo je proti? <stage>(1
                     poslanec.)</stage></p>
               <p>44. člen je sprejet.</p>
               <p>V obravnavo dajem 53. člen in amandma k temu členu, predlagateljice Irene Oman.
                  Odbor amandma podpira. Želi kdo besedo? Nihče, zato dajem ta amandma na
                  glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(51 poslancev.)</stage> Kdo je proti?
                  <stage>(Nihče.)</stage></p>
               <p>Amandma je sprejet.</p>
               <p>Na glasovanje dajem 53. člen. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(50 poslancev.)</stage> Kdo je proti?
                  <stage>(Nihče.)</stage></p>
               <p>53. člen je sprejet.</p>
               <p>Na glasovanje in v obravnavo dajem 59. člen in amandma k temu členu, predlagatelja
                  Mirana Potrča, odbor amandma podpira. Želi kdo besedo? Nihče, zato dajem ta
                  amandma na glasovanje.</p>
               <p>Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(33 poslancev.)</stage> Kdo je proti? <stage>(17
                     poslancev.)</stage></p>
               <p>Amandma ni sprejet.</p>
               <p>In na glasovanje dajem 59. člen. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(52 poslancev.)</stage> Kdo je proti?
                  <stage>(Nihče.)</stage></p>
               <p>59. člen je sprejet.</p>
               <p>V obravnavo dajem vse člene, na katere niso bili vloženi amandmaji. Želi kdo o teh
                  členih razpravljati? Nihče, zato dajem vse te člene na glasovanje. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(48 poslancev.)</stage> Kdo je proti? <stage>(4
                     poslanci.)</stage></p>
               <p>Vsi ti členi so sprejeti.</p>
               <p>Opravili smo razpravo in glasovanje po posameznih členih in glasovati in
                  razpravljati moramo še o naslovu zakona. Želi kdo o naslovu zakona razpravljati?
                  Gospod Marijan Poljšak in gospod Matuš.</p>
            </sp>
            <sp xml:id="SDZ1-Redna-17-1994-02-04.sp68">
               <speaker>MARIJAN POLJŠAK:</speaker>
               <p>S tem sedanjim postopkom smo sprejeli, torej jaz za naslov zakona ne bom glasoval,
                  glasoval bom proti, tako kot sem proti takemu zakonu, v katerem sta bila do sedaj
                  sprejeta 15. in 16. člen, kjer je določilo tako postavljeno, da lahko Državni zbor
                  izglasuje z navadno večino, da je referendumsko vprašanje nejasno izraženo.</p>
               <p>Se pravi, ta varovalka in naslednja varovalka, da o tem odloča Ustavno sodišče,
                  onemogoča dejansko tisto demokracijo, ki jo mora referendum omogočati.</p>
            </sp>
            <sp xml:id="SDZ1-Redna-17-1994-02-04.sp69">
               <speaker>PODPREDSEDNIK MIROSLAV MOZETIČ:</speaker>
               <p>Gospod Poljšak, jaz ne bi rad motil, ampak ne več, če to spada k naslovu.</p>
            </sp>
            <sp xml:id="SDZ1-Redna-17-1994-02-04.sp70">
               <speaker>MARIJAN POLJŠAK:</speaker>
               <p>Predlagam, da se vsi prijavite in da ne glasujete za.</p>
            </sp>
            <sp xml:id="SDZ1-Redna-17-1994-02-04.sp71">
               <speaker>PODPREDSEDNIK MIROSLAV MOZETIČ:</speaker>
               <p>O naslovu? V redu. Gospod Matuš je želel besedo.</p>
            </sp>
            <sp xml:id="SDZ1-Redna-17-1994-02-04.sp72">
               <speaker>ŠTEFAN MATUŠ:</speaker>
               <p>Hvala za besedo. Naslov zakona praktično ni tak, kot smo si želeli oz. jaz bi
                  predlagal boljši predlog zakona o omejevanju referenduma in ljudske iniciative,
                  vsaj tako izpade iz vseh dikcij, ki smo jih sprejeli, tako iz 10., 15. člena, 9.
                  člena in celo 16. člena, zato bomo glasovali proti takemu naslovu tega zakona, ker
                  so jasno izražene v zakonu zadeve oz. uporabljene kontraverzne dikcije. Tako
                  recimo ali potrdijo zakon itd.</p>
               <p>Glasovali bomo proti temu naslovu zakona. Hvala.</p>
            </sp>
            <sp xml:id="SDZ1-Redna-17-1994-02-04.sp73">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Školč želi tudi besedo.</p>
            </sp>
            <sp xml:id="SDZ1-Redna-17-1994-02-04.sp74">
               <speaker>JOŽEF ŠKOLČ:</speaker>
               <p>Hvala lepa. Jaz nisem videl nobenega amandmaja k naslovu zakona, zato bom seveda
                  glasoval tudi za ta naslov, ne bo pa nobena drama, če zakon bo, naslova pa ne bo,
                  potem bomo pač uvedli to, kar je po svetu itak s številkami, zakon št. ta pa ta,
                  tako da jaz v bistvu menim, da bi bilo to nekaj neobičajnega, bo pa predvsem
                  kazalo na neznanje v tem postopku.</p>
               <p>Če kdo meni, da naslov ni ustrezen, mora podati predlog za spremembo. Ker tega
                  predloga ni, bom glasoval za tak naslov.</p>
            </sp>
            <sp xml:id="SDZ1-Redna-17-1994-02-04.sp75">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi razpravljati o naslovu? Nihče, zato razpravo zaključujem.
                  Spreminjevalnih predlogov ni, zato dajem naslov na glasovanje. Ugotovimo
                  sklepčnost! <stage>(60 prisotnih.)</stage></p>
               <p>Kdo je za? <stage>(43 poslancev.)</stage> Kdo je proti? <stage>(12
                     poslancev.)</stage></p>
               <p>Naslov zakona je sprejet. S tem tudi zaključujemo to točko dnevnega reda.</p>
               <p>Vnaprej se opravičujem, vendar <title>44. TOČKO DNEVNEGA REDA</title>, to je
                     <title>PREDLOG ZAKONA O ZASEBNEM VAROVANJU IN NEOBVEZNEM ORGANIZIRANJU SLUŽBE
                     VAROVANJA</title> ponovno odpiram, ker moramo sprejeti proceduralni sklep, da
                  predlog zakona za tretjo obravnavo pripravi predlagatelj. Želi kdo o tem predlogu
                  razpravljati? Nihče, zato dajem ta predlog na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(39 poslancev.)</stage> Kdo je proti? <stage>(4
                     poslanci.)</stage></p>
               <p>Ta predlog je sprejet, s tem tudi 44. točko dnevnega reda zaključujem in prekinjam
                  dopoldanski del obravnave, popoldan bomo nadaljevali ob 14. uri.</p>
            </sp>
            <stage type="time">(Seja je bila prekinjena ob 12.58 uri in se je nadaljevala ob 14.11
               uri.)</stage>
            <sp xml:id="SDZ1-Redna-17-1994-02-04.sp76">
               <speaker>PODPREDSEDNIK DR. LEV KREFT:</speaker>
               <p>Gospodje, nadaljujemo 17. sejo Državnega zbora Republike Slovenije v prepričanju,
                  da gre za zadnji del zasedanja na tej seji. Prosim, da pred nadaljevanjem
                  ugotovimo prisotnost v dvorani. Ugotavljamo prisotnost, prosim, da vsi prisotni s
                  pritiskom na gumb javite svojo prisotnost in s tem omogočite sklepčnost in
                  nadaljevanje seje. Ugotovimo sklepčnost! <stage>(51 prisotnih.)</stage></p>
               <p>Ugotavljam, da je Državni zbor sklepčen.</p>
               <p>In nadaljuje z delom. Prehajamo na <title>45. TOČKO DNEVNEGA REDA</title>, to je
                  na <title>OBRAVNAVO INFORMACIJE O PRAVICAH IZ POKOJNINSKEGA IN INVALIDSKEGA
                     ZAVAROVANJA, KI JIH DOLOČENE SKUPINE OSEB UŽIVAJO NA PODLAGI POSEBNIH
                     PREDPISOV</title>.</p>
               <p>Informacijo je v obravnavo zboru predložila Vlada Republike Slovenije na podlagi
                  sklepa 10. seje Državnega zbora. Želi predstavnik Vlade besedo? Informacijo je
                  obravnaval Odbor za zdravstvo, delo, družino in socialno politiko kot matično
                  delavno telo. Prosim poročevalca odbora, da predstavi mnenje odbora v navedeni
                  informaciji. Gospod Štefan Kociper, prosim.</p>
            </sp>
            <sp xml:id="SDZ1-Redna-17-1994-02-04.sp77">
               <speaker>ŠTEFAN KOCIPER:</speaker>
               <p>Hvala lepa, gospod podpredsednik. Spoštovane gospe in gospodje! Odbor Državnega
                  zbora Republike Slovenije za zdravstvo, delo, družino in socialno politiko je na
                  svoji 17. seji že dne 11. oktobra 1993 obravnaval informacije o pravicah iz
                  pokojninskega in invalidskega zavarovanja, ki jih določene skupine oseb uživajo na
                  podlagi posebnih predpisov, ki jo je predložila Vlada Republike Slovenije na
                  podlagi sklepa 10. seje Državnega zbora z dne 09.07.1993.</p>
               <p>V teh treh mesecih po obravnavi navedene informacije v odboru so nekatere
                  ugotovitve in stališča odbora seveda manj aktualna, druga pa imajo kljub temu
                  svojo težo in zato mislim, da je prav, da ta Državni zbor pred obravnavo paketa
                  zakonov, ki se vežejo na to informacijo, tudi o tej informaciji kaj reče.</p>
               <p>V razpravi odbora je bilo ugotovljeno oziroma opozorjeno, da je nesprejemljivo na
                  osnovi revizije pokojninskega in invalidskega zavarovanja ter znižanja prispevne
                  stopnje za pokojnino, za pokojninsko in invalidsko zavarovanje v letu 1994, kar je
                  Vlada napovedovala s proračunskim memorandumom, znižati višino pravic vsem
                  zavarovancem iz pokojninskega in invalidskega zavarovanja. Izraženo je bilo tudi
                  mnenje, da je revizija pokojninskega in invalidskega zavarovanja nujna, kot je
                  nujna tudi revizija predpisov s področja varstva borcev in pravic, ki jih določene
                  skupine oseb uživajo po posebnih predpisih. Ob reviziji pa je seveda potrebno
                  upoštevati 18. člen ustavnega zakona za izvedbo temeljne listine o samostojnosti
                  in neodvisnosti Republike Slovenije.</p>
               <p>Člani odbora so poudarili, da je nesprejemljiva rešitev v predlogu zakonov o
                  dohodnini, ki določa, da so osebe, ki uživajo pravice iz pokojninskega in
                  invalidskega zavarovanja po posebnih predpisih, oproščene plačila dohodnine.
                  Medtem smo že to v zakonu o dohodnini tudi ustrezno sanirali. Po razpravi je odbor
                  sprejel sklep, da to informacijo Državni zbor uvrsti na prvo sejo, prvo naslednjo
                  sejo in jo obravnava. Torej oktobra. Mišljeno je bilo, da bi ta Državni zbor to
                  informacijo obravnaval že na novembrski seji. Odbor je na podlagi razprave
                  oblikoval in sprejel še naslednja dva sklepa, ki ju predlaga tudi Državnemu zboru
                  v sprejem.</p>
               <p>Državni zbor Republike Slovenije nalaga Vladi Republike Slovenije, da do
                  decembrske seje predloži predlog revizije predpisov s področja varstva borcev in
                  vojaških invalidov ter pravic, ki jih določene skupine oseb uživajo po posebnih
                  predpisih, kar izhaja tudi iz druge točke drugega poglavja sprejetih ugotovitev
                  stališč in sklepov Državnega zbora o obravnavi proračunskega memoranduma za leto
                  1993 in iz tretje alinee sklepov ugotovitev in usmeritev navedene informacije
                  glede na to, da v Republiki Sloveniji delež izdatkov za pokojninsko in invalidsko
                  zavarovanje v družbenem proizvodu presega delež, ki ga druge evropske države
                  namenjajo v ta namen v skladu z 18. členom ustavnega zakona za izvedbo temeljne
                  listine o samostojnosti in neodvisnosti Republike Slovenije.</p>
               <p>In drugič. Državni zbor Republike Slovenije nalaga Vladi Republike Slovenije, da
                  do decembrske seje predloži ekspertizo o reviziji pridobljenih pravic, ki naj
                  obsega tudi primerjavo ureditve varstva vojnih veteranov in žrtev vojnega nasilja
                  v drugih evropskih državah v skladu s točko <q>"a"</q> sklepnih ugotovitev in usmeritev
                  informacije, ki jih je podala Vlada.</p>
               <p>K temu poročilu odbora sem vložil tudi sam spreminjevalni predlog k tema dvema
                  sklepoma, in sicer čisto iz formalnih razlogov. Do decembrske seje seveda ne
                  moremo realizirati oz. Vlada ne more realizirati, vsaj do lanskega decembra ne,
                  teh sklepov, zato pač analogno z delovanjem tega Državnega zbora ob takih točkah
                  predlagam, da tam, kjer piše <q>"decembrsko"</q> spremenimo pri sklepanju <q>"do marčevske"</q>
                  seje Državnega zbora. Hvala lepa.</p>
            </sp>
            <sp xml:id="SDZ1-Redna-17-1994-02-04.sp78">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik sekretariata? <stage>(Ne.)</stage> Želijo
                  besedo predstavniki poslanskih skupin? <stage>(Ne.)</stage> Besedo dajem poslankam
                  in poslancem, pisnih prijav ni bilo. Želi kdo besedo? Besedo ima gospa Danica
                  Simšič. Prosim. Potem pa še gospod Ivan Sisinger.</p>
            </sp>
            <sp xml:id="SDZ1-Redna-17-1994-02-04.sp79">
               <speaker>DANICA SIMŠIČ:</speaker>
               <p>Hvala lepa za besedo. Gospod predsedujoči, spoštovane kolegice in kolegi. Sama bi
                  predlagala samo manjšo korekcijo teh dveh oz. samo enega sklepa, ki je predložen
                  in ki ga je predložilo matično delovno telo. In sicer tako, da bi v prvem sklepu
                  pod točko 1 spremenili besedilo tako, da bi črtali, nekaj vrstic ostane enakih, v
                  osmi vrstici se za vejico <q>"navedene informacije"</q> črta besedilo: <q>"glede na to, da v
                  Republiki Sloveniji delež izdatkov za pokojninsko in invalidsko zavarovanje o
                  družbenem proizvodu presega delež, ki ga druge evropske države namenjajo v ta
                  namen"</q>.</p>
               <p>Zakaj predlagam, da se to črta? Prvič zato, ker je ta ugotovitev brez tega že
                  zapisana tudi v poročilu, ko smo obravnavali to tematiko in drugič zato, ker to
                  dejstvo ne drži. O tem smo se nekajkrat tudi v delovnem telesu že pogovarjali.
                  Preprosto zato, ker po evropskih državah v pokojninski sistem štejejo samo
                  dajatve, ki so vezane na pokojnine. V naši državi pa na to področje vežemo tudi
                  vse socialne korektive in pa invalidnine. In tako je dejansko delež v bruto
                  družbenem proizvodu, ki ga namenjamo za pokojninsko in invalidsko zavarovanje s
                  socialnimi korektivi 14,08%. Če pa te socialne korektive kot so varstveni dodatek,
                  dodatek za pomoč in postrežbo in pa vse invalidnine z vsemi dodatki odštejemo, pa
                  znese to natančno 3,58%, to se pravi, da je dejanski delež, ki ga namenjamo za
                  pokojnine iz bruto družbenega proizvoda, 10,5%. To pa je odstotek, popolnoma
                  primerljiv, celo v nekaterih primerih nižjih kot v nekaterih evropskih državah.
                  Zato predlagam, da se to črta. Hvala lepa.</p>
            </sp>
            <sp xml:id="SDZ1-Redna-17-1994-02-04.sp80">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Ivan Sisinger. Prosim.</p>
            </sp>
            <sp xml:id="SDZ1-Redna-17-1994-02-04.sp81">
               <speaker>IVAN SISINGER:</speaker>
               <p>Spoštovani predsedujoči, poslanske in poslanci. Mislim, da je to poročilo, bom
                  zelo kratek, ki smo ga vsi prebrali in se z njim seznanili, to poročilo seveda je
                  prišlo prav po sklepu, kot je predsednik, gospod Kociper povedal, na zahtevo
                  našega matičnega odbora, prav zaradi tega, da si tudi pred tem Državnim zborom
                  razjasnimo pravzaprav, kakšne obveznosti države Slovenije in Vlade so do
                  pokojninske skupnosti oz. do Zavoda za pokojninsko in invalidsko zavarovanje.</p>
               <p>Mislim, da smo čestokrat v zmoti, pa ne mi v tej dvorani, ampak nekateri v Vladi,
                  ko se seveda nenehno pravzaprav očita upokojencem, kako je potrebno znižati
                  prispevno stopnjo, kako je treba razbremeniti gospodarstvo, hkrati pa, tudi v tej
                  Vladi, to, kar smo mi že julija meseca sprejeli sklepe, ne uvidijo, kakšne
                  obremenitve je tudi ta Vlada in ta država s posebnimi predpisi, z odloki -
                  sprejela. Mislim, da je končno zdaj pred nami in pred Vlado dokument, ki točno
                  govori o tem, da si tega nihče ni izmislil v tem parlamentu, ampak teh 15, 16 in
                  17 kategorij, ki so tu navedene, so pač nastale po prejšnjih predpisih, po
                  sedanjih nekaterih predpisih in odlokih in so to obveznosti države, ki jih ni
                  mogoče drugače kot izvrševati. Hočem samo reči, da seveda obveznosti, ko smo se
                  tudi v lanskem proračunu na nek način pokorili predlogu Vlade in nismo vztrajali
                  na tistem, da je potrebno zagotoviti 12 milijard 200 milijonov v proračunu za leto
                  1993, smo se pustili na neki način podrediti predlogu Vlade in gospodu Gaspariju,
                  ministru za finance, ki je predlagala pokojninski skupnosti za vse te obveznosti
                  samo 7,4 milijarde. Kdo bo pokril do 13 milijard? Jaz mislim, to je stvar Vlade,
                  ne parlamenta. Naša napaka v parlamentu je bila samo ta, samo ta je bila naša
                  napaka, da nismo takrat vztrajali in rekli, gospod Gaspari, ni mogoče govoriti o 7
                  milijardah 400. Obveznosti te ljube države in Vlade so 12 milijard in to je
                  potrebno pokriti do tega zavoda in do slovenskih upokojencev. Kdo naj poseže v ta
                  sklad drugi, kot Vlada posega že toliko let in mislim, da je ta dokument na
                  zahtevo tega našega Državnega zbora tukaj, da bomo vsaj vedeli to, da država in
                  slovenska Vlada še vedno dolguje toliko in toliko za leto 1993. Točno smo z
                  zakonom povedali in rekli, kaj dolguje tudi za nazaj. Zato podpiram seveda tudi te
                  sklepe, ki so tukaj navedeni in se pridružujem tistemu besedilu, ki ga je gospa
                  Danica Simšič predlagala, da se črta v tem predlogu sklepa, čeprav sem na seji bil
                  na nek način soglasen za to, vendar pa resnično kaže, da je treba ta del besedila
                  izpustiti, ko govorimo o nekih evropskih državah in tako naprej, ker to ni
                  primerljivo. Primerljivo je to, kar se v Sloveniji dogaja. To, kaj se dogaja v
                  naši slovenski državi in z našim Pokojninskim skladom in našimi upokojenci in
                  našimi pokojninami. Ne moremo primerjati - smo neštetokrat rekli - plač z nemškimi
                  plačami, ampak ne moremo tudi pokojnin primerjati z nemškimi pokojninami. Mi smo
                  tu in naši problemi so tu. Zato podpiram to poročilo v tej smeri, ker je
                  pravzaprav to poročilo, komaj tisti kažipot in usmeritev, ko bomo obravnavali
                  proračun za leto 1994, ko bomo tudi obravnavali proračun za področje, kaj mora ta
                  država imeti v proračunu za pokojninski slad, da bo vsaj v letu pokrila svoje
                  obveznosti, je to poročilo največji dokaz, kakšne obveznosti so.</p>
               <p>Kdaj bo Vlada prišla pred Državni zbor z dokumenti in zakoni, ki jih tu omenjate,
                  to je stvar Vlade. Mi smo že davno dali zadolžitev, da je treba te stvari
                  razrešiti na področju nekatere zakonodaje. Že zadnjič sem o tem govoril, da je
                  treba razrešiti 306. člen, da je treba razrešiti celo vrsto drugih stvari, to pa
                  mislim, da je drugi paket pred nami in to v najkrajšem času, v mesecu marcu in da
                  bo zdaj tretji zakon objavljen, še o vojnih invalidih, da bomo imeli pravzaprav
                  pred sabo te zadeve in mislim, da bodo takrat pred nami poslanci državnega zbora
                  nove odločitve tudi v tem, kaj lahko povečamo še v tem proračunu oziroma kaj naj
                  iz tega izpade. Hvala lepa.</p>
            </sp>
            <sp xml:id="SDZ1-Redna-17-1994-02-04.sp82">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Štefan Matuš. Replika? Izvolite.</p>
            </sp>
            <sp xml:id="SDZ1-Redna-17-1994-02-04.sp83">
               <speaker>ŠTEFAN MATUŠ:</speaker>
               <p>Hvala za besedo. Kratka replika. Gospod Sisinger, pozabili ste povedati, da je med
                  tistimi 7 in pol milijardami dve pa pol milijardi za okoli 4800 oficirjev bivše
                  JLA, ki se napajajo iz te vsote. Hvala lepa.</p>
            </sp>
            <sp xml:id="SDZ1-Redna-17-1994-02-04.sp84">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Štefan Kociper, izvolite.</p>
            </sp>
            <sp xml:id="SDZ1-Redna-17-1994-02-04.sp85">
               <speaker>ŠTEFAN KOCIPER:</speaker>
               <p>Hvala lepa. Pričakujem, da bomo pri naslednji točki imeli še več za povedati, kot
                  ob tej. Glede na predlog gospe Danice Simšič, sem sicer pričakoval, da bo Vlada
                  tukaj kaj komentirala.</p>
               <p>Namreč ugotovitev, ki je tukaj v tem sklepu izhaja iz informacije, ki smo jo
                  dobili in ta ugotovitev drži kvečjemu še toliko bolj, ker smo pozabili zamrzniti
                  tisto, kar nam je pred novim letom ušlo, skratka vemo, za kaj gre, da so se
                  nesorazmerno ti prejemki s tega  naslova, predvsem vojnih invalidov še povečali,
                  vendar ta dejstva, ki so bila takrat predstavljena, so občutno govorila v prid tej
                  ugotovitvi, tako da bo vsak glasoval tako, kot to zadevo vidi. Informacije, ki pa
                  prihajajo z verodostojnega vira, se pravi od Vlade, so pač take, kot so tukaj
                  napisane, zato predlagam, da tudi oba predloga sklepov sprejmemo. Hvala lepa.</p>
            </sp>
            <sp xml:id="SDZ1-Redna-17-1994-02-04.sp86">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Danica Simšič.</p>
            </sp>
            <sp xml:id="SDZ1-Redna-17-1994-02-04.sp87">
               <speaker>DANICA SIMŠIČ:</speaker>
               <p>Hvala lepa. Informacija, s katero razpolaga Vlada in s katero pravzaprav - če
                  hočete malce bolj močen izraz - manipulira tudi slovensko javnost, so dejansko
                  taki, kot je povedal gospod Kociper. Sama sem pa samo pojasnila, zakaj na to ne
                  morem pristajati, ker je dejansko neprimerljivo primerjati samo tisto, kar gre v
                  nekaterih evropskih državah za pokojninski sistem oziroma dajatve, da drugi strani
                  pa primerjati v Sloveniji tisto, kar gre za pokojninski sistem, za socialne
                  korektive in za invalidnine. Tak podatek je dejansko neprimerljivo. Zato vas
                  prosim, odločali se boste pač vsak po svoje, da to črtamo ne glede, da je to tudi
                  zapisano v poročilu. Ampak ker ta državni zbor tega poročila ne sprejme, nikjer ni
                  zapisano Državni zbor sprejema poročilo. Če bi to pisalo, bi predlagala tudi
                  črtanje pri sklepnih ugotovitvah in usmeritvah pri točki pet tretjega odstavka in
                  tako dalje. Ampak s tem vas ne želim utrujati. Predlagam pa, da vendarle začnemo o
                  določenih kategorijah govoriti v jasnih številkah, tudi v jasnih odstotkih. Če to
                  seštejemo tudi po Evropi, bo ponekod marsikje še celo višji odstotek od 14.08%,
                  kot je v državi Sloveniji. Hvala lepa.</p>
            </sp>
            <sp xml:id="SDZ1-Redna-17-1994-02-04.sp88">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam da ne in prehajam h glasovanju. Gospod
                  Pavlica.</p>
            </sp>
            <sp xml:id="SDZ1-Redna-17-1994-02-04.sp89">
               <speaker>MILOŠ PAVLICA:</speaker>
               <p>Ne bi sicer rad zavlačeval te seje, ampak moram reči, da podpiram kolegico
                  Simšičevo. Ko smo na seji odbora v oktobru to obravnavali, še nismo imeli celovite
                  informacije, ki je bila objavljena v prvi številki letošnjega Poročevalca
                  primerjave z Evropskimi državami in moram reči, da tudi mene moti, da včasih na
                  nekih površnih ugotovitvah, da je naš delež za socialne transfere in tako naprej
                  ali pa za pokojnine izredno velik v primerjavi z Evropo. Velikokrat to ne drži. V
                  tej informaciji iz prvega poročevalca, kdor ga je temeljito proučil, je ugotovil,
                  da je v Evropi vsaj šest držav, ki imajo večji delež v bruto produktu za te
                  namene.</p>
            </sp>
            <sp xml:id="SDZ1-Redna-17-1994-02-04.sp90">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo razpravljati? Ugotavljam da ne in prehajamo h glasovanju o
                  dveh sklepih, ki ju je predlagal Odbor za zdravstvo, delo, družino in socialno
                  politiko. Imate v gradivu z dne 12.10.1993. K obema se predlaga sprememba, ki je
                  seveda nujna glede na to, da ne moremo več govoriti o decembrski seji, da torej
                  predvidevamo obe nalogi, ki jih Državni zbor če sprejme ta dva sklepa, nalaga
                  Vladi, da se realizirata, da do marčevske seje predloži dva predloga. In sicer
                  predlog revizije predpisov in pa ekspertizo. Predlagam, da uvrstimo v besedilo
                  marčevske seje in dajem najprej to terminsko vprašanje na glasovanje. Zlasti, ker
                  je v zvezi z zaključno točko današnjega dnevnega reda našim načrtom dela.
                  Ugotovimo sklepčnost! Prosim, gospod Tone Peršak bo postavil vprašanje.          
                       </p>
            </sp>
            <sp xml:id="SDZ1-Redna-17-1994-02-04.sp91">
               <speaker>ANTON PERŠAK:</speaker>
               <p>Glede na to, da že delate redakcijo, bi samo vprašal, kaj to pomeni? Ali da morajo
                  do prvega dneva marčevske seje predložiti za sejo aprila - maja ali za sejo marca,
                  ker potem morajo predložiti v februarju.</p>
            </sp>
            <sp xml:id="SDZ1-Redna-17-1994-02-04.sp92">
               <speaker>PODPREDSEDNIK DR. LEV KREFT:</speaker>
               <p>Tu piše do marčevske seje. To razumem, da se v mesecu marcu predloži in da se
                  obravnava aprila. Sicer bi morali direktno se zavezati, ne Vlado, ampak da mi sebe
                  zavežemo, da bomo mi to obravnavali na marčevski seji.</p>
               <p>Mi zavezujemo predlagatelja, torej Vlado Republike Slovenije, da do marčevske seje
                  predloži predlog revizije. Kdaj bomo ta predlog obravnavali je pa naš dogovor pri
                  zadnji točki dnevnega reda, pri programu dela. Če želimo, da predloži za marčevsko
                  sejo moramo povedati datum, do katerega mora predložiti. To pa pomeni, da mora
                  predložiti do 16.02.1994, ker mislim, da je nerealno. Predlagam, da ostanemo pri
                  tej formulaciji, ki ima dosti natančen pomen, da torej do marčevske seje, do
                  začetka marčevske seje predloži, kar nam omogoči, da v programu dela predvidimo
                  lahko za aprilsko sejo obravnavo obeh predlogov oziroma najprej na aprilski seji,
                  vsekakor ne pred tem.</p>
               <p>Je sedaj razumljivo, o čem glasujemo? Torej glasujemo naprej o tem omenjanju
                  meseca marca. Prosim, da ugotovimo sklepčnost. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(53 poslancev.)</stage> Je kdo proti?
                  <stage>(Nihče.)</stage></p>
               <p>Hvala lepa. S čemer koli bomo že zadolžili Vlado, bo to morala oddati marca.</p>
               <p>Drugi amandma se tiče prvega sklepa, torej preden bomo o prvem sklepu konkretno
                  glasovali, bi glasovali o amandmaju gospe Danice Simšič, da se črta besedilo, ki
                  se glasi: <q>"Glede na to, da v Republiki Sloveniji delež izdatkov za pokojninsko in
                  invalidsko zavarovanje v družbenem proizvodu presega delež, ki ga druge evropske
                  države namenjajo v ta namen"</q>. Predlog je torej, da se ta del besedila v sklepu pod
                  številko 1 črta in dajem ta predlog na glasovanje. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da smo ta amandma sprejeli.</p>
               <p>Na glasovanje dajem sklep pod točko 1 v celoti. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo ta sklep sprejeli.</p>
               <p>Zdaj bom dal na glasovanje še sklep pod točko 2, kjer smo spremenili samo
                  decembrski datum v marčevski. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta sklep sprejeli in s tem, glede na to, da ni dodatnih
                  sklepov, zaključujem to točko dnevnega reda.</p>
               <p>Prehajamo na <title>46. TOČKO</title> dnevnega reda, to je na <title>OBRAVNAVO
                     POROČILA O ODPRTIH VPRAŠANJIH VOJNE ŠKODE</title>, ki ga je v obravnavo zboru
                  predložila Vlada Republike Slovenije. Predstavnik Vlade ne želi besede, ker ga v
                  dvorani ni. Poročilo je obravnaval Odbor za zdravstvo, delo, družino in socialno
                  politiko kot matično delovno telo. Želi poročevalec odbora predstaviti mnenje
                  odbora v poročilu. Besedo ima gospod Štefan Kociper.</p>
            </sp>
            <sp xml:id="SDZ1-Redna-17-1994-02-04.sp93">
               <speaker>ŠTEFAN KOCIPER:</speaker>
               <p>Hvala lepa. Spoštovani! Odbor je tudi to točko, torej poročilo o odprtih
                  vprašanjih vojne škode obravnaval na svoji 17. seji 11. oktobra 1993 in se temu
                  poročilu tudi temeljito posvetil. Na to sejo odbora smo takrat povabili
                  predstavnike različnih žrtev vojne, kolikor smo pač razpolagali z naslovi
                  organizacij, združenj in skupin, ki so organizirane na republiški ravni. Razprava
                  na odboru je bila, kot sem povedal, temeljita in prav vse skupine, ki so bile
                  povabljene na to sejo, so tudi svoja stališča k temu poročilu o odprtih vprašanjih
                  vojne škode tudi predstavile. O samem poteku bodi dovolj. Je pa odbor ob tej točki
                  sprejel 16 sklepov in to zelo pomembnih sklepov, za katere mislim, da je prav, da
                  jih danes tukaj tudi Državni zbor sprejme. Odbor jih seveda predlaga v sprejetje.
                  Seveda nekateri so manj aktualni, drugi bolj, kajti nekatere stvari smo že dobili
                  v parlamentarno proceduro, kot je zakon o vojnih veteranih in zakon o žrtvah
                  vojnega nasilja.</p>
               <p>Torej odbor predlaga Državnemu zboru naslednje sklepe. 1. Državni zbor Republike
                  Slovenije ugotavlja, da so mobiliziranci v nemško vojsko v obdobju 1941 - 1945,
                  izgnanci in ukradeni otroci, ki so državljani Republike Slovenije, žrtve vojnega
                  nasilja.</p>
               <p>2. Vlada Republike Slovenije naj Državnemu zboru do decembrske seje predloži
                  ustrezne spremembe in dopolnitve zakona o pokojninskem in invalidskem zavarovanju
                  tako, da se bo mobilizirancem v nemško vojsko v obdobju 1941 - 1945, izgnancem in
                  ukradenim otrokom priznal v pokojninsko dobo čas, ki so ga prebili v državni
                  delovni službi ali nemški vojski v letih 1941 - 1945, v vojnem ujetništvu, v
                  izgnanstvu, taboriščih in na bolnišničnem zdravljenju za posledicami vojne. Prav
                  tako naj se naštetim osebam v pokojninsko dobo šteje čas po izpustitvi iz nemške
                  vojske, ujetništva oziroma vrnitve v domovino, ki so ga prebili na obveznem
                  služenju vojaškega roka v JLA, kot tudi čas nezaposlenosti onemogočenega šolanja
                  in študija.</p>
               <p>3. Državni zbor nalaga Vladi Republike Slovenije, da do decembrske seje pripravi
                  spremembe in dopolnitve veljavne zakonodaje, tako da bodo prisilno mobiliziranim v
                  nemško vojsko, izgnancem in ukradenim otrokom, ki so invalidi, priznane pravice,
                  ki jih uživajo ostali invalidi. Ob tem naj vlada upošteva že priznane invalidnine
                  Zvezni republiki Nemčiji.</p>
               <p>4. Državni zbor nalaga Vladi Republike Slovenije da do decembrske seje pripravi
                  dopolnitve in spremembe veljavne zakonodaje tako, da bodo družinski člani umrlih
                  mobilizirancev v nemško vojsko, izgnancev in ukradenih otrok uživali enake pravice
                  iz pokojninskega in invalidskega zavarovanja, kot jih uživajo druge kategorije
                  upokojencev. Ob tem naj Vlada upošteva denarne prejemke, ki jih upravičenci že
                  dobivajo iz Zvezne republike Nemčije.</p>
               <p>5. Državni zbor nalaga Vladi Republike Slovenije, da prouči možnost sprememb in
                  dopolnitev zakona o zdravstvenem varstvu in zdravstvenem zavarovanju, tako da bodo
                  mobiliziranci v nemško vojsko, izgnanci in ukradeni otroci uživali enake pravice
                  iz zdravstvenega zavarovanja, zdravstvenega varstva, kot jih uživajo druge
                  kategorije žrtev vojnega nasilja.</p>
               <p>6. Vlada Republike Slovenije naj državnemu zboru do decembrske seje predloži
                  ustrezne spremembe in dopolnitve zakona o vojaških invalidih tako, da bo
                  mobilizirancem v nemško vojsko od leta 1941 do 1945 priznan status vojaških
                  invalidov.</p>
               <p>7. Vlada Republike Slovenije naj do januarske seje pripravi celovito oceno vojne
                  škode in izoblikuje zahtevek Republike Slovenije nasproti Zvezni republiki
                  Nemčiji, Republiki Italiji in Republiki Madžarski za plačilo vojne odškodnine, kar
                  pa ne zadrži uveljavitve pravic upravičencev za odpravo krivic in vojne škode.</p>
               <p>8. Državni zbor Republike Slovenije nalaga Vladi Republike Slovenije, da naj začne
                  oziroma pospešeno nadaljuje pogajanja z Zvezno republiko Nemčijo, Republiko
                  Italijo in Madžarsko za izterjavo vojne odškodnine.</p>
               <p>9. Državni zbor nalaga Vladi Republike Slovenije, da ustanovi poseben sklad, v
                  katerega bo Zvezna republika Nemčija vplačala dogovorjeno vsoto na račun vojne
                  odškodnine.</p>
               <p>10. Vlada Republike Slovenije naj v pogajanjih z Zvezno republiko Nemčijo predlaga
                  spremembo odredbe k 64 e členu zveznega zakona o odškodninah in s tem zagotovi
                  spremembo delne oskrbnine za invalide v polno oskrbnino.</p>
               <p>11. Državni zbor nalaga Vladi Republike Slovenije, naj za decembrsko sejo
                  Državnega zbora v skladu s 33. členom zakona o lastninskem preoblikovanju podjetij
                  pripravi predlog zakona, ki bo omogočil ustanovitev sklada za poplačilo vojne
                  odškodnine.</p>
               <p>12. Državni zbor Republike Slovenije ugotavlja, da so državljani Republike
                  Slovenije, ki so bili zaradi političnih razlogov v zaporih ali na prisilnem delu
                  oz. jim je bila iz teh razlogov onemogočena zaposlitev ali opravljanje samostojne
                  dejavnosti, žrtve komunističnega nasilja.</p>
               <p>13. Vlada Republike Slovenije naj Državnem zboru do decembrske seje predloži
                  predlog zakona iz 306. člena zakona o pokojninskem in invalidskem zavarovanju.</p>
               <p>14. Vlada Republike Slovenije naj Državnemu zboru Republike Slovenije do
                  decembrske seje predloži predlog zakona o popravi krivic, s katerim bo Republika
                  Slovenija uredila pravni status državljanov Republike Slovenije, ki so bili zaradi
                  političnih razlogov v zaporih ali na prisilnem delu oz. jim je bila iz teh
                  razlogov onemogočena zaposlitev ali opravljanje samostojne dejavnosti.</p>
               <p>15. Državni zbor nalaga Vladi Republike Slovenije, da predloži oceno stroškov, ki
                  jih prinašajo našteti sklepi in v proračunu za leto 1994 predvidi ustrezna
                  finančna sredstva za izvedbo naštetih sklepov in pri tem upošteva enakopravnost
                  vseh državljanov pred zakonom glede na pravice, ki jih že doslej uživajo
                  udeleženci NOB in žrtve vojnega nasilja.</p>
               <p>16. Državni zbor nalaga Vladi Republike Slovenije, da prouči vsa stališča in
                  predloge, ki so jih ob obravnavi poročila o odprtih vprašanjih vojne škode na
                  odboru Državnega zbora predstavile vse te skupine, da jih ne bom našteval zdaj in
                  jih imate tudi zapisane v 16. sklepu, ki so sodelovale pri obravnavi poročila o
                  odprtih vprašanjih vojne škode, ter jih glede na že sprejete sklepe upošteva pri
                  pripravi nove zakonodaje.</p>
               <p>Torej, Odbor Državnega zbora za zdravstvo, delo, družino in socialno politiko je
                  po široki razpravi vseh udeležencev vključil v ta stališča sklepe, predloge
                  sklepov, vse, kar se je odboru zdelo pomembno, da po številnih problemih, ki so
                  jih doživljale te skupine v zvezi z urejanjem svojega statusa, da je nujno, da
                  državni zbor zadolži Vlado, da ta Vlada končno začne urejati status in pravice iz
                  tega statusa vsem tem kategorijam.</p>
               <p>Torej, tudi ta 16. sklep, ker vsega nismo mogli vključiti v predloge, smo
                  priložili, da naj Vlada z vsemi gradivi, ki so jih predložile te kategorije, te
                  skupine, <q>"žrtve vojnega nasilje"</q>, Vlada upošteva pri pripravi vseh potrebnih
                  zakonov.</p>
               <p>Želel bi poudariti, da so na tej seji odbora sodelovali številni predstavniki
                  Vlade, ne tako kot danes tukaj v Državnem zboru, in sicer iz Ministrstva za delo,
                  zunanjega ministrstva in iz Ministrstva za pravosodje in smo v tej razpravi imeli
                  tudi vsa zagotovila, da so vsi roki, ki so bili tukaj navedeni, ustrezni, torej,
                  da so vse naloge, ki so bile takrat predvidene, za Vlado izvedljive v teh
                  rokih.</p>
               <p>Ta predlog sklepov, ki je bil mišljen za sprejem v tem Državnem zboru, smo takoj
                  drugi dan posredovali tudi Ministrstvu za delo in drugim ministrstvom in seveda
                  smo, ali pa sem se osebno menil in s tem dejanjem je pravzaprav tudi Vlada uradno
                  bila seznanjena z vsemi potrebnimi nalogami, ki iz tega poročila oziroma teh
                  sklepov sledijo in seveda ni razlogov, da že v teh rokih, ki so, ne bi določenih
                  sklepov mogli upoštevati, toliko bolj pa velja za roke, ki jih bomo tudi v tem
                  predlogu, tako kot v prejšnjem predlogu, zdaj tudi morali sprejeti. To se pravi,
                  tam kjer piše do decembrske seje, velja do marčevske seje Državnega zbora.</p>
               <p>Na koncu naj povem še, da so še neki dopolnjevalni predlogi k tem sklepom in o teh
                  bo tekla še razprava. O tistih predlogih se odbor še ni sestal in bomo
                  razpravljali tukaj v Državnem zboru. Hvala lepa.</p>
            </sp>
            <sp xml:id="SDZ1-Redna-17-1994-02-04.sp94">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik sekretariata? <stage>(Ne.)</stage> Želijo
                  besedo predstavniki poslanskih skupin? Za poslansko skupino Liberalno-demokratske
                  stranke, gospod Kopač.</p>
            </sp>
            <sp xml:id="SDZ1-Redna-17-1994-02-04.sp95">
               <speaker>JANEZ KOPAČ:</speaker>
               <p>Ne bi se rad spuščal v definicije <q>"žrtev vojnega nasilja"</q>, kajti to je na nek
                  način neproduktivno. Bolj pomembno za nas in za našo prihodnost je predvsem, kaj
                  ti sklepi pomenijo, koliko bodo stali? V 15. sklepih je napisan, ali pa predlogih
                  sklepov je napisan takorekoč dolg roman lepih želja, ki so seveda vse tudi
                  uresničljive, vendar nekdo mora to plačati. O teh sklepih ne morem glasovati, ne
                  da bi bil najprej uresničen 16. predlog sklepa, ki govori: "Državni zbor nalaga
                  Vlada, da prouči vsa stališča in predloge, ki so jih ob obravnavi poročila o
                  odprtih vprašanjih vojne škode oblikovali na matičnem odboru in so jih predstavili
                  predstavniki teh raznih združenj in naj tudi pove pri tem, koliko bo to, ali bi
                  vse to stalo? Brez ene take celovite slike si jaz ne upam glasovati o nobeni od
                  teh stvari, razen, če spet ne bi glasovali na nek način s figo v žepu. Mi bi s
                  temi sklepi, ki so zelo natančno formulirani, nekateri so kar v obliki  zakonske
                  dikcije naložili državnemu proračunu neke obveznosti, in to ne majhne obveznosti,
                  vsekakor zelo velike. Najprej Zavodu za pokojninsko in invalidsko zavarovanje,
                  potem pa posledično državnemu proračunu, kajti ta naj bi bil dolžan poravnavati
                  stvari, ki so se zgodile zaradi državne zgodovine.</p>
               <p>In lahko rečem v imenu poslanske skupine LDS, da mi o takih predlogih sklepov
                  enostavno ne upamo glasovati. Ne da ne moremo, ne upamo, kajti nimamo jasne slike.
                  Predlagam, da bi se izglasoval samo 16. od navedenih predlogov sklepov, ki govori
                  o tem, da Državni zbor zadolžuje Vlado, da prouči ta stališča in predloge in
                  seveda pove, ali meni kolikšne naj bi bile finančne posledice. Hvala lepa.</p>
            </sp>
            <sp xml:id="SDZ1-Redna-17-1994-02-04.sp96">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jožef Kopše za poslansko skupino SNS. Prosim, za
                  njim bo na vrsti gospod Miran Potrč za poslansko skupino Združene liste.</p>
            </sp>
            <sp xml:id="SDZ1-Redna-17-1994-02-04.sp97">
               <speaker>JOŽEF KOPŠE:</speaker>
               <p>Kolegice in kolegi. Poslanska skupina SLS se je v tem zboru, v tem mandatu in tej
                  sestavi zavzemala od vsega začetka za obravnavo večine teh škod, ki so tukaj
                  navedene in bo glede na posamezne točke na posamezno obravnavo tudi obravnavala
                  posamezne primere. Vendar smatramo, da je pa en karakterističen problem tukaj
                  vnesen, ki pa bi vendarle moral biti nekoliko drugače obravnavan, in to so
                  ukradeni otroci. Ukradeni otroci so bili poseben primer, ki so bili obravnavani
                  pred Nürnberškim sodiščem kot vojni zločin in smatram, da se lahko tudi Vlada,
                  zahteva Vlada, s tem bi tudi predložili sklep, predlaga, da se za te ukradene
                  otroke posebej vodi postopek proti nemški vladi, da ne bi eventualno bilo slučajno
                  njim že kaj poplačano. Njim še ni bilo ničesar poplačano in ničesar niso dobili in
                  je to posebne vrste. Vsi ti otroci, vsa ta socialna priznanja iz invalidskega,
                  pokojninskega in ostalega zavarovanja v večini teh primerov ukradenih otrok ne
                  pridejo v poštev. Ker nekatera zakonodaja obravnava, od kdaj je možno priznavati
                  pokojninske in ostale pravice, se pravi določena leta. Ti ukradeni otroci so bili
                  pa stari v največjem številu primerov izpod 14 let. In smatram, da mora v teh
                  sklepih, mi bomo najprej poizkušali formulirati in pa dati temu Državnemu zboru,
                  da posebej obravnava to skupino ukradenih otrok, ker je bila tudi posebej
                  tratirana na Nürnberškem sodišču. Hvala.</p>
            </sp>
            <sp xml:id="SDZ1-Redna-17-1994-02-04.sp98">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miran Potrč za poslansko skupino Združene liste,
                  prijavila pa se je že tudi gospa Danica Simšič za poslansko skupino demokratov
                  Demokratske stranke. Prosim.</p>
            </sp>
            <sp xml:id="SDZ1-Redna-17-1994-02-04.sp99">
               <speaker>MIRAN POTRČ:</speaker>
               <p>Hvala lepa. Spoštovane kolegice in kolegi. V poslanski skupini Združene liste
                  menimo, da je Odbor za delo, zdravje in socialno politiko v času, ko je o teh
                  stvareh razpravljal, razpravljal o pomembni temi. O pomembni temi iz mnogih
                  vidikov, o pomembni temi tudi iz razloga, ker so vsa vprašanja, ki so tukaj
                  zajeta, od izgnancev, ukradenih otrok, mobilizirancev v nemško vojsko, tudi
                  političnih procesuirancev in podobno, bila vprašanja, o katerih se je razmišljalo,
                  ali jih prej ali kasneje obravnavati v Državnem zboru. Mislim pa, da se je
                  situacija, po mojem spominu, od začetka septembra, ko je bila prva obravnava, in
                  sredi oktobra, ko so bila pripravljena ta stališča, spremenila. Namreč spremenila
                  v tem smislu, da smo dva od zakonov, ki neposredno obravnavata vprašanja, ki so
                  zajeta v teh stališčih, že uradno dobili v Državni zbor. To je zakon o žrtvah
                  vojnega nasilja in zakon o vojnih veteranih. Po mojem pregledu, recimo 50, 60%
                  vprašanj, ki so tukaj obravnavana, ta dva zakona zajemata. Res pa je, da nismo
                  dobili nekaterih drugih zakonov, ki so pa prav tako pomembni. Tu se opravičujem za
                  pomoto. Prav gotovo je eden od takšnih zakonov, ki ga moramo dobiti, zakon o
                  popravi krivic. Moramo dobiti zakon o tem, kako se bo preoblikoval oz. oblikoval
                  tisti lastninski sklad za popravo te škode, ki je opredeljen v zakonu o
                  lastninjenju. Moramo dobiti tudi zakon, ki bo rešil vprašanje 306. člena
                  pokojninskega zakona. Najbrž pa mnogi od nas vemo, da je v proceduri Državnega
                  zbora vložen tudi že zakon o spremembah in dopolnitvah zakonov o pokojninskem in
                  invalidskem zavarovanju, formalno in vemo, da je v pripravi tudi zakon o vojaških
                  vojnih invalidih in da bi moral biti in je v pripravi tudi zakon, ki naj bi urejal
                  pokojnine oficirjem bivše jugoslovanske armade.</p>
               <p>Če bo kdo rekel, da te ugotovitve niso točne, naj me, prosim, popravi z dejstvi,
                  ampak ob teh ugotovitvah se meni postavlja vprašanje, ali je smiselno danes o
                  praviloma zelo podobnih ali enakih vsebinskih vprašanjih razpravljati zelo na
                  dolgo in široko, ob stališčih in sklepih, ko bomo o vseh od teh vprašanj morali
                  ponovno razpravljati, o nekaterih čez dobre 14 dni, ko bosta dva od priloženih
                  zakonov po programu na dnevnem redu, to je o žrtvah vojnega nasilja in o vojnih
                  veteranih in upajmo, marca, aprila o drugih vprašanjih. Meni osebno se zdi to
                  neproduktivno in mislim, da je nesmiselno, ker konec koncev tudi danes sprejeta
                  stališča ne morejo nadomestiti konkretnih odločitev, ki jih bomo mi v zakonih
                  morali sprejeti. In zakon zahteva, da se oceni in ovrednoti tudi finančne
                  posledice, o čemer je govoril gospod Kopač in o njegovem pomisleku bo prav gotovo
                  potrebno razpravljati, ko bomo te zakone dobili, ker bo potrebno tudi ta vidik
                  ocenjevati. Danes se ga enostavno ocenjevati ne da.</p>
               <p>Zato je moj predlog, če boste pripravljeni o njem razmišljati, ki ne bo naredil
                  nobene škode tej problematiki po moji trditvi, nobene škode delu Državnega zbora,
                  naslednji, da sprejmemo iz tega kompleksa samo tiste sklepe, ki nalagajo Vladi, da
                  še predloži zakone, ki niso predloženi in ji za to določimo tudi ustrezne roke. Za
                  mene je to sklep pod enajst, ki nalaga Vladi, da prej je bilo decembrsko, sedaj je
                  za marčevsko sejo v skladu  s 33. členom zakona o lastninskem preoblikovanju
                  podjetij pripravi predlog za ustanovitev sklada za poplačilo vojne škode. Ta zakon
                  potrebujemo.</p>
               <p>Drugič, pod trinajst, da pripravi zakon v zvezi s 306. členom zakona o ZPIZ, ga
                  potrebujemo. Potem je to pod štirinajst, da za isto marčevsko sejo pripravi zakon
                  o popravi krivic. Ga potrebujemo in o njem moramo začeti prej kot slej
                  razpravljati. Kakršna koli bodo naša razmišljanja in pogledi o njem, ampak ga
                  potrebujemo. Če je treba, dajmo ji še naložiti, naj pripravi zakon o vojnih
                  invalidih, čeprav vemo, da je bil v proceduri, pa tudi določimo marčevski rok, pa
                  če je treba še za plače oficirjev bivše Jugoslovanske armade, pa tudi marčevski
                  rok.</p>
               <p>Vse ostalo, diskusija o vsem ostalem je po mojem danes nepotrebna, razen, če imamo
                  srčno željo, da o istih stvareh razpravljamo večkrat, s tem da vemo, da ko
                  sprejemamo zakon, imajo zakonsko moč, ko sprejemamo stališča, pa pomenijo pač našo
                  medsebojno razpravo, včasih v dobrem, včasih v slabem vzdušju, ampak čisto nič
                  več, ker nobene formalne obveze ne predstavljajo. Prosil bi, da o tem razmislite
                  iz razloga, ker se mi zdi, da bi na ta način bilo mogoče najenostavneje in brez
                  vsake škode to vprašanje obravnavati. In naj na koncu rečem še to, da ne bo dvomov
                  o nekaterih stvareh.</p>
               <p>V imenu poslanske skupine lahko izjavim, da predloge sklepov pod sedem, osem,
                  devet, deset, ki zadevajo zahtevke napram Nemčiji v zvezi z vojno škodo in v zvezi
                  z mobiliziranci v nemško vojsko v celoti sprejemamo, vendar se mi zdi, da se te
                  sklepe vsebinsko da normalno sprejeti, ko bomo govorili o zakonu o vojni škodi in
                  da ne bo nobene izgube, če jih recimo ne sprejmemo sedaj, ampak jih bomo sprejeli
                  pač mesec kasneje. Hvala lepa.</p>
            </sp>
            <sp xml:id="SDZ1-Redna-17-1994-02-04.sp100">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Danica Simšič, za demokrate, Demokratsko stranko. Za
                  njo bo na vrsti gospod Štefan Kociper za Slovenske krščanske demokrate.
                  Prosim.</p>
            </sp>
            <sp xml:id="SDZ1-Redna-17-1994-02-04.sp101">
               <speaker>DANICA SIMŠIČ:</speaker>
               <p>Hvala lepa za besedo. Nekateri se boste verjetno še spomnili, da je naša poslanska
                  skupina, sedaj bo že skoraj leto dni od tega, predlagala, da je treba rešiti
                  vprašanje prisilno mobiliziranih v nemško vojsko. S tega vidika seveda nekatera od
                  teh predlaganih sklepov, ki jih je predlagal matični odbor, tudi podpiramo in zato
                  smo vložili pod mojim imenom tudi nekatere dopolnitve.</p>
               <p>Kot poslanska skupina seveda razumemo pomisleke, ki jih ima Liberalno demokratska
                  stranka, čeprav moramo hkrati poudariti, da bi vendarle morala Vlada te izračune
                  že imeti. Preprosto zato, ker smo o teh stvareh razpravljali na oktobrski seji
                  matičnega delovnega telesa in ker je bilo tam navzočih izredno veliko število
                  predstavnikov Vlade, kot je povedal že predsednik odbora.</p>
               <p>Tudi sama imam pravzaprav v imenu poslanske skupine predlog, da bi celovito
                  problematiko dejansko obravnavali in reševali, ko bodo vsi zakoni, ki zadevajo to
                  področje, vsi so pa, dva od teh oziroma štirih, ki še niso predloženi, so pa že v
                  Vladni proceduri obravnavali takrat. Kajti sicer se nam utegnejo zgoditi ne samo
                  nerodnost ali neprijetnosti, še kaj drugega.</p>
               <p>Samo v primeru, kjer mi predlagamo nekatere dopolnitve k prvi, drugi, tretji,
                  četrti in peti točki, to sedaj dodajam ustno, kdo vse so žrtve vojnega nasilja, to
                  seveda ni enako besedilo, kot je v besedilu drugega člena zakona žrtev vojnega
                  nasilja, ki ga je predlagala Vlada in mislim, da bi bilo nesmiselno se sedaj
                  odločati, kdo dejansko te žrtve so, če je v predlogu, ki ga predlaga Vlada
                  nekakšna drugačna dikcija, ki je verjetno tudi utemeljena, niti ta trenutek ni
                  predstavnikov Vlade, ki so tukaj.</p>
               <p>Mi sicer vemo, kako bomo o posameznih točkah, ki so predložene, glasovali, je pa
                  stvar odločitve tega zbora, ali bomo glasovali o vseh ali le o nekaterih ali o
                  tistih oziroma samo eni, ki jo predlaga poslanska skupina LDS-a. Moram pa reči, da
                  pri nekaterih točkah, če jih bomo potem podrobneje obravnavali, imamo nekatere
                  izrazito vsebinske pomisleke, nekatere točke so pa tudi ne jasne, tako da se bom
                  takrat sproti oglašala. Podpiram pa predlog, in ga tudi sama dajem, da to
                  problematiko dejansko celovito in temeljito obravnavamo na eni seji, kjer bodo vsi
                  ti predlogi zakonov, sicer se nam bo zgodila huda zmešnjava.</p>
               <p>Navzlic temu, da poudarjam, da smo bili med tistimi oziroma tisti, ki smo pred
                  letom dni prvi v tem Državnem zboru in na delovnih telesih zahtevali rešitev
                  vprašanja prisilno mobiliziranih v nemško vojsko, potem pa še tudi drugih. Hvala
                  lepa.</p>
            </sp>
            <sp xml:id="SDZ1-Redna-17-1994-02-04.sp102">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Štefan Kociper za poslansko skupino Slovenskih
                  krščanskih demokratov.</p>
            </sp>
            <sp xml:id="SDZ1-Redna-17-1994-02-04.sp103">
               <speaker>ŠTEFAN KOCIPER:</speaker>
               <p>Hvala lepa. Spoštovani! Ker bi se lahko danes zgodilo in po moji oceni na podoben
                  način, kar se že dogaja tri, štiri leta prisilnim mobiliziranim v nemško vojsko,
                  izgnancem, ukradenim otrokom in drugim kategorijam, ki jim je naš odbor tenkočutno
                  prisluhnil in obravnaval njihove probleme in težave in ker sem želel seveda
                  povedati, da so doživljale vse te skupine pri svojih upravičenih zahtevah doslej
                  pri Vladi, to bi se nam utegnilo danes zgoditi pri obravnavi tako pomembnega
                  vprašanja tudi v tem Državnem zboru.</p>
               <p>Zato naj na začetku povem, da seveda Slovenski krščanski demokrati absolutno
                  podpiramo,da to tako pomembno politično vprašanje, dajmo si reči tako kot je,
                  pogledati resnici v obraz, da to je politična odločitev, da za vse kategorije, ki
                  so bile do sedaj zamolčane, se pravi žrtve vojnega nasilja, ki so imele kakršen
                  koli drug predznak kot tisti, ki je bil do sedaj vzakonjen, so bile zamolčevane in
                  bi se utegnilo zgoditi, da po tako temeljiti obravnavi na odboru gremo tako
                  ignorantsko tudi tukaj mimo. Tega seveda Krščanski demokrati ne podpiramo in
                  prelaganja, tako kot je bilo tudi že velikokrat v Vladi, ne podpiramo. Te zadeve
                  je treba enkrat formulirati. Prej sem že povedal že pri samem poročilu odbora.
                  Aktualnost nekaterih stališč je bistveno manjša, ker med temi je Vlada tisto, kar
                  ponovno poudarjam, na odboru, ker je na odboru zagotovila, da se da izvesti, že
                  izvedla. Zdaj, kakšne so pa te konkretne rešitve, seveda Vlada ima en pogled,
                  Državni zbor je pa zato tukaj, da da svojo politično oceno v takem ali drugačnem
                  pogledu oziroma rešitvi. Tukaj je pač predlog teh rešitev, vsaka rešitev pa ima
                  tudi legitimnost, se pravi, z določeno spremembo in dopolnitvijo in moram reči, da
                  tisto, kar je bilo doslej predlagano, celo poimenovanje nekaterih kategorij, za
                  katere takrat na odboru še nismo slišali oziroma niso bile tako izčiščene,
                  taboriščniki, vojni ujetniki, zaporniki iz političnih razlogov in tako naprej, kar
                  gospa Danica Simšič predlaga in s to kategorijo sem se, smo se pač predstavniki
                  odbora pred kratkim srečali, da pač te kategorije še dodatno uvrstimo med žrtve
                  vojnega nasilja oziroma tiste, za katere mora ta država še dodatno poskrbeti in
                  urediti njihov status in tudi vse pravice iz tega statusa. Tako da menim, da bi
                  bilo prav in odgovorno od tega Državnega zbora, kljub naporni dvotedenski seji, da
                  posveti vsaj toliko pozornosti, da pač gremo skozi te sklepe in za tiste politične
                  odločitve tudi rečemo, ali podpiramo. Ne tako kot bi se lahko tudi lotili, ali je
                  dovolj denarja, ali podpiramo, da se te krivice poravnajo ali ne. To je zdaj
                  vprašanje tega poročila o vojni škodi. Skratka, v imenu poslanske skupine SKD
                  predlagam, da to vendarle storimo. Hvala lepa.</p>
            </sp>
            <sp xml:id="SDZ1-Redna-17-1994-02-04.sp104">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo v imenu poslanskih skupin? Gospod dr. Jože Pučnik,
                  izvolite, za poslansko skupino Socialdemokratske stranke.</p>
            </sp>
            <sp xml:id="SDZ1-Redna-17-1994-02-04.sp105">
               <speaker>DR. JOŽE PUČNIK:</speaker>
               <p>Spoštovani zbor. Naša poslanska skupina podpira sklepe, ki jih je predložilo
                  delovno telo. Ob tem bi pravzaprav opozoril na dva aspekta, na dve misli, ki se mi
                  ob tem tudi ob dosedanji diskusiji o teh sklepih le vrivata. Prva je načelna in
                  pomeni pravzaprav odnos do tega, kako definiramo prizadetost oz. žrtve. Vsi boste
                  priznali, da je že davno čas, da nehamo razlikovati po tem, kakšne so bile
                  konkretne politične, ideološke in druge implikacije, dejanja, situacije, v katerih
                  je prišlo do poškodovanja človeka ali do prizadevanja krivic. Mislim, da so časi
                  vojne tako oddaljeni, da bi se morali enkrat nehati po ideologiji, po predznakih
                  razlikovati. če enemu manjka noga, oprostite izrazu, ali roka ali karkoli drugega,
                  temveč ugotavljati medicinsko in se kot socialna država koncentrirati na to, da se
                  posledice, ki prizadevajo tega človeka, kolikor mogoče odpravijo.</p>
               <p>Naj omenim v tej zvezi še en aspekt. Po mojem prepričanju, četudi nisem pravnik,
                  so protiustavni vsi tisti slovenski zakoni, ki določajo odškodnine za eno ali
                  drugo kategorijo žrtev, dokler niso vse kategorije žrtev, vse žrtve, ki so
                  slovenski državljani, zakonsko urejeni. Ne vem, če je tukaj možen ustavni spor, ne
                  vem, če je, nisem pravnik, ampak meni se upira to izrazito pristransko,
                  enostransko in bom rekel, ideološko pobarvano reševanje bede ljudi. Ideološko
                  pobarvano reševanje socialnih problemov in vseh ostalih prizadetosti, ki so s tem
                  povezane.</p>
               <p>Druga pripomba ali pa druga misel, ki se mi ob tem vriva, je pa naslednja: Tu bi
                  se pozival predvsem na pripombe gospoda Kopača. Ekonomska situacija in posledice
                  takšnih ukrepov seveda so. Strinjam se z gospodom Kopačem, to so velike številke.
                  Samo, gospod Kopač, če smo država, ki se imenuje pravna in če smo država, ki se
                  imenuje socialna ali pa ki bi rada bila socialna, potem dajmo mi vse žrtve
                  postaviti enkrat na mizo in se zmenimo, koliko imamo sredstev, da za te žrtve
                  lahko v tej družbi damo in jih na ta način tudi obravnavamo. To se pravi, enako,
                  ne pa po teh ali onih ideoloških predznakih.</p>
               <p>Glede na to, da gospod Potrč odkimava, bom še eno pripombo dal, ki je prej nisem
                  hotel dati. Omenil bi še zakon o Dachavskih žrtvah. Saj je prav, da so ti ljudje
                  dobili poseben zakon in posebno popravljanje krivic, samo kje so drugo žrtve? Kje
                  so? Kje so zakoni? Takšna je ta situacija, zato poudarjam še enkrat -
                  Socialdemokrati bomo ugotovitve tega zbora podprli in obenem bomo razmišljali tudi
                  o tem, če tukaj niso mogoče različne oblike ustavnega spora glede na to izrazito
                  in načrtno neenakopravno obravnavanje bede posameznikov, državljanov naše države.
                  Hvala lepa.</p>
            </sp>
            <sp xml:id="SDZ1-Redna-17-1994-02-04.sp106">
               <speaker>PODPREDSEDNIK DR. LEV KREFT:</speaker>
               <p>Da najprej povem zakaj nisem gospoda doktorja Pučnika prekinil. Samo zaradi tega,
                  ker ne prekinjam - to sem že večkrat povedal - nikogar, zlasti glede na to, da s
                  tem, da bi ga prekinil, te stvari ne bi bile nepovedane. Moram pa reči, da je
                  gospod doktor Jože Pučnik grobo kršil Poslovnik Državnega zbora s tem, da je pod
                  točko, ki se nanaša na besedo predstavnikov poslanskih skupin, polemiziral z
                  drugimi predstavniki poslanskih skupin, namesto, da bi povedal stališča svoje
                  poslanske skupine, ki mora biti oblikovano pred začetkom točke dnevnega reda in se
                  ne more nanašati na polemiko z drugimi poslanskimi skupinami. Zato prosim, da se
                  zavedate, da taki načini nastopanja pomenijo predvsem ravno izraz načina dela
                  poslanske skupine same.</p>
               <p>Želi še kdo besedo v imenu poslanskih skupin? Gospod Janez Podobnik za Slovensko
                  ljudsko stranko. Replik pod to točko ni in upam, da je to bilo jasno iz prejšnje
                  razlage. Gospod Janez Podobnik, izvolite.</p>
            </sp>
            <sp xml:id="SDZ1-Redna-17-1994-02-04.sp107">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Poslanska skupina Slovenske
                  ljudske stranke predlaga oziroma podpira, da Državni zbor danes spregovori o
                  predlaganih sklepih odbora in da jih tudi sprejme. Povsem na kratko. Naše mnenje
                  je, da so prav ti predlagani sklepi zelo dobro izhodišče za sprejem potrebnih
                  zakonov, ki so nekateri že v proceduri, nekatere pa pričakujemo. Menimo, da bi ob
                  podpori teh predlaganih sklepov Državni zbor nedvoumno izrazil neko politično
                  držo, da podpira, da se v celoti popravijo vse krivice, ki so bile v preteklosti
                  storjene.</p>
               <p>Še ena misel, ki so jo predstavniki naše stranke že večkrat javno povedali, to je
                  vprašanje pravičnosti zakonodaje oziroma vprašanje legitimnosti. Zakon je
                  legitimen takrat, kadar je v načelu pravičen. Tu je naša največja odgovornost, da
                  kot zakonodajno telo sledimo naši osnovni dolžnosti, da naredimo zakone, ki bodo
                  pravični. Še vedno imamo nekatere zakone, ki v načelu niso pravični, zato
                  podpiramo te sklepe kot dobro izhodišče za zakonodajo, ki nas čaka. Hvala
                  lepa.</p>
            </sp>
            <sp xml:id="SDZ1-Redna-17-1994-02-04.sp108">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin? Ugotavljam, da ne in
                  dajem besedo poslankam in poslancem. Prosim, besedo ima gospod doktor Jože Pučnik,
                  potem gospa Vika Potočnik.</p>
            </sp>
            <sp xml:id="SDZ1-Redna-17-1994-02-04.sp109">
               <speaker>DR. JOŽE PUČNIK:</speaker>
               <p>Spoštovani predsedujoči, spoštovani zbor, opravičujem se za kršitev poslovnika.
                  Dejansko sem v vročici razmišljanja o problemu pozabil na omejitve, ki jih
                  pravzaprav imam, kadar govorim v imenu poslanske skupine.</p>
            </sp>
            <sp xml:id="SDZ1-Redna-17-1994-02-04.sp110">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Viktorija Potočnik. Prijavil se je tudi gospod Ivan
                  Sisinger.</p>
            </sp>
            <sp xml:id="SDZ1-Redna-17-1994-02-04.sp111">
               <speaker>VIKTORIJA POTOČNIK:</speaker>
               <p>Spoštovane poslanske in poslanci. Strinjala bi se v tisti tezi, ki jo je izgovoril
                  gospod Pučnik, da je sicer res zgodovina oz. 2. vojna je daleč in poizkušajmo
                  umiriti strasti in najti pot, da odpravimo krivice, ki so bile narejene. Samo na
                  žalost, gospod Pučnik, z načinom, kot ga vi tukaj uprizarjate, bo najverjetneje
                  nemogoče. Te krivice bodo samo še poglabljale, dočim pa vaš nastop tudi ocenjujem
                  kot eno veliko demogogijo. Zdaj ste v koaliciji in na oblasti, če se tako reče.
                  Bili ste podpredsednik izredno pomembnega resorja, kjer bi se lahko pripravila ta
                  zakonodaja in če bi resno imeli namen, že zdavnaj to tudi naredili. Tako, toliko
                  samo mogoče za lekcijo in še moj pogled. Moj pogled je v tem, da bi čim manjše
                  bile krivice tudi v naprej. Tisti generaciji, ki danes vstopa bodisi v svet, ali
                  pa v šolski prag, ali pa na prag univerze in ne vem, če ji bomo še kaj pustili,
                  glede na to, kako dolgo se bomo spravljali in odpravljali krivice. Če pa je še kaj
                  razuma, bi prosila nekaj. Ta Državni zbor veste, da lahko sprejme sklepe, jih tudi
                  sprejema, ki so neobvezujoči in zdi se mi do vseh tistih, ki jih prizadeva in jim
                  dejansko želimo rešiti to vprašanje, nekorektno in nepošteno, da jim celo s
                  sklepi, če bi vse sprejeli, obljubljamo nekaj, kar je skoraj nemogoče izvesti, ali
                  pa celo pomeni uveljavljati neke pravice, ki sploh niso v veljavi danes. To
                  mislim, da je v eni točki, mislim da celo v 2. točki. In dajem tudi proceduralni
                  sklep, da zbor sprejme 16. točko kot sklep, naloži to obveznost Vladi, da dobi
                  informacijo nazaj, seveda z zahtevo, mi smo že zahteve o določenih zakonih, ki naj
                  jih pripravi Vlada, sprejeli, mislim, da o vseh, ki so bili že prej omenjeni in da
                  takšno informacijo obravnava tako v Državnem zboru resor, ki se ukvarja s
                  financami, kot tudi odbor, ki je opravil zame sicer izredno pomembno vprašanje,
                  izredno zahtevno materijo in nič ni hudega, če mogoče še kakšen mesec mirimo
                  strasti, ampak da vsem tistim, ki so prizadeti ne ponujamo nekaj, kar ne bo mogoče
                  izvesti. In prosim, da o tem predlogu sklepa tudi glasujemo. Hvala.</p>
            </sp>
            <sp xml:id="SDZ1-Redna-17-1994-02-04.sp112">
               <speaker>PODPREDSEDNIK DR. LEV KREFT:</speaker>
               <p>Prosim, da ga do konca razprave dostavite v pisni obliki, ker je bil zelo dolg, če
                  ga naj upoštevam v celoti. Če ga pa upoštevam, da glasujemo o 16. točki, da
                  ostane, pa da se ostale črta, je pa drugo. Dobro. Besedo ima gospod Ivan
                  Sisinger.</p>
            </sp>
            <sp xml:id="SDZ1-Redna-17-1994-02-04.sp113">
               <speaker>IVAN SISINGER:</speaker>
               <p>Spoštovani predsedujoči, poslanke in poslanci. Mogoče sem pod enim vtisom nekaj
                  velikih razprav, katerim sem prisostvoval, ko sem se srečal seveda tudi v
                  Mariboru, pa v nekaterih drugih krajih v Sloveniji, pa tudi na seji matičnega
                  odbora, tako s predstavniki vseh teh, ki so tu našteti, da jih ne ponavljam, od
                  mobilizirancev v nemško vojsko, ukradenih otrok, do izgnancev, taboriščnikov in
                  vseh teh. Mogoče sem še vedno tudi pod tem vtisom, ko sem sam na nek način v
                  mariborski unionski dvorani, polno nabiti prisotnih mobilizirancev v nemško
                  vojsko, jih poslušal nekaj ur na njihovi konferenci, pravzaprav prišel sam pri
                  sebi do zaključka, da moramo v tem parlamentu te stvari načeti. Ampak ne samo
                  načeti, moramo jih spraviti v nek zakonski red in mislim, da so predvsem sklepi,
                  ki so tukaj navedeni, posebej pa bom ponovno omenil 11. sklep, 11. točko, pa tu
                  gre za 13. točko. Že nekajkrat sem govoril pri pokojninskem zakonu o tem 306.
                  členu in drugih, ki so vezani na to, kar nalagamo Vladi, da zakonsko pripravi.
                  Mislim, da je Državni zbor dolžan na nek način, osebno bom glasoval za vse tiste
                  točke matičnega odbora, ki nalagajo Vladi, da mora pripraviti zakonske podlage za
                  te zadeve. Mislim, da je pa ta točka, o kateri je govoril tudi gospod Kopač, ki
                  govori o naši 16. točki matičnega odbora, da seveda prouči tudi stališča finančne
                  obremenitve države, da je pa sigurno jasno, da smo tudi v matičnem odboru to točko
                  morali dati, kajti k tistim, še enkrat povem, 13. in tolikim milijardam, ki jih na
                  leto ima država že v obveznosti do pokojninske skupnosti, se bo seveda to zraven
                  še samo prištelo. Ne govorim o tem, ali imamo ta denar ali nimamo, moram pa reči,
                  da se zavedamo vsi skupaj in ko smo govorili o tem, da je temeljno vprašanje, komu
                  je pravzaprav treba, ki tega še nima, priznati status žrtev vojne. To je bilo na
                  teh zborih, kjer sem bil prisoten, eno od osnovnih vprašanj. In status žrtve vojne
                  pa jasno vemo, da bo v tem parlamentu ta Državni zbor povedal, tem in tem
                  kategorijam se prizna status žrtev vojne. Iz tega jasno sledijo druge točke našega
                  matičnega odbora, kaj pa tem ljudem gre na pokojninskem področju, zdravstvenem
                  področju, socialnem področju. To so pa potem seveda tiste zadeve, ki jih bomo
                  morali prav tako soočiti v tem Državnem zboru.</p>
               <p>Da zaključim. Če smo mi imeli težke čase okoli volitev, lokalne samouprave, kdaj
                  volitve in kje, mislim, da nas čaka nov paket zakonodaje o vojnih žrtvah, o vojnih
                  veteranih, o 306. členu in o vseh teh zadevah, ki se strinjam z njimi, kar je bilo
                  že danes tukaj predlagano, da pride tu do paketov. O tem je tudi že naš gospod
                  predsednik Kociper govoril in Danica Simšič, da bi bilo nenormalno, da bi samo en
                  del stvari obravnavali enkrat, drugo pa drugič. Mislim, da je to treba dati v
                  paket zakonodaje in se bomo morali prav s temi problemi, ki so problemi za te
                  ljudi, ki živijo, enkrat dokončno reči tudi v tem parlamentu, kaj komu gre, komu
                  je krivica bila narejena, pa jo od jutri ali od tega dne več ne more biti. Hvala
                  lepa.</p>
            </sp>
            <sp xml:id="SDZ1-Redna-17-1994-02-04.sp114">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jožef Školč, prosim.                                
                           </p>
            </sp>
            <sp xml:id="SDZ1-Redna-17-1994-02-04.sp115">
               <speaker>JOŽEF ŠKOLČ:</speaker>
               <p>Hvala lepa, gospod predsedujoči. Jaz bi se tega problema lotil iz neke druge
                  plati, ker se mi zdi, da samo vprašanje teh pokojnin in poprave krivic ne more
                  biti tisto, kar mora biti spravljeno pod poročilo o odprtih vprašanjih vojne
                  škode. Kot prvo bi nekako izrazil začudenje, pa da ne bi gospod Kociper tega
                  narobe razumel, da je to sploh v bistvu bilo dodeljeno temu odboru; odprta
                  vprašanja vojne škode se v bistvu  pojavljajo iz neke povsem druge relacije, ne iz
                  relacije pravičnosti in nepravičnosti, ampak iz relacije, ki je nastala med
                  agresorjem in med napadeno državo. Iz tega ven nastajajo vprašanja, ki se jim pač
                  reče vojna škoda in vse druge posledice. Seveda, v enem delu se strinjam, da se to
                  dotika posameznikov in v enem delu je to potrebno tudi popraviti v relaciji do
                  posameznikov. To poročilo se v glavnem ukvarja samo s tem. Zato me preseneča, da
                  tega ni obravnaval Odbor za mednarodne odnose in zato me preseneča, da tukaj ni
                  gospoda Peterleta, zunanjega ministra v naši Vladi, ki bi lahko na marsikatero
                  vprašanje odgovoril, o katerem bom zdaj tukaj govoril in za katero se mi zdi, da
                  je nujno, da ga imamo razčiščeno, preden govorimo o zaključkih in sklepih.</p>
               <p>V tem uvodnem poročilu piše, da je bila po koncu II. svetovne vojne napravljena
                  ocena vojne škode, ki je iz neznanih razlogov bila nekam arhivirana. Zunanjega
                  ministra sprašujem, če je možno dobiti to oceno, kje je arhivirana in kaj bi iz
                  tega lahko dobili v Sloveniji in kaj bi lahko dobili kot država, in kaj kot
                  posamezniki. Nenazadnje je treba reči, da je vojna škoda nastala zaradi tega, ker
                  je takratno Kraljevino Jugoslavijo napadla Nemčija, Madžarska in Italija. Če
                  gledamo, je potrebno te stvari tako razčiščevati. V tem poročilu gre naprej za to,
                  da je del odškodnine že bil izplačan. Zame bi bil relevanten podatek, kakšna je
                  razlika med to ocenjeno škodo in že izplačanim delom ter v kakšnem delu je bilo to
                  dodeljeno posameznikom in katerim kategorijam. Na tej točki se mi zdi, da so
                  umestne diskusije, ki jih odpira gospod Pučnik, ali je bil nekdo v tem povračilu
                  vojne škode na tej ravni deprivilegiran. Ti okvirji morajo biti jasni zato, da
                  lahko o tem govorimo.</p>
               <p>Od gospoda zunanjega ministra bi bilo zelo dobro za to diskusijo in za sklepanje,
                  izvedeti tudi naslednje: Na tem sestanku je bilo menda rečeno, da je zunanje
                  ministrstvo izrazilo Nemčiji zahtevek v zvezi z neplačano vojno škodo, da je ta
                  zahtevek konkreten. Sprašujem, kakšen je ta zahtevek in kakšne so šanse, da bo ta
                  zahtevek realiziran. Iz teh podatkov bo tudi jasno, kako bo mogoče oblikovati te
                  sklade, kako bo mogoče tudi plačevati odškodnine posameznikom in tako naprej. To
                  so izjemno relevantni podatki in se mi zdi, da se na ta način lahko bolj
                  približamo temu, o čemer je govoril tudi moj poslanski kolega, gospod Kopač, da
                  vidimo, koliko bo te razlike med to škodo, ki jo bomo izterjali od držav, ki so
                  takratno Kraljevino Jugoslavijo napadle in obvezami, ki jih bo morala Republika
                  Slovenija do teh ljudi pokriti.</p>
               <p>Ne bi pristal na to, da se v tem parlamentu v tem trenutku razdelimo na tiste, ki
                  so za popravo teh krivic in tiste ki niso, ampak da skupaj ocenimo, kaj lahko
                  izposlujemo kot nedvoumno vojno škodo od drugih in kakšna je tista razlika, ki jo
                  bomo morali preko različnih zakonov, skladov in načinov poravnati tem različnim
                  skupinam.</p>
               <p>Menim, da so za odločanje o teh stvareh to izjemno relevantni podatki in bi prosil
                  predsedujočega, da pozove gospoda Peterleta, da nam pred odločanjem o tem, te
                  podatke poda. Drugače nam ne preostane drugega, kot te rešitve, ki se ponujajo, ki
                  na videz pomenijo bežanje od tega, da bi se v tem trenutku že o vsem odločili,
                  pomenijo praktično to, da Vlada le pripravi ocene, koliko bo to stalo in predvsem
                  tisto, kar mislim, da je najbolj relevantno, koliko lahko od drugih za to dobimo.
                  Vojna škoda, kot že rečeno, nastaja v vojnih razmerah. Vojne razmere, da se ne bi
                  vračal na začetek, so mednarodno-pravno sankcionirane, določene stvari so bile
                  tukaj narejene in menim, da dobršen del teh vprašanj lahko pomaga razrešiti ravno
                  Ministrstvo za zunanje zadeve. Hvala lepa.</p>
            </sp>
            <sp xml:id="SDZ1-Redna-17-1994-02-04.sp116">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prosil bi vas, gospod Školč, da boste pisno formulacijo sklepa dali,
                  sicer vem, da se nanaša na gospoda Peterleta, ampak kakšne podatke naj bi prinesel
                  v parlament, bi prosil da napišete, da bom formulacijo, ko bom dal sklep na
                  glasovanje, lahko točno predložil.</p>
               <p>Vi ste se javil k besedi ali za repliko? Besedo ima gospod Štefan Kociper, za njim
                  bo na vrsti gospod Tone Peršak. Vi imate pa repliko?</p>
            </sp>
            <sp xml:id="SDZ1-Redna-17-1994-02-04.sp117">
               <speaker>ŠTEFAN KOCIPER:</speaker>
               <p>Hvala lepa. Mene sicer ne čudi, da gospoda Školča čudi, da ta odbor, ki je matičen
                  za te krivice, se pravi socialne pravice, ki jih do zdaj različne kategorije niso
                  uživale, tudi to obravnava. Številne dosedanje razprave so pokazale prav to, kar
                  je pokazala razprava gospoda Školča, da teh predlogov sklepov niti ni želel ali ni
                  slišal, kako glasijo, kako glasi teh 16 predlogov, ker o vseh teh vprašanjih, ki
                  jih je imel gospod Školč, smo dali v teh sklepih tudi odgovore. Namreč obširna,
                  temeljita in dejansko tenkočutna razprava v odboru je po skoraj soglasnem
                  sklepanju pokazala to, da je ta zadeva zelo kompleksna in da jo moramo reševati
                  najprej pri sebi in jaz bi gospodu Školču prebral zdaj 11. sklep, ki govori točno
                  o tem, pa še kakšen, ne bom vseh bral oz. bom najprej prebral, kaj je predstavnik,
                  in to strokovnjak zunanjega ministrstva, ki se ves čas ukvarja s tem vprašanjem,
                  ki žuli gospoda Školča, povedal.</p>
               <p>Predstavnik, to je namreč poročilo in bi ga lahko gospod Školč sam prebral, ampak
                  ker ga ni, bom zdaj namesto njega sam prebral. Predstavnik ministrstva za zunanje
                  zadeve je povedal, da je Republika Slovenija že začela pogajanja z zvezno
                  republiko Nemčijo v zvezi s še neplačano vojno odškodnino in ob tem postavila
                  konkretni zahtevek glede pokojnin mobiliziranih Slovencev v nemško vojsko, ki pa
                  je bil zavrnjen. Poudaril je, da mora Republika Slovenija za boljše pogajalsko
                  izhodišče del navedene problematike začeti reševati sama s svojo zakonodajo. To je
                  zgoščen odgovor na tisto, kar je želel gospod Školč slišati od zunanjega
                  ministrstva. Mislim pa, da je zelo nespretno zlorabil pač to govornico, da se
                  odloži oz. ignorira to, kar se dogaja, ignorirajo vse krivice, ki se dogajajo tem
                  kategorijam, ki jih danes tukaj pač obravnavamo, da se jim pač krivice
                  popravijo.</p>
               <p>Mislim, da je to višek sprenevedanja in jaz upam, da v tem tonu nadaljnja razprava
                  ne bo šla naprej, ampak dejansko, da danes sprejmemo sklep, da Državni zbor
                  podpira, dejansko smo toliko v zamudi, da zdaj moramo kvečjemu reči, da podpiramo
                  to, kar Vlada počne in da začenja že s paketom zakonov in ki je skoraj že cel
                  paket, popravljati te krivice. Ne nazadnje je tudi Državni zbor sprejel že na tej
                  seji tudi sklep, da bo ta fond, na katerega sem hotel še gospoda Školča opozoriti,
                  ki je pogoj za to, da Nemčija lahko kaj nakaže, da ta fond vendarle ustanovi oz.
                  sklad, da ne bom preveč neroden.</p>
               <p>Državni zbor namreč nalaga Vladi Republike Slovenije, da za decembrsko sejo, in to
                  je Vlada imela, gospod Školč, pred seboj drugi dan, ko smo to sprejeli oktobra, za
                  decembrsko sejo Državnega zbora, v skladu s 33. členom zakona o lastninskem
                  preoblikovanju podjetij pripravi predlog zakona, ki bo omogočal ustanovitev sklada
                  za poplačilo vojne odškodnine. Skratka, višek sprenevedanja in cinizma do vseh
                  žrtev vojnega nasilja je to, kar je počel gospod Školč ravnokar pred nami in ta
                  stil poznamo. Žal, vse žrtve, ki se obračajo tako na predsednika Državnega zbora,
                  s katerim sva skupaj sprejemala vse te naštete žrtve skupaj, in sam kot predsednik
                  matičnega odbora, mislim, da zunanji politični odbor vendarle ni matičen za
                  popravo krivic, da sva prisluhnila oz. smo potem kot odbor dejansko enoglasno
                  prisluhnili vsem tem upravičenim zahtevam.</p>
               <p>Jaz dopuščam možnost, da so tukaj formulacije vendarle nerodne. Zdaj, ko smo tudi
                  številna gradiva, ki prihajajo, materiali od Vlade, ki smo jih lahko prebrali,
                  govori o tem, da so lahko rešitve takšne in drugačne. Samo Državni zbor se mora
                  odločiti, kakšne politične rešitve bo potem tudi zahteval od Vlade. Seveda pa ni
                  nič narobe, tako kot je gospod Potrč govoril, da to počne takrat, ko bodo ti akti
                  v proceduri. Vendar gre za to, da žrtve vojnega nasilja prihajajo dnevno v ta
                  parlament, na ustrezna mesta in zahtevajo tisto, kar jim v resnici gre.</p>
               <p>Mislim, da je zaenkrat dovolj in jaz lepo prosim, da gremo od politiziranja stran.
                  Če želi gospod Školč ali kdo drug o zunanjih politiki govoriti, dajmo potem
                  uvrstiti to točko na dnevni red. Kar se pa tiče urejanja teh bilateralnih odnosov,
                  pa bi lahko tudi vprašal gospoda Thalerja ali pa prebral sklepe, ki jih je zavzel
                  tudi ta odbor in moram reči, da je tudi ta Odbor za zunanje zadeve tudi prispeval
                  k temu, da se ta pritisk na Nemčijo intenzivira. Verjetno pa vemo, kakšno možnost
                  imamo, ali pa vsaj približno slutimo, da dokler tukaj ne sprejmemo političnega
                  akta, da želimo krivice poravnati, da ni možnosti, da nam tudi Nemčija v fond, ki
                  ga nimamo, tudi kaj nakaže. Hvala lepa.</p>
            </sp>
            <sp xml:id="SDZ1-Redna-17-1994-02-04.sp118">
               <speaker>PODPREDSEDNIK DR. LEV KREFT:</speaker>
               <p>Hvala. Repliko ima gospod Jožef Školč. Prosim.</p>
            </sp>
            <sp xml:id="SDZ1-Redna-17-1994-02-04.sp119">
               <speaker>JOŽEF ŠKOLČ:</speaker>
               <p>Gospod Kociper, vse kar sem jaz spraševal, sem spraševal na osnovi tega, da sem
                  prebral poročilo, ki ste ga vi podpisali. To poročilo nosi naslov <q>"Poročilo o
                  odprtih vprašanjih vojne škode"</q>, ne nosi tega podnaslova <q>"o popravi krivic"</q>. Sam
                  sem rekel, da bi rad, da se ko govorimo o vojni škodi, razpravlja tudi o drugih
                  vidikih te vojne škode in predvsem o drugih možnostih za poravnavo in daleč od
                  tega, da bi polemiziral s katerimkoli od teh sklepov, ki so napisani od druge
                  strani naprej. Zato se mi zdi popolnoma nekorektno, da se vam to, če zahtevam
                  določena pojasnila o dejavnostih zunanjega ministrstva, zdi to cinično. Mene
                  seveda, ker sem tudi član Odbora za mednarodne odnose zanima, zakaj je nemška
                  stran zavrnila plačilo te škode. Sam sem sodeloval pri oblikovanju stališč odbora
                  v tej zadevi iz istega razloga, kot vi govorite, ker se tudi v naših pisarnah
                  dnevno, ali pa tedensko vrstijo ljudje s svojimi težavami in hočejo, da jim
                  pomagamo to razreševati.</p>
               <p>Menim, da je tiščanje glave v pesek, če menimo, da ni mogoče nič narediti v
                  relaciji do agresorja. Ker vojna škoda se dejansko iz neke situacije obračunava in
                  drugo so poprave teh krivic. In o tem sem govoril, zato se  mi zdi neumestno
                  kvalificiranje tega, mi že to vemo, mi že to znamo. Upam si trditi, da če gospod
                  Kociper noče upoštevati tudi drugih vidikov tega problema, da bo potem ostal pri
                  lepih željah in da je on tisti, ki pod krinko razprave o vojni škodi politizira o
                  krivicah. Rad bi govoril o vojni škodi in odpravi krivic samo kot delu tega, samo
                  to je bila moja intervencija.</p>
               <p>Menim, da bi lahko Ministrstvo za zunanje zadeve povedalo, zakaj mu ni uspelo
                  obiti tega. Menim, da bi lahko povedalo to, kar tukaj notri piše, koliko je te
                  vojne škode, da se ne bi slepili. Državni zbor, če se o tako pomembnih stvareh
                  odloča, mora to vedeti. V medresorski skupini, o kateri vi tukaj pišete so začeli
                  delati elaborat o tem. Neka ocena je bila svoj čas že narejena. Ne govorim na
                  pamet, tudi ne govorim iz drugih stvari, ampak sem zanalašč odprl diskusijo samo
                  na tej ravni, kjer mislim, da se lahko razumemo, se pravi na ravni poročila.
                  Poročilo ste pa pisali vi. Lahko odprem tudi druge vidike vprašanja vojne škode,
                  ampak potem bi res kdo mislil, da se hočemo zafrkavati. Odpiram ga v tistih
                  točkah, o katerih pišete v poročilu in nanj ni mogoče odgovoriti tako: češ gospod
                  Školč je zlonameren, njemu ni do tega. Meni je ravno tako do tega, mi je pa do
                  tega, da se stvari razčiščujejo, čisto na vseh ravneh. In zato, gospod Kociper, če
                  toliko zmorete, dajte poslušati, kaj se govori tukaj, pa se dajte komu kaj tudi
                  opravičiti. Ne polemiziram z vašimi stališči, ker v naprej vsi vedo, da se z njimi
                  v določenih stvareh, ko govorimo o nekih relacijah, ne strinjamo. Zdi se mi pa v
                  tej situaciji to nekorektno ponavljati.</p>
            </sp>
            <sp xml:id="SDZ1-Redna-17-1994-02-04.sp120">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Tone Peršak. Prosim.</p>
            </sp>
            <sp xml:id="SDZ1-Redna-17-1994-02-04.sp121">
               <speaker>ANTON PERŠAK:</speaker>
               <p>Rad bi najprej povedal to, da tema, o kateri se pogovarjamo, seveda nima tistega
                  običajnega naboja, kot jih ima večina naših razprav in večina tem, ampak ima na
                  nek način, hoteli ali ne, vendarle neko zgodovino in to zgodovino je preprosto
                  treba vzeti v zakup. Jaz jo bom samo na eni točki.</p>
               <p>Vsak, ki pride sem, razlaga, kako vsak dan, ali vsak teden prihajajo k njemu te
                  ali one skupine in želijo, zahtevajo, prosijo, da se naj nekatere stvari uredijo.
                  Hodijo seveda tudi k nam, pa ne gre zdaj za to, da hodijo k nam ali k vam, ali k
                  nekomu tretjemu, ampak problem je v tem, da so dejansko ti ljudje, če zdaj samo
                  eno skupino izpostavim, v različnem položaju z nekimi drugimi skupinami ljudi, ne
                  samo pri nas, ampak tudi z identičnimi skupinami v drugih državah.</p>
               <p>To poudarjam zaradi tega, ker ta država, mi smo pa rekli, da vendarle neka
                  kontinuiteta je, tudi z državo pač izpred 20, 30 let in tako naprej, ta država
                  preprosto za nekatere skupine ni naredila tega, kar nekatere druge države so. Tega
                  pač ni naredila, če zdaj govorim o skupini mobilizirancev v nemško vojsko, več ali
                  manj iz predsodka. Pustimo zdaj naše domače razprtije, razlike, ki smo jih delali
                  v preteklosti med ljudmi zaradi domačih zadev. Če vzamemo mobilizirance, Slovenija
                  oz. prej Jugoslavija ni storila tega, kar so storile Francija, Belgija ali kakšna
                  druga država in zaradi tega so bili seveda ti slovenski mobiliziranci v nemško
                  vojsko ne samo v neenakopravnem položaju z drugimi skupinami žrtev vojne v
                  Sloveniji, ampak tudi z mobiliziranci v nemški vojski iz Francije, se pravi
                  Alzacije in Lorene, iz Belgije in tako naprej. Mislim, da ena izmed prvih
                  dolžnosti države je, da se poteguje za svoje državljane, da se bori za pravice
                  svojih ljudi.</p>
               <p>Ko je Nemčija mobilizirancem v nemški vojski priznala določene pravice, je po
                  mojem mnenju bila že prej dolžnost države in je še vedno dolžnost države, da stori
                  vse, da bodo tudi slovenski mobiliziranci v nemško vojsko dobili po možnosti isto
                  materialno in siceršnje zadoščenje, ki so ga dobili mobiliziranci v nemško vojsko
                  iz drugih držav. Če tega ta država ne stori in če ne stori vsega, da bi do tega
                  prišlo, je to po moje slaba država. To se strinjam s tistimi, ki so tukaj to
                  rekli, da naša država žal še vedno ne kaže pretirane vneme, če samo to skupino
                  vzamemo. To je prva stvar, ki jo je treba ugotoviti in ki bi jo verjetno bilo
                  dobro nekako podčrtati in pač od  vlade zahtevati, da v tem smislu deluje.</p>
               <p>Drugo, kar sem želel reči je, da velja nek princip enakopravnosti tudi znotraj med
                  skupinami, v tistem pomenu besede, kjer je naša država materialno in moralno, ne
                  samo moralno odgovorna do teh skupin. Ne morem pač pristati na tiste predloge, ki
                  bi neenakopravnost nekako vlekli naprej iz takih ali drugačnih razlogov. To je ena
                  stvar.</p>
               <p>Druga stvar, mislim da je pa poglavje, o katerem je bilo zmeraj največ govora: Ali
                  je Nemčija na račun vojne odškodnine že kaj dala, kako je dala in kdo je to dobil?
                  Ali so dobili ljudje, ali je nekdo pač tisti denar pač nekam vgradil. In bomo zdaj
                  spet rekli, saj zdaj pa vsi participiramo na teh bonitetah, ki so bile, na teh
                  dobrinah, ki so bile s tem denarjem zgrajene.</p>
               <p>Vsi vemo, da gre za neke kredite iz preteklosti, s katerimi so se gradile določene
                  stvari. Ampak dejstvo je, da slovenski državljani pač iz take ali drugačne
                  politične, iz takih ali drugačnih političnih razlogov tega niso bili deležni kot
                  skupina, ki je v nekem trenutku utrpela škodo, naj bo zdravstveno, naj bo
                  kakršnokoli.</p>
               <p>Tudi o tem je treba pač premisliti in če že govorimo na vseh drugih področjih o
                  kontinuiteti, potem je treba tudi na tem področju prevzeti odgovornost prejšnje
                  države in na nek način poskušati to sanirati danes, če ni bilo storjeno prej. Zato
                  seveda je tema vojne odškodnine oziroma odgovornosti naše države do ljudi, ki so
                  do te odškodnine upravičeni, še kako aktualna. Zaradi tega v principu podpiram
                  sklepe, ki jih je odbor predložil in bom za njih glasoval, čeprav je pa res nekaj,
                  da je v dveh, treh točkah nekaj formulacij, ki so čisto redakcijsko tudi
                  problematične. Kolegica iz naše poslanske skupine je predložila po mojem mnenju
                  dva ali tri popravke, ki te formulacije popravljajo. Strinjam se, ne samo z njo,
                  ampak z dejstvom, da je npr. v točki 2 najbrž popolnoma razumljivo zaradi
                  enakopravnosti spet, črtati tisti del besedila, ki govori o služenju vojaškega
                  roka. Ker to se nikomur ne šteje v pokojninsko dobo, vsaj za zdaj, razen če kdo
                  kupi in zato bi po principu enakopravnosti, pa bi tako kot zdaj piše v stališčih.
                  Nisem pa za to, da se črta tudi nadaljnji del tega teksta, ker tisto pa ni bilo po
                  pravici, da tako rečem. Isto velja, kjer sicer ni popravka in najbrž vsi razumemo,
                  ampak jezikovno gledano je pa res nesmiselno napisano, da bi se vsem
                  mobilizirancem, kot zdaj piše v 6. točki, priznal status vojnih invalidov. Tistim,
                  ki so vojni invalidi, naj se prizna ta status, ki jim do sedaj ni bil priznan.
                  Tisti, ki pa niso bili ne ranjeni, niso ne zboleli, niso invalidi, pa nima smisla
                  priznavati statusa samo zato, ker so bili mobilizirani. Pač pa naj se jim prizna
                  to, da so bili mobiliziranci in da imajo iz tega naslova pravice, ki jih
                  implicitno priznava Nemčija. Takšna redakcijska nerodnost je mogoče še v besedilu,
                  vendar to ni razlog, da se okrog vsebine... Sicer pa podpiram v celoti te
                  predloge, ki natančno definirajo, kdo vse so upravičenci do naziva žrtve vojne. Se
                  pravi, oba tista dva popravka, mislim, da gre za dva, ki ju je predlagala gospa
                  Danica Simšič, ki v prvi in še eni točki naprej natančno definira in pove, kaj so
                  izgnanci, kdo so to izgnanci, pregnanci itd. Hvala.</p>
            </sp>
            <sp xml:id="SDZ1-Redna-17-1994-02-04.sp122">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, gospod dr. Leo Šešerko, potem pa še gospod
                  Miroslav Mozetič.</p>
            </sp>
            <sp xml:id="SDZ1-Redna-17-1994-02-04.sp123">
               <speaker>DR. LEO ŠEŠERKO:</speaker>
               <p>Spoštovani gospod predsedujoči, spoštovani zbor! Zeleni v nemškem parlamentu so že
                  nekaj let nazaj zahtevali, da dobijo mobiliziranci iz drugih držav, ki jih je med
                  drugo svetovno vojno nacistična oblast mobilizirala,  odškodnine, tako da se je
                  tudi v Nemčiji uveljavilo to mišljenje.</p>
               <p>Kar zadeva predloge sklepov, ki so tu bili podani, se strinjam z njimi. Želim pa
                  opozoriti na to, da ni potrebno, da odkrivamo v teh zadevah Ameriko, ampak da je
                  najbolje, da se vzame pogodba, ki je bila sklenjena med Francijo in Nemčijo in da
                  se po njej dela slovenski predlog. Če je svoječasno Jugoslavija iz tega naslova že
                  dobila kakšna plačila, in mislim da jih je, in sicer v blagih, tako da se je lahko
                  nekaterih svojih proizvodov znebila in hkrati na nek način poravnala to krivdo, ki
                  je bila storjena med vojno, potem je treba to upoštevati v delitveni bilanci, po
                  eni strani, po drugi strani pa v vseh tistih točkah, kjer še ni bila poravnana in
                  jo je treba uveljaviti danes.</p>
               <p>Mislim tudi, da ni nujno, da bi vsem, ki so bili mobilizirani, priznali status
                  invalidov, zato ker če v resnici invalidi niso, za to ni razloga, je pa treba
                  njihove siceršnje pravice priznati po istem režimu, kot se je to v Alzaciji in
                  Loreni zgodilo. To se pravi, v vseh tistih območjih zunaj rajha, ki so bila
                  priključena rajhu in je veljal poseben režim, se pravi prisilni režim
                  mobilizacije, naj se po istem načinu ravna, in to bo v pogovorih z nemško stranjo
                  najbolj evidenten, jasen, razumljiv argument, ki ima tudi mednarodno pravno
                  najboljšo utemeljitev. Hvala lepa.</p>
            </sp>
            <sp xml:id="SDZ1-Redna-17-1994-02-04.sp124">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miroslav Mozetič, prosim.</p>
            </sp>
            <sp xml:id="SDZ1-Redna-17-1994-02-04.sp125">
               <speaker>MIROSLAV MOZETIČ:</speaker>
               <p>Hvala lepa. Kolegice in kolegi! Razprava gospoda Školča me je  malo spodbudila,
                  sicer jaz nisem kakšen velik ekspert za to vprašanje, vendar ker je govoril o
                  vojni škodi, se mi postavlja vprašanje, mislim, da je to nekako bistveno, s
                  kakšnega zornega kota gledamo na to vojno škodo. Ali z vidika naše države, ki bo
                  imela zahtevek do tuje države in če bo ta zahtevek uspešen, potem bo morda svojim
                  ljudem kaj dala. Upam, da ne na tak način, kot je naša prejšnja država delala, ali
                  z vidika, da izhajamo pri tem z vidika oškodovancev, ki so bili prizadeti in
                  oškodovani v tej vojni in potem se seveda od tukaj naprej pa postavlja meni
                  vprašanje, ki mislim, da je vprašanje tudi za nas, kaj pa naša država želi tem
                  oškodovancem kot naša država, ne glede na zahtevek, ki ga bo postavila do druge
                  države, do agresorja, ali pa do agresorjev, do napadalcev in koliko bo tisti
                  zahtevek uspešen. Mislim, da je to bistveno. In če se mi odločimo in definiramo,
                  kaj je ta škoda, kdo so oškodovanci, potem pa je potrebno odgovoriti, ali smo
                  pripravljeni, da to rešimo, ali ne. Jasno pa je, da moramo vse narediti, da bomo
                  prišli tudi do tiste odškodnine, ki je nekje po nekih mednarodnih pravilih, ali pa
                  po uspešnosti pogajanja, da pridemo do tega, da nam jo plačajo tisti, ki so pa
                  povzročitelji te vojne škode. Mislim, da je tukaj glavno vprašanje. Če se pa zdaj
                  poizkušamo izgovarjati morda, ali pa reči, da je najprej treba urediti s to tujo
                  državo, potem bo verjetno zadeva res še dolgo časa trajala.</p>
               <p>Zdaj pa samo še ena stvar. Če bo slučajno tisti sklep, ki ga je predlagala gospa
                  Potočnik, izglasovan, ko je predlagala, da sprejmemo samo 16. točko, mislim, da je
                  nujno tudi 15. Jaz tega ne predlagam, samo povem, če bo slučajno glasovano, bi pri
                  16. točki morali tam vsaj še nekaj dodati, ker v 16. točki pravimo, naj Vlada
                  upošteva stališča in mnenja, ki so jih razne organizacije povedale. Mislim, da bi
                  bilo prav, da upošteva tudi stališča našega odbora, če že upošteva stališča vseh
                  drugih. Če se je že odbor toliko trudil, pa 14 točk napisal, pa še nekaj dodatnih
                  točk in če bi slučajno prišlo do tega, jaz sicer ne podpiram tega, vendar, če bi
                  res prišlo do tega, da bi o tem sklepu glasovali, potem naj bo tam dodano to, da
                  naj Vlada upošteva stališča odbora in vseh tistih organizacij, ki tam notri v 16.
                  točki piše in naj tudi izračuna vsaj približno, koliko bi to stalo državo. Hvala
                  lepa.</p>
            </sp>
            <sp xml:id="SDZ1-Redna-17-1994-02-04.sp126">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da nihče in prehajamo h glasovanju o
                  sklepih, ki nam jih je ob tej točki predložilo matično delovno telo, torej Odbor
                  za zdravstvo, delo, družino in socialno politiko. Prosim, da tudi vsi pred dvorano
                  vstopijo, da bomo lahko sklepčni začeli z glasovanjem.</p>
               <p>Prejeli ste pregled spreminjevalnih in dopolnjevalnih sklepov s sklepom odbora, z
                  dne 3.2.1994. Na tem pregledu piše <q>"novo"</q> s klicajem za razliko od prejšnjega
                  pregleda, ki je bil tudi krajši. Ta ima tri strani in prosim, da ga imate pred
                  seboj skupaj s predlaganimi sklepi, ki jih je prebral in pojasnil na začetku
                  predsednik odbora kot njegov poročevalec. Imate pa to v poročilu, z dne
                  12.10.1993, ki ste ga prejeli za to točko dnevnega reda tudi v gradivu seje. Upam,
                  da imate obe gradivi vsi pred seboj in prehajamo h glasovanju.</p>
               <p>Izven pregleda sta bila dana dva dodatna amandmaja. Prvi amandma je podala gospa
                  Viktorja Potočnik, in sicer, da se sprejme samo 16. točka dnevnega reda. To se
                  pravi, najprej bomo glasovali o tem, da se črtajo točke iz sklepov od 1 do
                  vključno 15. Je to vaš namen? Vi predlagate, da se črtajo te točke, ker drugače
                  bomo glasovali po vrsti in bomo o vašem predlogu za 16. točko glasovali na koncu.
                  Če pa predlagate, da se vse točke črtajo, bom potem dal glasovanje na začetku.
                  Zato sprašujem. Ker ne bomo glasovali o besedilu 16. točke. Glasovali bomo samo o
                  predlogu, da se prvih 15 črta, ker potem nima smisla, da gremo, če je to sprejeto,
                  od ene do druge. Če to ni sprejeto, bomo šli od prve točke sklepov naprej po vseh
                  amandmajih in bomo novo besedilo vaše 16. točke pač obravnavali takrat, ko pridemo
                  do tja. To se pravi, ne predlagate, da se črtajo prejšnje točke. Dobro. Dajem
                  torej v razpravo in na glasovanje predlog, da se črtajo vse točke sklepov od 1 do
                  vključno 15. Besedo ima gospod Štefan Kociper, potem pa še gospod Jožef Školč.</p>
            </sp>
            <sp xml:id="SDZ1-Redna-17-1994-02-04.sp127">
               <speaker>ŠTEFAN KOCIPER:</speaker>
               <p>Hvala lepa. Jaz žal moram ponoviti ne vem kolikokrat, da takšen predlog sklepa
                  ignorira ves trud, ki ga je imel odbor in ponavljam, skoraj soglasno pri vseh
                  točkah tudi te predloge Državnemu zboru predložil. Jaz si ne predstavljam, da bi
                  še kdaj kaj takega doživeli v tem parlamentu, seveda pa ob vsaki točki ima pravico
                  vsakdo konkretno glasovati. Jaz celo podpiram to, kar je gospa Danica Simšič
                  predložila, da vključimo tukaj zraven. Gre za to, da ta Državni zbor imenuje te
                  žrtve vojnega nasilja in ne razumem, moram ponoviti tudi to, da če bi temeljito
                  prebrali ali poslušali predlog teh stališč in sklepov, je v vseh teh sklepih
                  zajeta kompleksna situacija, tudi zaveza Vladi, da izračuna in upošteva pri
                  predlogu proračuna vse te zadeve. Tako, da jaz ne razumem tudi gospoda Kopača, ki
                  mislim, da je bil na tej obravnavi in kjer smo res prisluhnili vsem tem različnim
                  žrtvam vojnega nasilja in skušali razumeti to in jaz upam, da lahko zdaj tudi
                  Državni zbor podobno mero razumevanja tudi tukaj pokaže. Hvala lepa.</p>
            </sp>
            <sp xml:id="SDZ1-Redna-17-1994-02-04.sp128">
               <speaker>PODPREDSEDNIK DR. LEV KREFT:</speaker>
               <p>Hvala lepa. Preden dam besedo gospodu Jožefu Školču, mi dovolite, da seveda glede
                  na čas in utrujenost vseh pojasnim. Drugi del predloga gospe Viktorje Potočnik, ki
                  glasi, da se spremeni v 16. točki besedilo tako, da nalaga Državni zbor, zdaj bom
                  samo smiselno govoril, potem bom bral celo besedilo, Vladi Republike Slovenije, da
                  preuči vse sklepe od 1 do 15, ki jih je oblikoval oz. sprejel odbor kot svoje in
                  po besedilu, ki je tu že napisano, da se doda še ter o tem pripravi poročilo, ki
                  naj vsebuje finančne obveznosti za realizacijo teh sklepov, s čimer pač meni
                  predlagateljica, da je zajeta tudi prejšnja 15. točka. Vendar pa o tem seveda ne
                  bomo glasovali zdaj. Zdaj glasujemo samo o prvem delu predloga, da se torej točke
                  od 1 do 15 črtajo. Besedo ima gospod Jožef Školč.</p>
            </sp>
            <sp xml:id="SDZ1-Redna-17-1994-02-04.sp129">
               <speaker>JOŽEF ŠKOLČ:</speaker>
               <p>Hvala lepa, gospod podpredsednik. Jaz bom ta predlog podprl z lahkim srcem zaradi
                  tega, ker poznam tudi dopolnila k tej 16. točki. Žal ta naglica ne dopušča, da bi
                  se videlo, kako se 16. točka spremeni. Na nek način povzame tisto, o čemer je
                  govoril tudi gospod Mozetič, ki je popolnoma enako rezoniral vprašanje vojne
                  škode, kot jaz z različnim zaključkom, da v vsakem primeru je potrebno to plačati.
                  Jaz trdim, da bi pred to odločitvijo bilo vseeno, da če bi vse mi plačali, potem
                  seveda tisti, ki so to dolžni plačati, ne bi plačali. On meni, da bi mogoče tudi
                  drugače, kakorkoli.</p>
               <p>Menim, da bo najmanj nesporazumov in največ manevra, tako za popravo teh krivic,
                  kot za to, da Vlada in posebej za to zadolžena ministrstva naredijo tisto, kar do
                  sedaj še niso naredila, če sprejmemo tako popravljeno 16. točko, ki Vladi nalaga,
                  da se opredeli do vseh teh problemov in ki ji seveda nalaga tudi, da pove, kako bo
                  to naredila in potem je mogoče to peljati naprej, bodisi v obliki zakonodaje,
                  bodisi v obliki pobude za sklenitev mednarodnih sporazumov.</p>
               <p>Zgodba, o kateri je govoril gospod Šešerko, je točna, toda mobilizirancem so tam v
                  Franciji potem plačevali na osnovi mednarodne pogodbe. Jaz seveda ne nasprotujem,
                  da bi mi imeli mednarodno pogodbo. Nasprotno, trdim, da je bilo premalo storjeno,
                  da je nimamo in to so te zgodbe. Zato menim, da velja takšen sklep podpreti,
                  doseči o tem potrebno enotnost v zboru, ki bo omogočala, da se čisto vse v korist
                  države in teh posameznih oškodovancev lahko razrešuje. Hvala lepa.</p>
            </sp>
            <sp xml:id="SDZ1-Redna-17-1994-02-04.sp130">
               <speaker>PODPREDSEDNIK DR. LEV KREFT:</speaker>
               <p>Besedo ima gospod Janez Podobnik.</p>
            </sp>
            <sp xml:id="SDZ1-Redna-17-1994-02-04.sp131">
               <speaker>JANEZ PODOBNIK:</speaker>
               <p>Hvala za besedo. Gospod podpredsednik, predlagam, da Državni zbor glasuje najprej
                  o predlogu matičnega delovnega telesa, kot to nalaga poslovnik, to je zadnji
                  odstavek 185. člena Poslovnika, seveda pa ima vsak poslanec potem pravico vlagati
                  amandmaje. Mislim, da je poslovniško logično, da najprej glasujemo o predlogu
                  matičnega delovnega telesa.</p>
            </sp>
            <sp xml:id="SDZ1-Redna-17-1994-02-04.sp132">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo? Ugotavljam, da ne in dajem na glasovanje predlog sklepa,
                  da se črtajo točke od 1. do vključno 15. iz besedila predloga sklepov, ki ga je
                  podalo matično delovno telo. Prosim, Janez Podobnik, izvolite.</p>
            </sp>
            <sp xml:id="SDZ1-Redna-17-1994-02-04.sp133">
               <speaker>JANEZ PODOBNIK:</speaker>
               <p>Očitno bo treba popraviti mikrofonijo, ker predsedujoči ne sliši nas, ki
                  nastopamo. Torej predlagal sem, da v skladu s 185. členom Poslovnika najprej
                  glasujemo o predlogu matičnega delovnega telesa, nato pa o amandmajih na te
                  sklepe, ki so jih vložili nekateri poslanci.</p>
            </sp>
            <sp xml:id="SDZ1-Redna-17-1994-02-04.sp134">
               <speaker>PODPREDSEDNIK DR. LEV KREFT:</speaker>
               <p>To se ne da izvesti na tak način, gospod Janez Podobnik. Mi imamo in glasujemo o
                  predlogih matičnega delovnega telesa, ravno in na njih je podan amandma, da se
                  točke od 1. do 15. črtajo. Ne da se sprejeti točke od 1. do 15, potem pa naknadno
                  glasovati, da se črtajo. Prosim, gospod Žarko Pregelj, ampak prosim, da s takimi
                  nesmiselnimi razlagami Poslovnika, ne bi ponavljali.</p>
            </sp>
            <sp xml:id="SDZ1-Redna-17-1994-02-04.sp135">
               <speaker>ŽARKO PREGELJ:</speaker>
               <p>Spoštovanega predsedujočega prosim, da smiselno upošteva poslovnik in da ne
                  upošteva tako nesmiselnih amandmajev.</p>
               <p>Namreč, nismo še imeli amandmaja, ki je bil vložen hkrati na 16. členov. To je
                  dejansko ta amandma. V kolikor bi želeli tak postopek, potem je treba uporabiti
                  smiselno seveda, kajti gre za ene vrste prvo branje, 189. člen, ko je se zbor
                  odloči, da  obravnava več členov hkrati in potem jih lahko tudi 15 naenkrat
                  zavrne. To kar je zdaj predlagano je v bistvu proti proceduri. Prosim, da v
                  kolikor želi predlagatelj amandmajev, da se te posamezne točke stališč črtajo, da
                  da na vsako amandma.</p>
            </sp>
            <sp xml:id="SDZ1-Redna-17-1994-02-04.sp136">
               <speaker>PODPREDSEDNIK DR. LEV KREFT:</speaker>
               <p>Gospa Vika Potočnik, prosim.</p>
            </sp>
            <sp xml:id="SDZ1-Redna-17-1994-02-04.sp137">
               <speaker>VIKTORIJA POTOČNIK:</speaker>
               <p>Prosila bi tudi malo pozornosti. Tukaj je zdaj neka besedna igra, ki vem, da bo
                  marsikoga zavedla. Namen in cilj je, da s 16. popravljenim sklepom oblikujemo
                  tako, da naj Vlada sprejete sklepe na odboru prouči in da naj pripravi poročilo, v
                  katerem bo vsebovala tudi finančne obveznosti, ki so do proračuna in tako kot je
                  bilo v drugih točkah oblikovano. In bi boljše bilo, če bi gospod predsedujoči,
                  rekli, da ne glasujemo o tej točki od 1. do 15., ker marsikdo zdaj misli, da to
                  pomeni, da jih sploh ne bo. Mi nesprejemamo, ne glasujemo danes o predlogu, ki nam
                  jih je dal odbor, temveč samo o eni točki, naj Vlada to ponovno prouči in pripravi
                  finančne obveznosti in zakonske obveznosti, ki sledijo iz tega. Tako je popravljen
                  tudi 16. točka.</p>
            </sp>
            <sp xml:id="SDZ1-Redna-17-1994-02-04.sp138">
               <speaker>PODPREDSEDNIK DR. LEV KREFT:</speaker>
               <p>Glede na to, da me očitno podučujeta obe strani, kaj naj naredim, ugotavljam, da
                  tega amandmaja sploh nimam in ga torej ne bom dal na glasovanje. Želi še kdo
                  besedo, preden preidemo h glasovanju o tistih amandmajih, ki smo jih prejeli?
                     <stage>(Nihče.)</stage></p>
               <p>Prehajamo torej najprej k prvemu amandmaju. Gospod Miran Potrč, prosim.</p>
            </sp>
            <sp xml:id="SDZ1-Redna-17-1994-02-04.sp139">
               <speaker>MIRAN POTRČ:</speaker>
               <p>Dal sem predlog, res da ne pisno in zdaj ga bom pisno dal. Če boste ugotovili, da
                  je formalno v njem narobe, me boste opozorili, moj predlog je, prej ste ga
                  slišali, zdaj ga formuliram.</p>
               <p>Prvič, Državni zbor sprejema poročilo Odbora za delo, zdravstvo in socialno
                  politiko o vprašanjih vojne škode, pa tudi opozorila o vprašanjih, ki jih je s tem
                  v zvezi treba zakonodajno urediti. Sprejemamo jih. O vsebini teh vprašanj in
                  njihovih finančnih posledicah se bo Državni zbor odločal ob obravnavi ustrezne
                  zakonodaje.</p>
               <p>Drugič, Državni zbor nalaga Vladi, da do seje v marcu predloži Državnemu zboru še
                  zakone - ker nekaj jih že ima - ki bodo urejali naslednja vprašanja: - Za nalašč
                  ne dajem naslovov zakonov, ker ne vem kakšni bodo, ampak vprašanja. - Popravo
                  krivic zaradi postopkov vodenih v nasprotju z načeli pravne države, pokojnine
                  bivšim oficirjem jugoslovanske armade, zakon, ki ga predvideva 306. člen zakona o
                  pokojninskem in invalidskem zavarovanju, ustanovitev sklada za vplačilo vojne
                  odškodnine v skladu z lastninskim zakonom, sistemsko ureditev statusa vojaških
                  vojnih invalidov, potrebne spremembe predpisov, ki urejajo posebne pravice iz
                  pokojninskega zavarovanja.</p>
               <p>Ali je to zdaj čisto vse, ali ne, po mojem spominu je to ves kompleks, ki ga na
                  tem področju moramo urediti, razen dveh zakonov, ki sta formalno že vložena.</p>
            </sp>
            <sp xml:id="SDZ1-Redna-17-1994-02-04.sp140">
               <speaker>PODPREDSEDNIK DR. LEV KREFT:</speaker>
               <p>Hvala lepa. Spoštovane kolegice poslanke, spoštovani kolegi poslanci! Gre za zelo
                  pomembne posledice sklepov pod to točko dnevnega reda, ne samo finančne.
                  Predlagam, da to točko dnevnega reda prekinemo, da se vložijo tisti in taki
                  amandmaji, da bi se o njih dalo glasovati, če boste tako sprejeli in če menite, da
                  je tako potrebno, ker bomo sicer glasovali o besedilih, ki jih ne bomo imeli pred
                  seboj v pisni obliki, razen enega, tega zadnjega, ki smo ga prejeli in je
                  vprašanje, če nam bo vsem jasno, kaj sprejemamo.</p>
               <p>Dajem na glasovanje predlog, da prekinemo to točko dnevnega reda, da vsi lahko
                  vložijo amandmaje in da lahko dobimo pred seboj tudi v pisni obliki tiste dodatno
                  vložene amandmaje. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(4
                     poslani.)</stage></p>
               <p>Ugotavljam, da je ta sklep sprejet. Prekinjam to točko dnevnega reda in hkrati
                  odrejam odmor do pol pete ure. Ob pol petih bomo nadaljevali z nadaljnjimi točkami
                  dnevnega reda, medtem pa bodo amandmaji razmnoženi.</p>
            </sp>
            <stage type="time">(Seja je bila prekinjena ob 16.07 uri in se je nadaljevala ob 16.34
               uri.)</stage>
            <sp xml:id="SDZ1-Redna-17-1994-02-04.sp141">
               <speaker>PODPREDSEDNIK DR. LEV KREFT:</speaker>
               <p>Poslanke in poslanci, prosim, da zasedete svoja mesta. Mislim,da bomo v kratkem
                  lahko glede na pospešeno zbiranje zagotovili sklepčnost in nadaljevali z delom.
                  Ponovno prosim vse, ki lahko k temu kaj pripomorejo, da pomagajo pri zagotovitvi
                  prisotnosti in sklepčnosti Državnega zbora.</p>
               <p>Spoštovane kolegice poslanke, spoštovani kolegi poslanci, nadaljujemo 17. sejo
                  Državnega zbora. Prosim, da ugotovimo prisotnost na seji. Ugotavljamo torej
                  prisotnost. Prosim, da s pritiskom na gumb zabeležite svojo prisotnost in
                  omogočite ugotovitev sklepčnosti  seje. Medtem pa naj vas obvestim, še nadalje
                  ugotavljamo prisotnost, da smo prejeli v pisni obliki vse najavljene amandmaje, ki
                  se nemudoma razmnožujejo.</p>
               <p>Pred tem pa bomo prešli h končanju glasovanja o 3. obravnavi znotraj hitrega
                  postopka pri točki dnevnega reda, ki se nanaša na zakon o zunanjetrgovinskem
                  poslovanju.</p>
               <p>Ugotavljamo torej sklepčnost. Ugotavljam, da je prisotnih 44 poslancev, in da
                  nismo sklepčni. Sklepčnost bom dal ugotavljati ponovno in prosim zlasti sekretarje
                  poslanskih skupin, da omogočijo sklepčnost, pomagajo pri sklepčnosti, pri zbiranju
                  poslank in poslancev. Ponovno ugotavljamo prisotnost na seji. Prosim, da vsi
                  ponovno pritisnete na gumb. Ugotavljamo sklepčnost. Mislim, da ste vsi pritisnili
                  na gumb, še en poslanec prihaja. Še vedno ugotavljamo sklepčnost. <stage>(53
                     prisotnih.)</stage></p>
               <p>Ugotavljam, da je zbor  sklepčen in lahko nadaljuje z delom in se vračam k 19. a
                  točki dnevnega reda <title>PREDLOG ZAKONA O SPREMEMBI IN DOPOLNITVI ZAKONA O
                     ZUNANJETRGOVINSKEM POSLOVANJU</title>, ki ga sprejemamo po hitrem postopku.
                  Ostali smo pri edinem amandmaju, vloženem za tretjo obravnavo. Zdaj ste ga prejeli
                  z razdeljenim gradivom. Vložil ga je za poslansko skupino Slovenske ljudske
                  stranke gospod dr.Franc Zagožen. To je amandma k novemu 3. členu.</p>
               <p>Dovolite, da ga preberem: Dodata se nova drugi in tretji odstavek, ki se glasita:
                  <q>"Kadar so podani pogoji za odvzem premoženjskih koristi, pridobljene z
                  gospodarskim prestopkom iz 32 a člena tega zakona, inšpekcijski ali drugi nadzorni
                  organ skupaj z ovadbo predlaga javnemu tožilcu začasno zavarovanje tega zahtevka.
                  Če javni tožilec v predhodnem postopku ugotovi, da obstoji utemeljen sum storitve
                  tega gospodarskega prestopka, hkrati z obtožnim predlogom predlaga tudi začasno
                  zavarovanje zahtevka za odvzem premoženjske koristi."</q> S tem amandmajem je
                  nadomeščen amandma, ki ste ga prejeli prej, amandma, ki nosi tudi današnji datum,
                  ki pa je krajši in ima en sam odstavek. Imate pred seboj, upam vsi, novo prejeto
                  besedilo tega amandmaja in ga dajem v razpravo in na glasovanje. Želi kdo besedo?
                  Ja prosim, gospod Marjan Podobnik, izvolite.</p>
            </sp>
            <sp xml:id="SDZ1-Redna-17-1994-02-04.sp142">
               <speaker>MARJAN PODOBNIK:</speaker>
               <p>Spoštovani! Dikcija tega amandmaja je bila pripravljena v sodelovanju s
                  Sekretariatom za zakonodajo in pravne zadeve in je bil v bistvu z njihove strani
                  ta amandma tako oblikovan, vključno z obrazložitvijo. Jaz bi rad samo na kratko še
                  pojasnil, zakaj bom glasoval za ta amandma in se mi zdi, da je pomembno, da bi bil
                  sprejet.</p>
               <p>Namreč, zakon o gospodarskih prestopkih določa v 28. členu, da se poleg denarne
                  kazni izreče tudi varstveni ukrep odvzema predmetov in premoženjske koristi.
                  Sodišče mora pravni osebi odvzeti vsako premoženjsko korist, ki jo je dosegla s
                  storitvijo gospodarskega prestopka. To izhaja tudi iz sodbe Vrhovnega sodišča
                  Republike Slovenije. Številka je tudi navedena. Zaradi dolgotrajnosti postopkov o
                  gospodarskih sporih je zelo verjetno, da bodo odgovorne osebe, osumljene pravne
                  osebe pred dokončanjem postopka pred sodišči poskrbele, da bo protipravno
                  pridobljena premoženjska korist izginila in se s tem izognila izreku varstvenega
                  ukrepa po 28. členu zakona o gospodarskih prestopkih. Gre preprosto za to, da se
                  zavaruje oz. onemogoči, da bi se v času trajanja sodnega postopka ta premoženjska
                  korist, ki je pridobljena na nezakonit način, na takšen ali drugačen način
                  poskrila oz. na druge načine prelila in s tem onemogočilo, da bi bil ta varstveni
                  ukrep tudi v celoti izveden. Jaz upam, da bo ta amandma sprejet in bi še enkrat
                  poudaril, ta amandma, ki ga je pripravil v tej dikciji Sekretariat za zakonodajo
                  in pravne zadeve, izhaja iz vsebinskih razlogov institucije, ki zdaj te stvari
                  opravlja, torej Službe družbenega knjigovodstva in tudi vseh drugih, s katerimi
                  smo se posvetovali o tem vprašanju. Hvala.</p>
            </sp>
            <sp xml:id="SDZ1-Redna-17-1994-02-04.sp143">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, prosim, gospod Miran Potrč izvolite.</p>
            </sp>
            <sp xml:id="SDZ1-Redna-17-1994-02-04.sp144">
               <speaker>MIRAN POTRČ:</speaker>
               <p>Hvala lepa. Jaz podpiram ta amandma. Bi pa gospoda sekretarja prosil samo za eno
                  pojasnilo. Namreč tu piše. Če javni tožilec v predhodnem postopku ugotovi, da
                  obstoji utemeljen sum storitve tega gospodarskega prestopka, zdaj pa naprej,
                  hkrati z obtožnim predlogom, se pravi, gre že za obtožni predlog, predlaga, da
                  rečem, po uradni dolžnosti je dolžan predlagati tudi začasno zavarovanje zahtevka.
                  Razumem in nimam pripomb. Zdaj pa berem obrazložitev. Po veljavnem zakonu o
                  gospodarskih prestopkih sodišče po uradni dolžnosti odredi zavarovanje omenjenega
                  zahtevka. Zdaj, čim je obtožni predlog vložen, je to že sodišče zraven in bi lahko
                  že po uradni dolžnosti storilo. Ne vem, vprašujem, ampak tako razumem. S
                  predlaganim amandmajem se taka obveznost, da prej ne razumem, po uradni dolžnosti
                  prej piše, se pravi obveznost po uradni dolžnosti predvideva tudi za tožilca,
                  kadar ugotovi, da je podan utemeljen sum. Pa res vprašujem, ali ta uradna
                  obveznost tožilca velja za predlog sodišču, ali velja za njegovo odločitev, da on
                  odloči, da se opravi zavarovanje? Stvari mi enostavno niso jasne. Če lahko gospod
                  sekretar pojasni preden bi glasoval. Hvala.</p>
            </sp>
            <sp xml:id="SDZ1-Redna-17-1994-02-04.sp145">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Baškovič bo pojasnil.</p>
            </sp>
            <sp xml:id="SDZ1-Redna-17-1994-02-04.sp146">
               <speaker>MILAN BAŠKOVIČ:</speaker>
               <p>Mi smo se trudili pomagati pri dikciji, medtem ko obrazložitev je pa dejansko res
                  dosti pomanjkljiva. Bi pa moral to vendarle povedati, da gre za dve stvari. V
                  vsakem primeru je sodišče tisto, ki odredi to zavarovanje zahtevka, ne tožilec. On
                  je potem dolžan, čim je utemeljen sum, ko vlaga obtožni predlog, je treba takoj
                  sodišču predlagati to zavarovanje in sodišče potem odredi. In to že v tem
                  predhodnem postopku, ko vloži predlog, ne šele po obsodbi, kot je sicer sodišče
                  dolžno. Ko ugotovi krivdo in potem pa tudi ta premoženjski zahtevek, to korist
                  zaseže in zavzame. V tem je ta filozofija in mislim, da obrazložitev res sama po
                  sebi ne pove. Tožilstvo je dolžno v tem primeru, če so ti pogoji podani, zahtevali
                  zavarovanje.</p>
            </sp>
            <sp xml:id="SDZ1-Redna-17-1994-02-04.sp147">
               <speaker>PODPREDSEDNIK DR. LEV KREFT:</speaker>
               <p>Hvala lepa. Je odgovor ustrezen?</p>
            </sp>
            <sp xml:id="SDZ1-Redna-17-1994-02-04.sp148">
               <speaker>MIRAN POTRČ:</speaker>
               <p>Hvala lepa. Odgovor je ustrezen in jaz sprejemam tekst v členu, kakor je napisan,
                  ugotavljam pa, da obrazložitev lahko tudi zavaja in se bom seveda skliceval na
                  tekst, ne pa na obrazložitev, kar je pa tudi sicer normalno. Tako, da samo toliko,
                  da bi vedeli, kaj to pomeni, ne odloča tožilec, ampak dolžan je sodišču predlagati
                  in sodišče odloči.</p>
            </sp>
            <sp xml:id="SDZ1-Redna-17-1994-02-04.sp149">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, prosim, gospod Jožef Školč, izvolite.</p>
            </sp>
            <sp xml:id="SDZ1-Redna-17-1994-02-04.sp150">
               <speaker>JOŽEF ŠKOLČ:</speaker>
               <p>Hvala lepa. Jaz menim, da je zaradi preglednosti zakonodaje bolje, da se to uredi
                  v zakonu o tožilstvu in tudi v proceduri, ker drugače se bodo vse te različne
                  stvari trosile okrog in da se te stvari, kaj mora tožilec v vseh situacijah
                  urejati, da se to pač uredi v zakonodaji, ki je k sreči v tem trenutku v proceduri
                  in ni nekaj, kar bi bilo potrebno spreminjati. Hvala lepa. Zato bom glasoval
                  proti.</p>
            </sp>
            <sp xml:id="SDZ1-Redna-17-1994-02-04.sp151">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajam h glasovanju o tem
                  amandmaju k novemu 3. členu. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da smo sprejeli amandma k novemu 3. členu. Drugih amandmajev v tretji
                  obravnavi ni bilo, zato zdaj dajem na glasovanje zakon v celoti. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo zakon sprejeli in zaključili to točko dnevnega reda.</p>
               <p>Zdaj prehajamo na <title>47. TOČKO</title> dnevnega reda, to je na
                     <title>OBRAVNAVO STATUTA SLOVENSKEGA INŠTITUTA ZA REVIZIJO</title>.</p>
               <p>Statut je v soglasje Državnemu zboru predložil Slovenski inštitut za revizijo.
                  Želi njegov predstavnik besedo? <stage>(Ne.)</stage> Statut je obravnaval Odbor za
                  finance in kreditno-monetarno politiko kot matično delovno telo in pripravil
                  predlog odloka. Želi poročevalec odbora besedo? Ja, prosim, gospod Janez
                  Kopač.</p>
            </sp>
            <sp xml:id="SDZ1-Redna-17-1994-02-04.sp152">
               <speaker>JANEZ KOPAČ:</speaker>
               <p>Hvala lepa. Morda samo to, čeprav so mogoče takšne točke dnevnega reda malo manj
                  zanimive, ta statut je že bil v parlamentarni proceduri. Odbor ga je obravnaval,
                  je imel o njem neke pomisleke na podlagi mnenja Sekretariata za zakonodajo in
                  pravne zadeve. Mi smo potem predlagali predlagatelju, torej Skupščini inštituta za
                  revizijo, da odgovori na tiste pomisleke in spremeni malo tekst statuta. To so
                  naredili, sekretariat nima več nobenih pripomb in seveda predlagamo Državnemu
                  zboru, da ta statut sprejme. Hvala.</p>
            </sp>
            <sp xml:id="SDZ1-Redna-17-1994-02-04.sp153">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik sekretariata? <stage>(Ne.)</stage> Želi besedo
                  predstavnik Vlade? Tudi ne. Želijo besedo predstavniki poslanskih skupin?
                  Ugotavljam da ne in dajem besedo poslankam in poslancem. Želi kdo besedo?
                     <stage>(Nihče.)</stage> Torej, zaključujem razpravo in prehajamo h glasovanju o
                  predlogu odloka o soglasju k statutu Slovenskega inštituta za revizijo, ki ste ga
                  prejeli na drugi strani poročila matičnega delovnega telesa. Odlok glasi, ne bom
                  bral podlage, Državni zbor Republike Slovenije daje soglasje k statutu Slovenskega
                  inštituta za revizijo z dne 11.1.1994. Želi o predlogu odloka kdo razpravljati?
                  Ugotavljam, da nihče in dajem ta odlok na glasovanje. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo odlok sprejeli in s tem zaključujem to točko dnevnega reda.</p>
               <p>Prehajamo na <title>48. TOČKO DNEVNEGA REDA</title>, to je na <title>OBRAVNAVO
                     OBVESTILA TEMELJNEGA SODIŠČA V LJUBLJANI, ENOTA V LJUBLJANI O VLOŽENI ZASEBNI
                     TOŽBI ZOPER POSLANCA DRŽAVNEGA ZBORA</title>.</p>
               <p>Obvestilo je zboru predložilo Temeljno sodišče v Ljubljani, Enota v Ljubljani
                  zaradi kazenskega postopka zoper poslanca Državnega zbora gospoda mag. Igorja
                  Omerzo. Zaprosilo je obravnavala Mandatno imunitetna komisija. Želi poročevalka
                  komisije besedo? <stage>(Ne.)</stage></p>
               <p>Na podlagi drugega odstavka 38. člena poslovnika Državnega zbora o vzpostavitvi
                  ali odvzemu poslanske imunitete odloča brez razprave in brez obrazložitve
                  poslanskih glasov. Prehajamo torej na glasovanje o predlogu sklepa Mandatno
                  imunitetne komisije, ki se glasi: <q>"Državni zbor Republike Slovenije na podlagi
                  tretjega odstavka 83. člena Ustave Republike Slovenije in tretjega odstavka 22.
                  člena zakona o poslancih v zvezi z obvestilom Temeljnega sodišča v Ljubljani,
                  Enota v Ljubljani, o vloženi v zasebni tožbi pod opr. št. II-K85/92 zaradi
                  kaznivega dejanja žaljive obdolžitve po členu 108/III in II Kazenskega zakona
                  Republike Slovenije prizna imuniteto poslancu Državnega zbora Republike Slovenije,
                  gospodu Igorju Omerzi."</q> Predlog sklepa dajem na glasovanje. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je predlog sklepa sprejet in s tem zaključujem to točko dnevnega
                  reda.</p>
               <p>Prehajamo k 49. točki dnevnega reda, to je <title>K ZAHTEVI TEMELJNEGA SODIŠČA V
                     LJUBLJANI, ENOTA V LJUBLJANI, ZA DOVOLITEV ZAČETKA KAZENSKEGA POSTOPKA ZOPER
                     POSLANCA DRŽAVNEGA ZBORA</title>.</p>
               <p>Zahtevi za dovoljenje, da se zoper poslanca Iva Hvalico začneta kazenska postopka,
                  je v obravnavo predložilo Temeljno sodišče v Ljubljani, Enota v Ljubljani, zaradi
                  kaznivega dejanja žaljive obdolžitve po členu 108/II in I ter kaznivega dejanja po
                  členu 108/I, II in III kazenskega zakonika Republike Slovenije. Zahtevi je
                  obravnavala Mandatno imunitetna komisija. Želi poročevalka komisije besedo?
                     <stage>(Ne.)</stage></p>
               <p>Na podlagi drugega odstavka 38. člena poslovnika Državnega zbora o vzpostavitvi
                  ali odvzemu poslanske imunitete odloča brez razprave in brez obrazložitve
                  poslanskih glasov. Prehajamo torej na glasovanje o predlogu sklepa Mandatno
                  imunitetne komisije, ki se glasi: Državni zbor Republike Slovenije na podlagi
                  drugega odstavka 83. člena Ustave Republike Slovenije in prvega in drugega
                   odstavka 22. člena zakona o poslancih v zvezi z zahtevo Temeljnega sodišča v
                  Ljubljani, Enota v Ljubljani, z dne 5.1.1994, zaradi vložene zasebne tožbe v
                  kazenski zadevi opr. št. I-K455/93 zaradi kaznivega dejanja žaljive obdolžitve po
                  členu 108/II in I kazenskega zakona Republike Slovenije in v zvezi z zahtevo
                  Temeljnega sodišča v Ljubljani, Enota v Ljubljani, z dne 10.1.1994 zaradi vložene
                  zasebne tožbe v kazenski zadevi opr. I/K473/93 zaradi kaznivega dejanja žaljive
                  obdolžitve po členu 108/I, II in III kazenskega zakona Republike Slovenije prizna
                  imuniteto poslancu Državnega zbora Republike Slovenije gospodu Ivu Hvalici in ne
                  dovoli začetka kazenskega postopka. Dajem ta predlog na glasovanje. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog sklepa sprejet in s tem zaključujem to točko dnevnega
                  reda.</p>
               <p>Prehajamo na <title>50. TOČKO DNEVNEGA REDA, VOLITVE IN IMENOVANJA</title>.</p>
               <p>K tej točki sem vabil predstavnike predlagateljev in bi jih z veseljem lepo
                  pozdravil. Predloge javnega tožilca Republike Slovenije, Sodnega sveta Republike
                  Slovenije, Vlade Republike Slovenije ter predloge in mnenja Komisije za volitve,
                  imenovanja in administrativne zadeve ste prejeli. Pod to točko dnevnega reda bomo
                  obravnavali predloge Komisije za volitve in imenovanja in administrativne zadeve
                  in sicer: predlog odloka o spremembi odloka o sestavi Odbora Državnega zbora
                  Republike Slovenije za znanost, tehnologijo in razvoj in o izvolitvi predsednika,
                  podpredsednika in članov odbora. Predlog odloka o spremembi odloka o sestavi
                  Odbora Državnega zbora Republike Slovenije za spremljanje uresničevanja Resolucije
                  o izhodiščih zasnove nacionalne varnosti Republike Slovenije in o izvolitvi
                  predsednika, podpredsednika in članov odbora. Predlog odloka o imenovanju 6 članov
                  nadzornega sveta Družbe za avtoceste v Republiki Sloveniji. Predlog odloka o
                  razrešitvi in imenovanju člana nadzornega odbora Rudnika Žirovski vrh - javnega
                  podjetja za zapiranje Rudnika urana, p.o. Todraž, številka 1, Gorenja vas. Predlog
                  odloka o ustanovitvi, nalogah in sestavi Komisije Državnega zbora Republike
                  Slovenije za vprašanja invalidov ter o izvolitvi predsednice, podpredsednika in
                  članov komisije. Predlog Javnega tožilca Republike Slovenije: predlog odloka o
                  imenovanju namestnika javnega tožilca Temeljnega javnega tožilstva v Novi
                  Gorici.</p>
               <p>Dalje predlog Vlade Republike Slovenije, in to:  predlog o imenovanju direktorice
                  Sklada kmetijskih zemljišč in gozdov Republike Slovenije.</p>
               <p>Predloge Sodnega sveta Republike Slovenije: predlog odloka za razrešitev sodnika
                  Vrhovnega sodišča Republike Slovenije; predlog odloka za razrešitev sodnika
                  Temeljnega sodišča v Ljubljani; predlog odloka za razrešitev sodnika Sodišča
                  združenega dela v Ljubljani; predlog odloga za izvolitev sodnice Višjega sodišča v
                  Ljubljani; predlog odloka za izvolitev sodnice Temeljnega sodišča v Ljubljani;
                  predlog odloka za izvolitev sodnika Temeljnega sodišča v Murski Soboti in predlog
                  odloka za izvolitev dveh sodnikov Temeljnega sodišča v Novem mestu.</p>
               <p>Prehajamo na obravnavo in sklepanje o posameznih predlogih.</p>
               <p>Najprej k predlogu odloka o spremembi odloka o sestavi Odbora Državnega zbora
                  Republike Slovenije za znanost, tehnologijo in razvoj in o izvolitvi predsednika,
                  podpredsednika in članov odbora. Predlog odloka je zboru predložila Komisija za
                  volitve, imenovanja in administrativne zadeve in predloga zboru, da ga sprejme. -
                  Želi poročevalec komisije besedo? <stage>(Ne.)</stage> Želi besedo predstavnik
                  Sekretariata? <stage>(Ne.)</stage> Želijo besedo predstavniki poslanskih skupin?
                  Ugotavljam, da ne! - Dajem besedo poslankam in poslancem. Želi kdo besedo?
                     <stage>(Nihče.)</stage></p>
               <p>Zato dajem na glasovanje predlog odloka o spremembi odloka o sestavi Odbora za
                  znanost, tehnologijo in razvoj in o izvolitvi predsednika, podpredsednika in
                  članov odbora. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo odlok sprejeli.</p>
               <p>Dalje. Predlog odloka o ustanovitvi in sestavi Odbora Državnega zbora Republike
                  Slovenije za spremljanje in uresničevanje resolucije o izhodiščih zasnove
                  nacionalne varnosti Republike Slovenije in o izvolitvi predsednika, podpredsednika
                  in članov odbora. Predlog je zboru predložila že znana komisija. Želi poročevalec
                  komisije besedo? <stage>(Ne.)</stage> Želi besedo predstavnik Sekretariata?
                     <stage>(Ne.)</stage> Želijo besedo predstavniki poslanskih skupin?
                     <stage>(Ne.)</stage> Besedo dajem poslankam in poslancem. Želi kdo besedo?
                     <stage>(Ne.)</stage></p>
               <p>Prehajamo torej h glasovanju in dajem odlok na glasovanje. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo predlog odloka sprejeli.</p>
               <p>Dalje - Predlog odloka o imenovanju 6 članov nadzornega sveta Družbe za avtoceste
                  v Republiki Sloveniji. Predlog odloka je zboru predložila Komisija za volitve,
                  imenovanja in administrativne zadeve in predlaga zboru, da v nadzorni svet družbe
                  imenuje naslednje člane: Janeza Črnivca, Matejo Duhovnik, Frica Mirka Kranjca,
                  Janeza Perovška, dr. Andreja Umeka in Jožefa Zimška.</p>
               <p>Želi poročevalec komisije besedo? <stage>(Ne.)</stage> Želi besedo predstavnik
                  Sekretariata? Tudi ne. Želijo besedo predstavniki poslanskih skupin?
                     <stage>(Ne.)</stage> - Dajem besedo poslankam in poslancem. Želi kdo
                  besedo?</p>
               <p>Besedo ima gospod Zmago Jelinčič. Prosim.</p>
            </sp>
            <sp xml:id="SDZ1-Redna-17-1994-02-04.sp154">
               <speaker>ZMAGO JELINČIČ:</speaker>
               <p>Hvala lepa. Samo ena zadeva. Prosil bi, da se od sedaj naprej pri vseh materialih
                  po rojstnem datumu napiše še rojstni kraj. Hvala lepa.</p>
            </sp>
            <sp xml:id="SDZ1-Redna-17-1994-02-04.sp155">
               <speaker>PODPREDSEDNIK DR. LEV KREFT:</speaker>
               <p>Hvala za to poslansko pobudo. Želi še kdo besedo?</p>
               <p>Dr. Dimitrij Rupel, prosim.</p>
            </sp>
            <sp xml:id="SDZ1-Redna-17-1994-02-04.sp156">
               <speaker>DR. DIMITRIJ RUPEL:</speaker>
               <p>Spoštovani predsedujoči, kolegice in kolegi! Prosil bi odgovor na vprašanje, ali
                  je tu navedeni dr. Andrej Umek v kakšnem sorodstvu z ministrom za promet in
                  zveze?</p>
            </sp>
            <sp xml:id="SDZ1-Redna-17-1994-02-04.sp157">
               <speaker>PODPREDSEDNIK DR. LEV KREFT:</speaker>
               <p>To sicer ni v neki zvezi s prej omenjenim krajem rojstva. Ali lahko na to
                  vprašanje kdo odgovori? Teh podatkov komisija seveda ne preverja, vendar ima
                  poslanec pravico vprašati. <stage>(Govorjenje iz dvorane - se ne sliši.)</stage>
                   Gospod Anderlič na to ne more odgovoriti, ker to niso podatki, ki so zahtevani za
                  odločanje v komisiji. <stage>(Govorjenje v dvorani.)</stage> Glede na to, da na to
                  vprašanje ni odgovora, ni pa obvezen odgovor na tako vprašanje, sprašujem, če želi
                  še kdo besedo?</p>
               <p>Prosim, gospod Žarko Pregelj.</p>
            </sp>
            <sp xml:id="SDZ1-Redna-17-1994-02-04.sp158">
               <speaker>ŽARKO PREGELJ:</speaker>
               <p>Spoštovani! Poslanska skupina Slovenske ljudske stranke seveda ne more podpreti
                  tega odloka, ker meni, da si je tukaj vladajoča koalicija pač spet <q>"privoščila"</q> in
                  sama določila člane nadzornega sveta, brez kakšnih tehničnih razlogov glede
                  strokovnosti in podobnih kriterijev. Vemo, kakšen je pomen nadzornega sveta v tej
                  Družbi za avtoceste; vemo, da ima tukaj Vlada že 5 članov in da je teh 6 članov,
                  ki jih določi Državni zbor, v bistvu nekakšna garancija za neodvisno strokovnost.
                  Problem je v tem, da si je tukaj vladna koalicija spet enostavno vzela večji delež
                  in ni bila niti toliko popustljiva oziroma <q>"fair"</q>, da bi dovolila, da bi vsaka
                  opozicijska stranka imela notri svojega predstavnika. - Hvala lepa.</p>
            </sp>
            <sp xml:id="SDZ1-Redna-17-1994-02-04.sp159">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem predlog odloka na
                  glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da smo predlog odloka sprejeli.</p>
               <p>Dalje - Predlog odloka o razrešitvi in imenovanju člana nadzornega odbora Rudnika
                  Žirovski vrh - javnega podjetja za zapiranje Rudnika urana, p.o. Todraž, številka
                  1, Gorenja vas. Predlog odloka je zboru predložila komisija in predlaga zboru, da
                  razreši gospoda Janeza Globočnika dolžnosti člana nadzornega odbora in imenuje dr.
                  Franca Pohlevna za člana tega odbora.</p>
               <p>Želi poročevalec komisije besedo? <stage>(Ne.)</stage> Želi besedo predstavnik
                  Sekretariata? <stage>(Ne.)</stage> Želijo besedo predstavniki poslanskih skupin?
                     <stage>(Ne.)</stage> - Želijo besedo poslanke in poslanci?</p>
               <p>Gospod Sašo Lap, prosim.</p>
            </sp>
            <sp xml:id="SDZ1-Redna-17-1994-02-04.sp160">
               <speaker>SAŠO LAP:</speaker>
               <p>Hvala za besedo. Pravzaprav bo to proceduralni sklep, ki ga bom predlagal v
                  nadaljevanju. In da razložim, za kaj gre. Res je KVIAZ predlagal v razrešitev
                  gospoda Janeza Globočnika, s tem da bi ga zamenjal gospod Pohleven. Vsi člani
                  KVIAZ-a ste bili zavedeni - to kvalificirano trdim s tega mesta - ker je poslanec
                  Jelinčič oziroma član te poslanske skupine predlagal nekaj, kar po vseh pravilih
                  pač ne more biti. Torej tukaj notri v odloku piše: da Državni zbor predlaga zaradi
                  preobremenjenosti razrešitev člana nadzornega odbora Rudnika urana Žirovski vrh
                  ... <stage>(itn.)</stage> Janeza Globočnika, ki je bil za člana imenovan na
                  predlog njihove poslanske skupine. V magnetogramu 20. seje KVIAZ-a točno piše, <q>"da
                  gospod Globočnik ni več pripravljen sodelovati v tem, oziroma isti predlagatelj je
                  kot je bil do sedaj, torej v tisti delitvi"</q> - berem tako kot je napisano, to so
                  besede gospoda Anderliča. In naprej: <q>"Predsednik Tone Anderlič: Da je gospod
                  Globočnik preobremenjen z drugimi deli."</q></p>
               <p>Gospod Globočnik je poslal pismo, v katerem pravi: Izjava. Izvedel sem, da sem bil
                  iz meni neznanih razlogov na predlog poslanca Zmaga Jelinčiča na KVIAZ-u predlagan
                  za razrešitev kot član nadzornega odbora Rudnika urana Žirovski vrh. Ta predlog me
                  zelo čudi. Delo v nadzornem odboru opravljam z veseljem, nikomur nisem predlagal
                  lastne zamenjave, saj se zavedam, da je to delo nacionalnega pomena, poleg tega
                  sem v spoznanje problematike tega dela vložil zelo veliko napora. Z vso
                  odgovornostjo izjavljam, da z moje strani nikakršna razrešitev članstva v
                  nadzornem odboru Rudnika urana Žirovski vrh ne pride v poštev. Podpis: Janez
                  Globočnik.</p>
               <p>Torej, sedaj sprašujem naslednje ali je možno oziroma kje je to zapisano, da lahko
                  poslanska skupina - bom rekel na pamet - po barvi las, po barvi oči, po številki
                  čevljev mogoče spreminja mandat, ki ga je dobil posamezen član proti njegovem
                  soglasju? To je načelno vprašanje. In sprašujem ostale poslance in ostale
                  poslanske skupine, ali se strinjate s takim načinom? Jaz mislim, da tako ne delate
                  in se na koncu sprašujem, ali poslanec Jelinčič, ki sedi med nami, zasluži še
                  zaupanja volivcev, ker evidentno, evidentno zavaja člane KVIAZ-a z neresničnimi
                  podatki. V kolikor ima dokument, prosim, ga bo pokazal. V nadaljevanju, ponareja
                  izjave, zlorablja položaj in pristojnosti vodje poslanske skupine in s takimi
                  sprevrženimi metodami krni že itak načet ugled Državnega zbora. Hvala lepa.
                  Predlagam proceduralni sklep, da se ta točka umakne, KVIAZ ponovno odloča o tem in
                  mislim, da na tak način ne moremo pristajati. Hvala lepa.</p>
            </sp>
            <sp xml:id="SDZ1-Redna-17-1994-02-04.sp161">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik.</p>
            </sp>
            <sp xml:id="SDZ1-Redna-17-1994-02-04.sp162">
               <speaker>JANEZ PODOBNIK:</speaker>
               <p>Spoštovani! Hvala za besedo. Torej, šlo je za 74. sejo KVIAZ-a, ki je bila 20.
                  januarja. V stenogramu iz te seje je razvidno, da sem bil edini od sicer zelo
                  kratkih razpravljalcev pri tej točki dnevnega reda, ko sem vprašal predsednika
                  naše komisije: kakšni so razlogi za zamenjavo in potem je gospod predsednik,
                  gospod Anderlič povedal, kot je že gospod Lap povedal, in smo potem o tem
                  glasovali. Zato očitno smo bili člani KVIAZ-a zavedeni, zato predlagam, da se o
                  tej točki, matično delovno telo ponovno sestane in izjasni in mislim, da o tem
                  danes ne moremo odločati. Hvala lepa.</p>
            </sp>
            <sp xml:id="SDZ1-Redna-17-1994-02-04.sp163">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlagam, da sprejmemo sklep, da se ta predlog odloka umakne in da
                  matično delovno telo, Komisija za volitve, imenovanja in administrativne zadeve
                  ponovno razpravlja o tem odloku in pobudi za razrešitev in imenovanje člana
                  nadzornega odbora. Pojasnilo lahko da njegov namestnik. V vsakem primeru pa
                  sprejemamo sklep, da bi to obravnavali na naslednji seji. Mislim, da smo dobili
                  dovolj pojasnil, da lahko o tem predlogu za umik in za ponovno razpravo na
                  matičnem delovnem telesu glasujemo. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta sklep sprejet.</p>
               <p>Predlog odloka o imenovanju namestnika javnega tožilca Temeljnega javnega
                  tožilstva v Novi Gorici. Javni tožilec Republike Slovenije predlaga, da Državni
                  zbor imenuje gospoda Harija Furlana za namestnika javnega tožilca Temeljnega
                  javnega tožilstva v Novi Gorici. Predlog je obravnavala že znana komisija in k
                  predlogu podala pozitivno mnenje. Želi poročevalec komisije besedo?
                     <stage>(Ne.)</stage> Želi besedo predstavnik sekretariata? <stage>(Ne.)</stage>
                  Želijo besedo predstavniki poslanskih skupin? <stage>(Ne.)</stage> Dajem besedo
                  poslankam in poslancem. Želi kdo besedo? Ker nihče ne želi besede dajem na
                  glasovanje predlog odloka o imenovanju gospoda Harija Furlana za namestnika
                  javnega tožilca Temeljnega javnega tožilstva v Novi Gorici. Ugotovimo sklepčnost!
                     <stage>(54 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta predlog sprejeli.</p>
               <p>Predlog odloka o imenovanju direktorice Sklada kmetijskih zemljišč in gozdov
                  Republike Slovenije. Vlada Republike Slovenije predlaga, da Državni zbor imenuje
                  gospo Marijo Lukačič za direktorico Sklada kmetijskih zemljišč in gozdov Republike
                  Slovenije. Predlog je obravnavala Komisija za volitve, imenovanja in
                  administrativne zadeve in predlogu podala pozitivno mnenje. Želi poročevalec
                  komisije besedo? <stage>(Ne.)</stage> Želi besedo predstavnik sekretariata?
                     <stage>(Tudi ne.)</stage> Želijo besedo predstavniki poslanskih skupin?
                     <stage>(Ne.)</stage> Besedo dajem poslankam in poslancem. Želi kdo besedo. Ker
                  nihče ne želi besede, zaključujem razpravo in prehajamo h glasovanju. Dajem na
                  glasovanje predlog odloka o imenovanju gospe Marije Lukačič za direktorico Sklada
                  kmetijskih zemljišč in gozdov Republike Slovenije. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta predlog sprejeli.</p>
               <p>Dalje. Predlogi Sodnega sveta Republike Slovenije za razrešitev sodnika Vrhovnega
                  sodišča Republike Slovenije, sodnika Temeljnega sodišča v Ljubljani, sodnika
                  Sodišča združenega dela v Ljubljani in predlogi za izvolitev sodnice Višjega
                  sodišča v Ljubljani, sodnice Temeljnega sodišča v Ljubljani, sodnika Temeljnega
                  sodišča v Murski Soboti in dveh sodnikov Temeljnega sodišča v Novem mestu. Sodni
                  svet Republike Slovenije predlaga, da Državni zbor razreši gospoda Vlada Tanceta
                  funkcije sodnika Vrhovnega sodišča Republike Slovenije z 28.2.1994. Gospoda Tončka
                  Bevca funkcije sodnika Temeljnega sodišča v Ljubljani s 17.4.1994. Gospoda Mirana
                  Vlaha funkcije sodnika Sodišča združenega dela v Ljubljani z dnem razrešitve.
                  Izvoli gospo Jožo Osolnik za sodnico Višjega sodišča v Ljubljani. Gospo Natašo
                  Ložina za sodnico Temeljnega sodišča v Ljubljani. Gospoda Dejana Bačiča za sodnika
                  Temeljnega sodišča v Murski Soboti. Gospoda Romana Pulka in gospoda Bojana
                  Trampuša za sodnika Temeljnega sodišča v Novem mestu. Predloge je obravnavala
                  Komisija za volitve, imenovanje in administrativne zadeve in k vsem predlogom
                  podala pozitivno mnenje.</p>
               <p>Želi poročevalec komisije besedo? <stage>(Ne.)</stage> Želi besedo predstavnik
                  sekretariata? Tudi ne. Želijo besedo predstavniki poslanskih skupin?
                     <stage>(Ne.)</stage> Želijo besedo poslanke in poslanci? Odpiram razpravo. Ker
                  nihče ne želi besede je razprava končana in prehajamo na glasovanje o posameznih
                  predlogih odlokov.</p>
               <p>Na glasovanje dajem predlog odloka o razrešitvi gospoda Vlada Tanceta funkcije
                  sodnika Vrhovnega sodišča Republike Slovenije z 28.2.1994. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta predlog odloka sprejeli.</p>
               <p>Na glasovanje dajem predlog odloka o razrešitvi gospoda Tončka Bevca funkcije
                  sodnika Temeljnega sodišča v Ljubljani s 17.4.1994. Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta predlog odloka sprejeli.</p>
               <p>Na glasovanje dajem predlog odloka o razrešitvi gospoda Mirana Blahe funkcije
                  sodnika Sodišča združenega dela v Ljubljani z dnem razrešitve. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo odlok sprejeli.</p>
               <p>Na glasovanje dajem predlog odloka o izvolitvi gospe Jože Osolnik za sodnico
                  Višjega sodišča v Ljubljani. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je odlok sprejet.</p>
               <p>Na glasovanje dajem predlog odloka o izvolitvi gospe Nataše Ložina za sodnico
                  Temeljnega sodišča v Ljubljani. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog odlok sprejet.</p>
               <p>Na glasovanje dajem predlog odloka o izvolitvi gospoda Dejana Bačiča za sodnika
                  Temeljnega sodišča v Murski Soboti. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog odloka sprejet.</p>
               <p>Na glasovanje dajem predlog odloka o izvolitvi gospoda Romana Pulka za sodnika
                  Temeljnega sodišča v Novem mestu. Ugotovimo sklepčnost! <stage>(45
                     prisotnih.)</stage> To bo seveda premalo. Prosim, da ugotovimo sklepčnost,
                  ponovno ugotavljamo sklepčnost. <stage>(54 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta predlog odloka sprejeli.</p>
               <p>Na glasovanje dajem predlog o izvolitvi gospoda Bojana Trampuša za sodnika
                  Temeljnega sodišča v Novem mestu. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog odloka sprejet.</p>
               <p>Prehajamo k predlogu odloka o ustanovitvi Komisije Državnega zbora Republike
                  Slovenije za vprašanja invalidov ter o izvolitvi predsednice, podpredsednika in
                  članov komisije. Predlog odloka je zboru predložila Komisija za volitve,
                  imenovanja in administrativne zadeve in predlaga zboru,da ga sprejme. Želi
                  poročevalec komisije besedo? <stage>(Ne.)</stage> Želi besedo predstavnik
                  sekretariata? Tudi ne. Želijo besedo predstavniki poslanskih skupin?
                     <stage>(Ne.)</stage> Dajem besedo poslankam in poslancem? Želi kdo besedo?
                  Ugotavljam, da ne.</p>
               <p>Dajem na glasovanje predlog odloka o spremembi odloka o ustanovitvi, nalogah in
                  sestavi Komisije za vprašanja invalidov ter izvolitvi predsednice, podpredsednika
                  in članov komisije. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da je predlog odloka sprejet.</p>
               <p>Vsem razrešenim se zahvaljujem za njihovo dosedanje delo, vsem izvoljenim pa želim
                  seveda pri njihovem novem delu mnogo uspehov in s tem zaključujem to točko
                  dnevnega reda.</p>
               <p>Ali smo med tem prejeli vse pisno gradivo za prehod k 46. točki dnevnega reda,
                  POROČILO O ODPRTIH VPRAŠANJIH VOJNE ŠKODE. Ugotavljam, da smo prejeli vse potrebno
                  gradivo za odločanje in se vračam k 46. točki.</p>
               <p>Gospod Žaro Pregelj ima proceduralno vprašanje ali pobudo.</p>
            </sp>
            <sp xml:id="SDZ1-Redna-17-1994-02-04.sp164">
               <speaker>ŽARKO PREGELJ:</speaker>
               <p>Spoštovani! Seja se bliža koncu. Na začetku te seje sem postavil oziroma smo
                  postavili, celotna poslanska skupina, na podlagi 29. člena zahtevo, da se v
                  Državnem zboru opravi razpravo o odgovoru vlade glede poslanskega vprašanja, ki
                  sem ga postavil v zvezi z nacionalnim programom gradnje avtocest. Sprašujem
                  predsedujočega oz. predsednika Državnega zbora, kdaj bo ta naša zahteva uresničena
                  in nam omogočena razprava o odgovoru. Namreč, na kolegiju je bilo sicer takrat
                  rečeno, ker ni odgovora, ne moremo opraviti razprave. Odgovor vlade je med tem
                  časom prišel in bi lahko to razpravo opravili. Zato sprašujem, kdaj bomo to
                  opravili?</p>
            </sp>
            <sp xml:id="SDZ1-Redna-17-1994-02-04.sp165">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prejeli smo odgovor na poslansko vprašanje in na tej osnovi je
                  upravičeno terjati na osnovi 29. člena, na zahtevo najmanj 10 poslancev ali
                  poslanske skupine, da se v Državnem zboru opravi razprava o odgovoru Vlade. Jaz
                  predlagam poslanski skupini, če se bo s tem strinjala, da to razpravo opravimo na
                  prvi naslednji seji Državnega zbora. Torej, predlagate, da se razprava opravi
                  danes? Če poslanska skupina Slovenske ljudske stranke zahteva, da se danes opravi
                  razprava, moramo danes opraviti razpravo, vendar je pri razpravi obvezno oziroma
                  predpisano v 29. členu, da je razprava omejena na predstavnika predlagatelja
                  zahteve, predstavnika Vlade in predstavnika poslanskih skupin. Za današnji dan smo
                  bili v dogovorih in smo ugotovili, da ni možno zagotoviti prisotnost
                  kvalificiranega predstavnika Vlade, zato smo menili, da bi bilo morebiti smotrno
                  sprejeti predlog, da se ta razprava opravi na naslednji seji. Kljub temu prosim
                  poslansko skupino, da sprejme ta predlog, da se ta razprava opravi na naslednji
                  seji Državnega zbora. Gospod Žarko Pregelj, prosim.</p>
            </sp>
            <sp xml:id="SDZ1-Redna-17-1994-02-04.sp166">
               <speaker>ŽARKO PREGELJ:</speaker>
               <p>Spoštovani! Lahko razumem vse zadržke, lahko razumem izčrpanost nas poslancev,
                  marsikaj bi lahko razumel, toda ne morem razumeti te ignorance. Zahteva je bila
                  dana pravočasno, odgovor je prišel sorazmerno pozno, po določenem poslovniškem
                  roku; predstavnik Vlade ni bil prisoten ne na decembrski seji, pri poslanskih
                  vprašanjih, niti na tej seji pri poslanskih vprašanjih. Menim, da na to ne moremo
                  več pristajati. Vsebinska razprava, brez dvoma, bo še potrebna. Gre pa za to, da
                  bi zbor moral sprejeti neko določeno odločitev. Zahtevam, da to opravimo danes. V
                  nasprotnem primeru bomo prisiljeni v postopke v katere ne želimo, bomo pa
                  prisiljeni kot opozicija, ker smo dolžni braniti zakonitost in demokracijo, to
                  narediti. Za izvedbo nacionalnega programa to ne bo dobro.</p>
            </sp>
            <sp xml:id="SDZ1-Redna-17-1994-02-04.sp167">
               <speaker>PODPREDSEDNIK DR. LEV KREFT:</speaker>
               <p>Hvala lepa. Sem samo postavil prošnjo, sicer smo obvezni spoštovati 29. člen.
                  Dejstvo je, da je bil rok za odgovor zamujen. Res pa je tudi, da je bila zahteva,
                  da se opravi razprava, v odgovoru Vlade postavljena, preden je prišel odgovor.
                  Seveda je logično, da se taka zahteva postavi po prejetju odgovora, zato ni bilo
                  mogoče predvideti kdaj bi sploh lahko opravili to razpravo. Ker je pa tu zahteva,
                  odpiram to razpravo in pozivam najprej predstavnika predlagatelja zahteve, da
                  opravi razpravo o odgovoru Vlade. Omejitev nastopa je 15 minut. Prosim. Besedo ima
                  gospod Žaro Pregelj. Preden preidemo k temu, proceduralno. Prosim, gospod Jože
                  Jagodnik se je prvi javil.</p>
            </sp>
            <sp xml:id="SDZ1-Redna-17-1994-02-04.sp168">
               <speaker>JOŽE JAGODNIK:</speaker>
               <p>Hvala za besedo. Gospod predsedujoči, prosim, če 29. člen preberemo in ga
                  obrazložite v celoti. Namreč, drugi stavek 29. člena pravi, da Državni zbor brez
                  razprave odloči o tem, ali in kdaj se opravi razprava o poslanskem vprašanju.</p>
            </sp>
            <sp xml:id="SDZ1-Redna-17-1994-02-04.sp169">
               <speaker>PODPREDSEDNIK DR. LEV KREFT:</speaker>
               <p>Gospoda Jagodnika bi opozoril, da se to nanaša na posamičnega poslanca, ne pa na
                  poslansko skupino. Čim gre za zahtevo poslanske skupine, prvi stavek naslednjega
                  odstavka se v Državnem zboru opravi razprava o odgovoru Vlade, brezpogojno.
                  Prosim, besedo ima gospod Žaro Pregelj. Gradivo ni bilo razmnoženo in razdeljeno
                  poslankam in poslancem, namreč odgovor. Ne moremo začeti te točke dnevnega
                  reda.</p>
               <p>To pomeni, da gremo naprej, najprej na <title>46. TOČKO DNEVNEGA REDA, POROČILO O
                     ODPRTIH VPRAŠANJIH VOJNE ŠKODE</title>, potem bomo prešli k tej razpravi.</p>
               <p>Vračam se h glasovanju o sklepih Odbora za zdravstvo, delo, družino in socialno
                  politiko, k poročilu odprtih vprašanjih vojne škode.</p>
               <p>Prejeli smo amandmaje, samo jaz jih nimam. Prosim, če lahko dobim dodatne
                  amandmaje, ki so prišli k tem sklepom.</p>
               <p>Prvi, o katerem bomo glasovali in ki ni na pregledu, je amandma gospoda Mirana
                  Potrča. Ste ga vsi prejeli v pisni obliki? Je potrebno, da ga berem? Rad bi slišal
                  samo tiste, ki hočejo, da ga berem, ker četudi je en sam, ga moram prebrati.
                  Želite, da berem? Gospod Miran Potrč je predlagal, da Državni zbor namesto sklepov
                  pod točkami od 1-16, ki jih je predlagal odbor, sprejme naslednja sklepa:</p>
               <p>Prvič: Državni zbor sprejema poročilo Odbora za delo, zdravje in socialno politiko
                  o vprašanjih vojne škode, vključno z opozorili, katere od njih in kako bi jih
                  kazalo urediti v zakonodaji. O vsebini teh vprašanj in njihovih finančnih
                  posledicah bo Državni zbor odločal v obravnavi ustrezne zakonodaje.</p>
               <p>Drugič: Državni zbor nalaga Vladi, da do seje Državnega zbora v mesecu marcu,
                  predloži Državnemu zboru še zakone, ki bodo urejali naslednja vprašanja: popravo
                  krivic zaradi postopkov, vodenih v nasprotju z načeli pravne države; uskladitev
                  pokojnin oficirjem bivše Jugoslovanske armade, zakon, ki ga predvideva 306. člen
                  zakona o pokojninskem in invalidskem zavarovanju; ustanovitev sklada za poplačilo
                  vojne odškodnine v skladu z lastninskim zakonom; sistem ureditve statusa in pravic
                  vojaških vojnih invalidov; potrebne spremembe predpisov, ki urejajo posebne
                  pravice iz pokojninskega zavarovanja.</p>
               <p>Dajem v obravnavo in na glasovanje ta predlog amandmaja. Želi kdo besedo? Prosim,
                  gospod Štefan Kociper, izvolite.</p>
            </sp>
            <sp xml:id="SDZ1-Redna-17-1994-02-04.sp170">
               <speaker>ŠTEFAN KOCIPER:</speaker>
               <p>Hvala lepa. Čeprav lahko razumem dobronamerno ta predlog sklepa in tudi predlog
                  gospe Vike Potočnik, ki samo nekoliko drugače formulira predlog spreminjevalnega
                  sklepa, skratka, da razvrednoti vse to, kar je odbor v petnajstih točkah sprejel.
                  Namreč, ti sklepi, predlogi sklepov v nekaterih zadevah obvezujejo Vlado, žal ne
                  morem podpreti takega razvrednotenja truda in energije, ki je bila vložena na
                  odboru in v številnih sprejemih, tako kot pri predsedniku Rigelniku in
                  zagotovilih, ki so bila dana, tako s strani predsednika, kot tudi s strani odbora
                  oziroma predsednika odbora, ki to področje pokriva.</p>
               <p>Tako da predlagam, da takih sklepov, ki razvodenijo tisto, kar smo počeli do zdaj,
                  ne sprejemamo tukaj. Podpiram tiste predloge sklepov, ki dopolnjujejo vsebinsko te
                  predloge, ki jih je predložil odbor. Hvala lepa.</p>
            </sp>
            <sp xml:id="SDZ1-Redna-17-1994-02-04.sp171">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima Miran Potrč.</p>
            </sp>
            <sp xml:id="SDZ1-Redna-17-1994-02-04.sp172">
               <speaker>MIRAN POTRČ:</speaker>
               <p>Gospod Kociper, rad bi vas in vse druge opozoril, da če gre za razvodenitev
                  sklepov, je tako oceno mogoče sprejeti, ker odločitev danes ne bo sprejeta, ampak
                  drugič. Če gre za razvrednotenje sklepov, pa ne, ker v tem piše, da sprejema
                  Državni zbor vse, kar je odbor naredil, vključno z opozorili katera od njih, pa ne
                  samo katera, ampak tudi, kako bi kazalo  urediti v zakonodaji. Za eno vprašanje ni
                  stališče odbora razvrednoteno, edino je rečeno na koncu, da končno odločitev o tem
                  Državni zbor sprejema ob zakonodaji, ne pa danes. Prosim, dejte to upoštevati, da
                  se ne bi dajala etiketa nekemu predlogu, ki je nima. Res pa je, da je predlog, da
                  danes po točki ne odločamo, ampak da o tem delamo drugič. Hvala.</p>
            </sp>
            <sp xml:id="SDZ1-Redna-17-1994-02-04.sp173">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Žarko Pregelj, izvolite.</p>
            </sp>
            <sp xml:id="SDZ1-Redna-17-1994-02-04.sp174">
               <speaker>ŽARKO PREGELJ:</speaker>
               <p>Spoštovani! Prej se je že vnela razprava, ko še nismo imeli tega pisnega teksta
                  pred seboj, ampak dejansko zdaj gre za isti postopek, ki v resnici ni
                  korekten.</p>
               <p>Namreč, pri sprejemanju stališč in sklepov, ker mi sicer, običajno, res glasujemo
                  o njih kar v celoti, lahko poslanci dajejo svoje spreminjevalne ali dopolnjevalne
                  predloge. Tukaj v resnici gre za kompletno nadomestitev teh stališč. V tem primeru
                  je treba upoštevati določila 185. člena, zadnji odstavek. V kolikor se želi ob
                  posameznih sklepih, ki so v okviru teh stališč, hkrati odločati, je treba
                  postopati, tako kot določa 184. člen, ker se pri tem postopku, se pravi pri
                  uporabi amandmajev upoštevajo postopki za glasovanje o amandmajih, o katerih pa
                  odločajo členi, ki so v poglavju - druga obravnava. No, in tukaj je treba potem
                  jasno združiti obravnavo, se pravi zbor mora najprej sprejeti sklep, da bo združil
                  obravnavo, če pa temu nasprotuje ena tretjina navzočih poslancev, to ni možno.
                  Dajmo se, prosim, držati poslovnika, tako kot piše v poslovniku, tako kot se
                  praviloma dela in ne delati približno.</p>
               <p>V resnici je tukaj v teh sklepih, ki jih je podpisal gospod Potrč, dana ena
                  svojevrstna nezaupnica delu odbora in na podlagi 185. člena se najprej glasuje o
                  predlogu matičnega delovnega telesa. Če se želi o amandmajih, potem se naj
                  postopa, tako kot se o amandmajih glasuje in se najprej predlaga, da se bo
                  odločalo o vseh stališčih hkrati, ali o prvih 16 stališčih. V kolikor se zbor s
                  tem strinja, se potem glasuje o posameznih stališčih, pa vse skupaj hkrati in
                  takrat bi lahko ta Potrčev predlog prišel do veljave.</p>
            </sp>
            <sp xml:id="SDZ1-Redna-17-1994-02-04.sp175">
               <speaker>PODPREDSEDNIK DR. LEV KREFT:</speaker>
               <p>Jaz razumem na nek način ta ponovljen predlog, vendar se ta predlog ravno nanaša
                  na predloge delovnega telesa in ne vem, kako naj drugače glasujem. Ta predlog je v
                  primeru, da sprejmem vašo razlago, preprosto nesmiseln, tako kot tudi naslednji
                  amandmaji. Samo potem moramo glasovati tudi o vseh ostalih amandmajih, tako da
                  najprej glasujemo o predlogu matičnega delovnega telesa, potem pa o amandmaju - to
                  pa se mi ne zdi. Potem so vsi amandmaji brezpredmetni na predloge matičnega
                  delovnega telesa. Potem vam predlagam, če menite, da ravnam napačno, da pač
                  sprožite ustrezne postopke.</p>
               <p>Želi še kdo besedo? Ugotavljam, da ne in dajem ta amandma na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta predlog amandmaja ni bil sprejet. <stage>(Nekdo se oglaša v
                     dvorani - se ne sliši.)</stage></p>
               <p>Gospod Zmago Jelinčič želi besedo. Prosim.</p>
            </sp>
            <sp xml:id="SDZ1-Redna-17-1994-02-04.sp176">
               <speaker>ZMAGO JELINČIČ:</speaker>
               <p>Tako je: jaz nisem pritisnil in bi prosil, če se lahko to ponovi. Prosim.</p>
            </sp>
            <sp xml:id="SDZ1-Redna-17-1994-02-04.sp177">
               <speaker>PODPREDSEDNIK DR. LEV KREFT:</speaker>
               <p>O tem seveda odloči zbor. Torej dajem zboru na glasovanje predlog, da se to
                  glasovanje ponovi. Ugotovimo sklepčnost! <stage>(55 prisotnih.)</stage></p>
               <p>Kdo je za to? <stage>(35 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da smo sprejeli sklep, da bomo glasovanje o amandmaju gospoda Mirana
                  Potrča ponovili.</p>
               <p>Dajem torej amandma gospoda Mirana Potrča ponovno na glasovanje. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da sklep ni sprejet.</p>
               <p>Naslednji amandma, ki smo ga prejeli, je amandma gospe Vike Potočnik, ki se glasi
                  tako-le: Predlagam, da Državni zbor sprejme spreminjevalni predlog, da se ne
                  glasuje o sklepih Odbora za zdravstvo, delo, družino in socialno politiko od 1 -
                  15 točke in sprejme naslednji sklep: <q>"Državni zbor Republike Slovenije nalaga
                  Vladi Republike Slovenije, da prouči vse sklepe od 1 - 15, ki so jih ob obravnavi
                  poročila o odprtih vprašanjih vojne škode sprejeli na Odboru Državnega zbora
                  Republike Slovenije za zdravstvo, delo, družino in socialno politiko, in
                  predstavili predstavniki Združenja mobiliziranih Gorenjcev v redno nemško vojsko v
                  času 1941-1945, Društvo mobiliziranih Slovencev v nemško vojsko 1941 - 1945 -
                  Glavni odbor Celje, Društva izgnancev Slovenije, Društva taboriščnikov ukradenih
                  otrok, Zveze društev civilnih invalidov vojne Slovenije, Komisije za internirance
                  pri ZZB NOV in Združenja žrtev komunističnega nasilja  - ter o tem pripravi
                  poročilo, ki - redakcijski popravek! - naj vsebuje finančne obveznosti za
                  realizacijo teh sklepov."</q> V besedilu, ki ga imate vi pred seboj, torej manjka
                  besedica <q>"ki"</q>.</p>
               <p>Dajem v obravnavo ta predlog sklepa. Želi kdo besedo? <stage>(Nihče.)</stage>
                  Glasujemo torej o tem amandmaju. Ugotovimo sklepčnost!</p>
               <p>54 prisotnih.)</p>
               <p>Kdo je za? <stage>(25 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta predlog amandmaja ni sprejet.</p>
               <p>In sedaj prehajam na amandmaje, ki jih imamo v <q>"pregledu"</q>. Gospod dr. Leo Šešerko
                  je predlagal dodatni sklep, ki ga nimamo v <q>"pregledu"</q> in bomo o tem seveda
                  glasovali na koncu.</p>
               <p>Imamo še dva dodatna amandmaja k 5. točki - gospa Danica Simšič ga je najavila -
                  da se besedilo prenese, v 6. točki pa novo besedilo, ki ga bom prebral, ko pridemo
                  do tja.</p>
               <p>Prvi je torej predlog gospoda Štefana Kocipra pod točko 1. Ta predlog pomeni, da
                  se povsod v besedilu, kjer se omenja obveznost Vlade, da predloži v decembru,
                  navede <q>"marec"</q> in da se v 7. točki, kjer se govori o januarju, spremeni v
                  <q>"februar"</q>. Gre torej za rokovnik, po katerem mora Vlada Republike Slovenije
                  izpolniti naloge, ki jih nalagamo s temi sklepi.</p>
               <p>Želi kdo razpravljati o tem predlogu rokov, ki jih nalagamo Vladi Republike
                  Slovenije? Predstavnik Vlade želi besedo. Prosim.</p>
            </sp>
            <sp xml:id="SDZ1-Redna-17-1994-02-04.sp178">
               <speaker>JANKO STUŠEK:</speaker>
               <p>Gospod predsedujoči, spoštovani zbor. Hvala za besedo. Najprej bi rad v zvezi z
                  rokom, ki se v mnogokateri postavki nanaša na delo našega matičnega ministrstva,
                  na delo Ministrstva za zunanje zadeve itn. in ocenjujem, da ni sprejemljiv. To so
                  vse prekratki roki glede na možnosti in zadolžitve, ki so že na račun Vlade iz
                  tega zbora dane.</p>
               <p>Drugo bi rad rekel v zvezi s samimi predlogi sledeče: Med sklepi odbora, ki so
                  bili sprejeti v oktobru mesecu in pa predlogom Vlade, ki se je do nekaterih
                  vprašanj že opredelila in so bili objavljeni v Obzorniku z januarjem tega leta, je
                  na nek način vendar razlika. Z velikim spoštovanjem do vseh teh opredelitev bi rad
                  opozoril vseeno na nekaj takih, ki so v nekem smislu popolnoma tehnične narave, ne
                  samo vsebinske. V mnogih stvareh pri teh točkah, zlasti v 2., 3., 5., 6. in v 15.
                  se govori o žrtvah nasilja, ki jih zakonodaja še ni opredelila. Opredelil jih je
                  50. člen ustave, ne da bi podrobneje razdelal, kateri in na kakšen način so,
                  medtem ko se tu ti sklepi sklicujejo na že dobljene pravice, ki jih sicer tukaj
                  zdaj zakon še ni opredeljeval.</p>
               <p>Nadalje govori o nemških mobilizirancih, kjer je potrebno biti vendarle malo bolj
                  previden. Mi v dosedanjih diskusijah z nemškimi mobiliziranci, kakor so meni znane
                  vse pripombe, ni bilo nekje ekstra zahtevka, da jih damo v status vojnih invalidov
                  pri nas, tudi v teh predlogih zakonov, ki sem jih prej omenjal, niso zajeti. Pač
                  pa nemški mobiliziranci terjajo samo enake pravice za tisti del, za razliko od
                  tistega, kar se njim kot nemškim vojnim invalidom 3.200-im ne izplačuje in pa
                  zlasti v tisti meri, kjer se samo tretjinsko izplačuje, da bi se tudi naša država
                  angažirala in uspela dobiti tista manjkajoča sredstva oz. tiste manjkajoče
                  procente, ki jim gredo po nemški zakonodaji. Sicer pa je s tega vidika nemška
                  zakonodaja drugačna in bolj previdna in izbira pri tem, da ima pravico iz istega
                  naslova samo po eni kategoriji, torej samo po enem zakonu, kar znamo mi zaplesti
                  tako, da jih lahko celo prikrajšamo, če bo to nedorečeno in nenatančno predvideno.
                  Ne gre tako enostavno po tem, da bodo en del razlike imeli oz. en del invalidnine
                  iz Nemčije, druge del razlike pri nas, ki se tudi v posameznih variantah lahko
                  kategorizira. Na primer, Nemci so priznali klimatsko zdravljenje nemškim invalidom
                  tu pri nas v polni meri. Skratka ta prepletenost pravic v nekem smislu ni
                  razčiščena in zato jih lahko oškodujemo toliko, da Nemci konec koncev celo ukinejo
                  tisti svoj del invalidnine, kar pade na nas, razen če se s posebnim meddržavnim
                  sporazumom to razreši, kar ga pa do sedaj še ni. Zdaj so se te invalidnine vse
                  individualno uravnavale, nikakršen meddržaven sporazum ni bil dosežen in bi bil pa
                  nujno potreben. To so tiste prvenstvene naloge, ki bi jih morala izvršiti.</p>
               <p>In še tretje. Te točke tu nedvoumno posegajo na dve področji. Eno je v zvezi z
                  vojno škodo in drugo je v zvezi s statusom in iz tega izhajajočimi pravicami. In
                  tisto v zvezi s statusom in iz tega izhajajočimi pravicami je pred vami dana
                  zakonodaja in bi bilo tam pravzaprav mesto, da bi opredelili, tudi politično bo še
                  vedno možnost in to v roku dveh oz. treh mesecev. Medtem ko je pa vojna škoda
                  kompleksna zadeva, ki jo je pa res potrebno pritisniti in jo reševati po našem
                  prepričanju med obema vladama oz. na primeren način, tudi s primerno formulo.
                  Toliko v pojasnitev oz. v premislek pri posameznih točkah, ki so še na glasovanju.
                  Hvala.</p>
            </sp>
            <sp xml:id="SDZ1-Redna-17-1994-02-04.sp179">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne. Jaz bi vprašal, če se pojavlja
                  izpis glasovanja na ekranu, ne če dela lučka. Se pojavlja izpis?
                     <stage>(Ne.)</stage> V tem primeru moramo pregledati glasovalno mesto ali pa
                  zamenjati lučko. V primeru, da ekran zabeleži, zabeleži tudi glasovalna naprava in
                  so rezultati točni. Če samo ne gori lučka in potem ni treba glasovati z dvigom
                  roke, ker tudi sicer je to nepraktično, ker se lahko hkrati pritisne na gumb in
                  dvigne roka. Jaz prosim, da javno poveste, v čem je problem, da imamo na
                  zapisniku. Ta čas naj se pa lučka zamenja. Jaz vam garantiram, da naprave ne
                  vzdržijo kot mi.</p>
            </sp>
            <sp xml:id="SDZ1-Redna-17-1994-02-04.sp180">
               <speaker>RUDI MOGE:</speaker>
               <p>Jaz ne bi kompliciral, ali mi daste drugo mesto ali pa v primeru, če glasujem, in
                  ne vem, če pravilno glasujem, tu na ekranu gledam, če je slučajno bilo kaj narobe,
                  pa opozorim in se tisto glasovanje pač razveljavi.</p>
            </sp>
            <sp xml:id="SDZ1-Redna-17-1994-02-04.sp181">
               <speaker>PODPREDSEDNIK DR. LEV KREFT:</speaker>
               <p>Problem je v tem, da ne gori lučka. Predlagam, da ugotovimo prisotnost tako, da bo
                  samo, upam, da ni že kdo pritisnil na gumb. Predlagam, da ugotovimo prisotnost
                  tako, da bo samo gospod Moge pritisnil na gumb. Upam da ni pritisnil nihče drug.
                  Zdaj se mora videti rezultat. Boste lahko spremljali na ta način? Lahko
                  nadaljujemo z delom? Je vse v redu? Dobro. Gospa Danica Simšič želi še o rokih.
                  Ja, izvolite. Razpravljamo o amandmaju, ki se nanaša na roke marca in februarja.
                  Kar izvolite.</p>
            </sp>
            <sp xml:id="SDZ1-Redna-17-1994-02-04.sp182">
               <speaker>DANICA SIMŠIČ:</speaker>
               <p>Hvala za besedo. Glede na to, kar je ravnokar povedal gospod državni sekretar, bi
                  predlagala spremembo 6. točke, in sicer tako: Umikam to, kar sem sama dala in
                  predlagam, da se besedilo 6. točke spremeni tako, da se glasi: "vprašanje
                  mobilizirancev - vojaških invalidov - v nemško vojsko v obdobju 1941-1945 naj se
                  dokončno uredi z meddržavno pogodbo med ZRN in RS. Ker če to, dejansko ob
                  opozorilu, ki ga je povedal državni sekretar, če to sprejmemo tako, kot je
                  predlagal naš matični odbor, v dobri veri, da dobro in pametno rešuje to
                  vprašanje, zdaj pa smo zvedeli, da utegnejo ti invalidi ostati kar znatno obdobje
                  brez sleherne invalidnine, mislim, da to ni sprejemljivo. Ker, kot je rečeno, kot
                  sem slišala, po nemški zakonodaji je možnost samo iz enega naslova: ali iz Nemčije
                  tako kot zdaj dobivajo, če pa bodo dobivali karkoli v državi Sloveniji, izgubijo
                  pa tisto, kar jim je Nemčija po svoji zakonodaji dolžna in kar jim že ta čas
                  nakazuje. Hvala.</p>
            </sp>
            <sp xml:id="SDZ1-Redna-17-1994-02-04.sp183">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo je prosil gospod Jože Školč in pa za njim gospod Zmago
                  Jelinčič.</p>
            </sp>
            <sp xml:id="SDZ1-Redna-17-1994-02-04.sp184">
               <speaker>JOŽEF ŠKOLČ:</speaker>
               <p>Jaz predlagam, če je mogoče, vem pa, da je to mogoče utemeljiti samo s tem, kar je
                  bilo sedaj povedano, prej nismo slišali. Jaz sem pa v veliki meri govoril ravno o
                  relacijah, ki tečejo med državami in o relacijah, ki nastanejo zaradi mednarodnih
                  pogodb, da bi kljub vsemu še enkrat glasovali o tistem predlogu, ki ga je dala
                  Vika Potočnik, ki v bistvu, če je to možno in pa bi seveda hkrati podprl predlog,
                  ki ga je dal gospod Leo Šešerko, ker ta predlog gospe Potočnikove namreč vsa ta
                  odprta vprašanja, o katerih je tukaj govoril državni sekretar, pušča možnost, da
                  se jih prediskutira. Vseh 15 točk gre v bistvu v prilogi tega sklepa v Vlado in
                  vlada pride s svojimi rešitvami. Če je to možno, zaradi obrazložitve, ki je bila
                  podana kasneje, potem bi predlagal, da se glasuje o tem, lahko tudi, če je gospodu
                  Preglju, ki ima lahko upravičen pomislek, da o veh stvareh ni mogoče dvakrat
                  glasovati. S tem se strinjam, se lahko ta sklep, v kolikor se gospod Šešerko
                  strinja, dopolni v integralni tekst z zadnjim odstavkom, ki nalaga še sprejem tega
                  sporazuma in je potem to drug predlog. Če je to možno, potem bi jaz predlagal
                  Državnemu zboru, da glasuje o tem in se izogne tem nevšečnostim, ki jih bomo
                  povzročili ljudem, ki imajo zdaj neke pravice, ki se jim s tem, ko bi mi prevzeli
                  na sebe te stvari, lahko zamajejo. Hvala lepa.</p>
            </sp>
            <sp xml:id="SDZ1-Redna-17-1994-02-04.sp185">
               <speaker>PODPREDSEDNIK DR. LEV KREFT:</speaker>
               <p>Gospa Danica Simšič bo lahko najavljeni amandma oddala v pisni obliki. Seveda
                  razumem pomen te točke dnevnega reda in zato tudi dopuščam razne stvari, ne morem
                  dopuščati, da se ponovno glasuje o amandmaju, o kateri smo že glasovali in moram
                  reči, da glede na datum o temeljnih stališčih, o katerih glasujemo, čudi, da se še
                  sproti med sejo stalno pojavljajo nove ideje in predlogi. Besedo ima gospod Zmago
                  Jelinčič, za njim gospod Štefan Kociper.</p>
            </sp>
            <sp xml:id="SDZ1-Redna-17-1994-02-04.sp186">
               <speaker>ZMAGO JELINČIČ:</speaker>
               <p>Strinjam se s tistim, kar je povedal gospod državni sekretar in tudi, kar je
                  povedal gospod Školč, vendar mislil sem nekaj drugega povedati.</p>
               <p>Gospa Simšičeva je govorila v svojem amandmaju o ZRN. ZRN, kolikor jaz vem, ne
                  obstoji več in dajmo notri pravilen naziv Nemčije, ker drugače bo ta zadeva
                  neveljavna. Hvala.</p>
            </sp>
            <sp xml:id="SDZ1-Redna-17-1994-02-04.sp187">
               <speaker>PODPREDSEDNIK DR. LEV KREFT:</speaker>
               <p>Besedo ima gospod Štefan Kociper.</p>
            </sp>
            <sp xml:id="SDZ1-Redna-17-1994-02-04.sp188">
               <speaker>ŠTEFAN KOCIPER:</speaker>
               <p>Hvala lepa. Če dovolite bi... ne bom o ZRN, zdaj, če je treba, bom odstopil
                  govornico tistim, ki želite o tem. Želel bi prispevati k temu, da dejansko tam,
                  kjer so zadeve v teh stališčih, ki so bila sprejeta tri mesece nazaj, to se je
                  treba zavedati, če so kje nejasne, ali zdaj s tega zornega kota drugačne, da jih
                  dejansko popravimo tako, da bodo konsistentne in izvedljive.</p>
               <p>Moram ponovno poudariti, da so predstavniki Vlade, ki so bili prisotni na tem
                  odboru, da smo tehtali o rokih in je bilo rečeno do decembrske seje - lepo prosim,
                  da sledite temu - bodo vse te zadeve izvedljive. Zdaj smo predlagali marčevsko
                  sejo. Ne vidim nobenega razloga, da potem do marčevske seje ne bi bile izvedljive,
                  razen, če je kdo preslišal letnico mi smo mislili 1993 in smo tudi resnično o tem
                  govorili. V primeru, kjer se nismo mogli uskladiti za december - tudi kolegi iz
                  odbora mi kimajo - smo se dogovorili za januar. Tukaj gre za oceno vojne škode, za
                  kompleksno oceno vojne škode, ki zahteva - tako je bilo povedano - več zadev in
                  seveda tam smo tudi sprejeli predlog, ali pristali nekje vmes med tistim, kar je
                  predstavnik Vlade predlagal in kar smo mislili, da bi bilo potrebno čimprej.
                  Skratka, najkasneje do sprejema proračuna in jaz mislim, da do sprejema proračuna
                  tudi ta 7. točka mora biti realizirana. Toliko o rokih.</p>
               <p>Predlagam, da gremo po vrsti k prvemu amandmaju prvega sklepa in tam razčistimo
                  odgovorno, tako kot je treba, amandma, ki je predložen in če je treba še dodatni
                  amandma po intervenciji Vlade oziroma pri vsaki točki.</p>
               <p>Kar se tiče vsebine, sem ravno tako osebno prepričan, da lahko tudi kakšno
                  delikatno zadevo, tako kot je tudi glede statusa vojnih invalidov pri
                  mobilizirancih, z današnjega aspekta - da tako rečem - lahko zadevo
                  relaktiviziramo, da ni obvezujoča za Vlado, ampak da se napoti Vlado, da naj
                  prouči možnost take rešitve. Toliko, predlagam, da delamo sistemsko,
                  sistematično.</p>
            </sp>
            <sp xml:id="SDZ1-Redna-17-1994-02-04.sp189">
               <speaker>PODPREDSEDNIK DR. LEV KREFT:</speaker>
               <p>Hvala lepa. Obveščam vas, da je gospod Jožef Školč oddal amandma, ki predstavlja
                  kombinacijo amandmaja Vike Potočnik, o katerem smo že glasovali in amandmaja dr.
                  Lea Šešerka, o katerem bomo glasovali pri koncu glasovanja. Jaz takega amandmaja
                  ne bom dal na glasovanje, ker smo že o izglasovanih amandmajih, ki sodijo v
                  predprehod na glasovanja amandmajev delovnega telesa, ker se nanašajo na celoto že
                  prišel k vprašanju rokov in mislim, da ni, glede na to, da smo že dvakrat
                  glasovali o podobni vsebini in ni nikakršnega razloga, da se vračamo k predhodni
                  fazi glasovanja. Če kdo meni drugače, lahko to proceduralno predlaga. Razpravljamo
                  in glasujemo vprašanju rokov.</p>
               <p>Se pravi, da se vsi <q>"decembri"</q> spremenijo v <q>"marec"</q>, da se v 7. točki <q>"januar"</q>
                  spremeni v <q>"februar"</q>. Želi še kdo besedo o tem?</p>
               <p>Ugotavljam, da ne in dajem amandma pod točko 1., gospoda Štefana Kocipra, na
                  glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo ta amandma sprejeli, ki se nanaša na omembe decembra v celem
                  tekstu, prav tako pa tudi spremembo iz <q>"januarja"</q> na <q>"februar"</q> v 7. točki.</p>
               <p>K 1. točki sklepov, ki se glasi: <q>"Državni zbor Republike Slovenije ugotavlja, da
                  so mobiliziranci v nemško vojsko v obdobju 1941 - 1945, izgnanci in ukradeni
                  otroci, ki so državljani republike Slovenije, žrtve vojnega nasilja."</q> Imamo
                  amandma v pregledniku pod točko 2, amandma gospe Danice Simšič: Besedilo prve
                  točke se spremeni, tako da se novo besedilo glasi: <q>"Državni zbor Republike
                  Slovenije ugotavlja, da so mobiliziranci v nemško vojsko v obdobju 1941-1945,
                  izgnanci, taboriščniki, vojni ujetniki 1941-1945, zaporniki iz političnih razlogov
                  1941-1945, izseljenci, pregnanci in ukradeni otroci, ki so državljani Republike
                  Slovenije, žrtve vojnega nasilja."</q></p>
               <p>Dodajam in predlagam ter dajem skupno v obravnavo s tem še dodatni stavek, če to
                  sprejmemo, velja to tudi za točke 2, 3, 4 in 5, da ne bomo o vsaki točki ponovno
                  glasovali o istem besedilu in istem tekstu. Vse to skupaj dajem v obravnavo in na
                  glasovanje.</p>
               <p>Želi kdo besedo? - Gospa Danica Simšič, prosim.</p>
            </sp>
            <sp xml:id="SDZ1-Redna-17-1994-02-04.sp190">
               <speaker>DANICA SIMŠIČ:</speaker>
               <p>Hvala. Spoštovani! To sem dopolnila preprosto zaradi tega, ker se je kar nekaj
                  ljudi oglasilo in reklo, da posamezne kategorije, ki so sicer zajete v raznih
                  društvih in delujejo tudi kot podskupine v nekaterih društvih, niso eksplicitno
                  navedene. Rada pa bi pojasnila, kaj kakšna beseda pomeni.</p>
               <p>Mobiliziranci v nemško vojsko - mislim, da je jasno. Izgnanci so tisti Slovenci,
                  ki so bili izgnani v Srbijo oz. v Bosno. Taboriščniki so tisti, ki so bili v
                  taboriščih. Vojni ujetniki 1941-1945 - to so vojaki stare jugoslovanske armade, ki
                  so jih zajele in kot vojne ujetnike zaprle okupacijske sile. Zaporniki iz
                  političnih razlogov 1941-1945 so zaporniki, ki so jih iz teh razlogov zaprle
                  okupacijske sile. Izseljenci so tisti Slovenci, ki so bili izseljeni v Nemčijo in
                  drugam v tujino. Pregnanci so tisti Slovenci - predvsem Posavci, ki so bili čez
                  noč prisiljeni kakorkoli se znajti, zapustiti svoje domove in oditi ali v druge
                  kraje po Sloveniji ali kamorkoli drugam. In ukradeni otroci - ta pojem pa mislim,
                  da je tudi jasen.</p>
               <p>Zato, če razpravljamo, če poskušamo opredeliti, kdo in kaj so žrtve vojnega
                  nasilja, menim, da bi bila taka dikcija, tako besedilo bolj sprejemljivo oz. bolj
                  jasno kot tisto. Rada pa bi poudarila, da je pa v nadaljevanju vprašanje, kakšno
                  besedilo bo pa sprejeto v zakonu o žrtvah vojnega nasilja. In opozarjam, da je to
                  sklep, zakon ima pa seveda močnejšo veljavo.</p>
               <p>Prosim pa vas za podporo! Hvala.</p>
            </sp>
            <sp xml:id="SDZ1-Redna-17-1994-02-04.sp191">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Alojzij Metelko in nato še gospod
                  Stušek.</p>
            </sp>
            <sp xml:id="SDZ1-Redna-17-1994-02-04.sp192">
               <speaker>ALOJZIJ METELKO:</speaker>
               <p>Spoštovani zbor! Izgnanci so tudi tisti, ki so bili izgnani v Nemčijo. Niso
                  <q>"pregnanci"</q>, ampak so <q>"izgnanci"</q> - ker je gospa Simšičeva tolmačila, da so to
                  pregnanci. To so izgnanci!</p>
            </sp>
            <sp xml:id="SDZ1-Redna-17-1994-02-04.sp193">
               <speaker>PODPREDSEDNIK DR. LEV KREFT:</speaker>
               <p>Besedo ima državni sekretar, gospod Janko Stušek.</p>
            </sp>
            <sp xml:id="SDZ1-Redna-17-1994-02-04.sp194">
               <speaker>JANKO STUŠEK:</speaker>
               <p>Hvala lepa, gospod predsedujoči! Rad bi samo opozoril, da kaže, da tukaj že
                  skorajda formiramo člene zakona, ki je bil že objavljen, in ne bi bilo dobro, npr.
                  samo pri tem 1. členu madžarskih mobilizirancev ni notri, pa če bo tako natančna
                  dikcija postavljena, kot je zdaj zastavljena, potem bomo imeli probleme, ko bomo
                  sprejemali zakon, ko se bomo spet lovili, ali bodo ti izgnanci notri, ali ne. Pa
                  bom prebral, kaj predvideva zakon, ki misli na vse to, kar je tu navedeno in
                  zajeto. Žrtev  vojnega nasilja po tem zakonu je ob pogojih iz 1. člena tega zakona
                  oseba, ki so jo nemške, italijanske ali madžarske okupacijske sile od 6.4.1941 do
                  15.5.1945 zaradi političnih, nacionalnih, rasnih ali verskih razlogov prisilno
                  izselile, v oklepaju izgnanci, poslale v taborišče, taboriščniki, kjer so zajeti
                  tudi ukradeni otroci, zapor so zaporniki na prisilno delo, so delovni
                  deportiranci, kar zajema vse delovne prisile ali internacijo, kar so interniranci.
                  Ta dikcija pravzaprav rešuje in zajema vse to, kar je v vseh vrstah tu od 1 do 5
                  točke skupaj spravljeno in zajeto. Zato se mi zdi še zlasti pomembno, da je toliko
                  natančno sprejeto, ker če ne, se bomo tam zapletali. Se bo lahko kdo skliceval, da
                  smo to že enkrat opredeljevali. Hvala.</p>
            </sp>
            <sp xml:id="SDZ1-Redna-17-1994-02-04.sp195">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? V kolikor ne, bom jaz moral dati na glasovanje ta
                  tekst, kot je vložen. Nimam nobene druge možnosti. Želi še kdo besedo? Ugotavljam,
                  da ne in da ne bo zadrege, bom dodal še to. Ni nobene kolizije med temi sklepi in
                  onim, ki bi v tem Državnem zboru po mojem mnenju lahko povzročila kakšno veliko
                  težavo. Če kdo misli, da je temu tako, prosim, da pride gor, da bomo lahko v
                  razpravi razčistili stvari. Sicer pa menim, da z dopolnili, ki so bila že dana,
                  lahko o tem glasujemo, pa bomo videli izid glasovanja in gremo naprej. Dajem torej
                  na glasovanje amandma gospe Danice Simšič, ki ustrezno, če bo sprejet, velja tudi
                  za točke 2., 3., 4. in 5., seveda v ustreznem sklonu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da ta amandma ni sprejet, kar ustrezno velja seveda potem tudi za iste
                  formulacije pod omenjenimi naslednjimi točkami.</p>
               <p>Na glasovanje dajem zdaj izvirno besedilo sklepa, ki ga imate pod točko 1 na
                  strani 2 poročila matičnega delovnega telesa. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da smo sklep pod točko 1 sprejeli.</p>
               <p>K 2. točki sta vložena zdaj dva amandmaja. Najprej predlagatelja gospoda Mirana
                  Potrča. Črta se drugi stavek predlaganega sklepa, potem pa še amandma
                  predlagateljice gospe Danice Simšič. V drugem stavku 2. točke se črta besedilo, ki
                  se glasi: <q>"ki so ga prebili na obveznem služenju vojaškega roka v JLA"</q>. Dajem ta
                  dva amandmaja in seveda ta sklep pod številko 2 v razpravo. Prosim, gospa Danica
                  Simšič, izvolite.</p>
            </sp>
            <sp xml:id="SDZ1-Redna-17-1994-02-04.sp196">
               <speaker>DANICA SIMŠIČ:</speaker>
               <p>Hvala za besedo. Tam je le preveč prejela jugoslovanska armada. Gre pa za to, da
                  nobeno redno služenje, ali služenje vojaškega roka nikakor ni šteto v pokojninsko
                  dobo. To veste vsi tisti, ki ste služili vojaški rok. Prisilni mobiliziranci v
                  nemško vojsko so v jugoslovanski armadi služili vojaški rok pol leta, medtem ko je
                  za druge obveznike, ki so služili v jugoslovanski armadi, bil ta rok leto, leto in
                  pol, dve ali celo tri leta. In tega časa prav tako nimajo štetega v pokojninsko
                  oz. delovno dobo. Če to sprejmemo, je z vidika enakosti pred zakonom to
                  nesprejemljivo. Mobiliziranci so imeli pa ravno zato skrajšano služenje vojaškega
                  roka, ker je bilo predvideno oz. upoštevano, da so vendarle že ustrezno ali pa
                  vsaj delno ustrezno vojaško usposobljeni. Zavoljo tega jim je bil rok skrajšan
                  tudi za 4/5 nekaterim na maksimalno pol leta. Zato prosim, da to črtanje podprete.
                  Hvala.</p>
            </sp>
            <sp xml:id="SDZ1-Redna-17-1994-02-04.sp197">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miran Potrč, potem pa še dr. Leo Šešerko.</p>
            </sp>
            <sp xml:id="SDZ1-Redna-17-1994-02-04.sp198">
               <speaker>MIRAN POTRČ:</speaker>
               <p>S tem delom, kar je govorila kolegica Simšičeva, se strinjam. Moj predlog pa
                  dodaja tudi drugi del stavka, ki pri njenem predlogu ni zajet, kot tudi čas
                  nezaposlenosti, onemogočanja šolanja in študija. Rad bi opozoril na zakon, ki ga
                  že imamo: v 12. členu te možnosti ni. <q>"Prisilnemu mobilizirancu se čas, prebit v
                  tuji vojski in ujetništvu do 15.5.1945, všteje v posebno dobo v dejanskem
                  trajanju."</q> To mislim, da je normalno, da je dokazljivo, da je prav. Vse drugo, kar
                  zadeva nezaposlenost, pomeni posebno pravico, ki je drugi nezaposleni ni imel. Kar
                  pa zadeva onemogočanje šolanja in študija, ne trdim, da taki primeri niso bili;
                  moram pa reči, da bo dokazovanje tega res izjemno težavno in se nam lahko dogodijo
                  stvari, o katerih bomo potem čez 10 ali 15 let pripovedovali, tako kot smo jih že
                  v nekaterih zgodbah, da smo dobili tudi mnogo več borcev, kot smo jih kdaj koli
                  imeli. - Mislim, da take neprecizne določbe ne sodijo v zakon. Hvala.</p>
            </sp>
            <sp xml:id="SDZ1-Redna-17-1994-02-04.sp199">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Leo Šešerko, potem še gospod Zmago Jelinčič in
                  gospod Štefan Kociper.</p>
            </sp>
            <sp xml:id="SDZ1-Redna-17-1994-02-04.sp200">
               <speaker>DR. LEO ŠEŠERKO:</speaker>
               <p>Spoštovani gospod predsedujoči, saj mogoče to preveč vlečemo, ampak gre za to, da
                  bi popravili nekaj krivic. Jaz zelo cenim, kar pove gospa Danica Simšič, toda
                  moram v tem primeru povedati en detajl. Za človeka, ki je služil najprej 3 leta
                  staro-jugoslovanske vojske in je potem - ker je bilo obdobje tik pred vojno -
                  dobil še eno leto podaljšanja v tej vojski in je bil potem, ko je nemška armada
                  zasedla Jugoslavijo, prisilno mobiliziran za 3 leta, je ta človek, potem, ko se je
                  vrnil iz angleškega taborišča nazaj k nam, zato, da bi ga <stage>(očitno, drugače
                     tega ne morem razumeti)</stage> popravili, dobil še pol leta služenja v
                  jugoslovanski armadi. Se pravi, da je imel on 7 let in pol - 7 let je odslužil že
                  prej, nato pa še pol leta v jugoslovanski armadi. In zato bi jaz takemu človeku
                  seveda priznal tistega pol leta, ker to je bilo v bistvu kazensko služenje za
                  popravilo njegovih <q>"nepravilnih"</q> občutij.</p>
            </sp>
            <sp xml:id="SDZ1-Redna-17-1994-02-04.sp201">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Zmago Jelinčič.</p>
            </sp>
            <sp xml:id="SDZ1-Redna-17-1994-02-04.sp202">
               <speaker>ZMAGO JELINČIČ:</speaker>
               <p>Hvala lepa. Zanima me ena stvar: kje so tukaj notri všteti ljudje, ki so jim bile
                  odvzete državljanske pravice? Hvala.</p>
            </sp>
            <sp xml:id="SDZ1-Redna-17-1994-02-04.sp203">
               <speaker>PODPREDSEDNIK DR. LEV KREFT:</speaker>
               <p>Hvala. Besedo ima gospod Štefan Kociper.</p>
            </sp>
            <sp xml:id="SDZ1-Redna-17-1994-02-04.sp204">
               <speaker>ŠTEFAN KOCIPER:</speaker>
               <p>Hvala lepa. Najprej gospodu Jelinčiču, da bi bilo prav, če bi dal konkreten
                  amandma k temu, če ima kaj resnega v mislih in bi verjetno ta zbor tudi podprl -
                  kar bi bilo prav.</p>
               <p>Da pa bi preprečili morebitni spor ali nepotrebno prerekanje, predlagam zadevo v
                  tem smislu, da se v tem stavku zadeva relativizira. In sicer tako, da se ne nalaga
                  Vladi, ampak da se glasi stavek tako: <q>"Prav tako naj Vlada prouči možnost, da se
                  naštetim osebam ..."</q> in tako naprej. Mislim, da je dikcija šla na magnetogram in
                  da bi predsedujoči to izboljšavo potem dal na glasovanje. Seveda pa, če gospa
                  Danica Simšič in gospod Potrč vztrajata, da potem najprej glasujemo o njunih
                  predlogih. Predlagam pa, da vendarle tukaj Vlado zadolžimo, ravno iz teh razlogov,
                  ki jih je omenil gospod Šešerko, in s takimi razlogi smo bili soočeni na odboru in
                  smo zato tudi tako formulacijo tukaj dali. Hvala lepa.</p>
            </sp>
            <sp xml:id="SDZ1-Redna-17-1994-02-04.sp205">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod dr. Franc Zagožen. Prosim.</p>
            </sp>
            <sp xml:id="SDZ1-Redna-17-1994-02-04.sp206">
               <speaker>DR. FRANC ZAGOŽEN:</speaker>
               <p>Spoštovani zbor, jaz bi rad opozoril, da so bili med izgnanci, recimo ukradenimi
                  otroci, tudi taki, ki so na primer bili 1942. leta 15-letni, izgnani in so se
                  1945. leta 18-letni vrnili in potem tudi odšli v jugoslovansko ljudsko armado za
                  dve ali tri leta. Ne samo za pol leta. In s tem amandmajem bi jih seveda
                  izključili.</p>
            </sp>
            <sp xml:id="SDZ1-Redna-17-1994-02-04.sp207">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, prosim, gospod Miran Potrč.</p>
            </sp>
            <sp xml:id="SDZ1-Redna-17-1994-02-04.sp208">
               <speaker>MIRAN POTRČ:</speaker>
               <p>Je bolj proceduralno. Jaz bi samo vprašal, ali bo gospod predsednik dovoljeval v
                  naprej in vi soglašali s tem, da se glasuje tudi o ustno vloženih amandmajih. Jaz
                  osebno mislim, da je to lahko koristno, ker dokazuje, kako zelo zmeden v nekaterih
                  preciznostih, ne v generalni usmeritvi je ta tekst in vsak takšen amandma, recimo
                  tudi ta, ki ga je dal gospod Kociper, je gotovo boljši od tistega, kar piše. Ampak
                  potem bi prosil, da se tudi nam vsem ostalim to dovoli in da bomo pač pri vsaki
                  točki sproti še lahko dali ustne amandmaje in da bomo o njih glasovali, da bi bil
                  režim za vse nas enak. Hvala lepa.</p>
            </sp>
            <sp xml:id="SDZ1-Redna-17-1994-02-04.sp209">
               <speaker>PODPREDSEDNIK DR. LEV KREFT:</speaker>
               <p>Mi smo že enkrat prekinili to točko dnevnega reda zato, ker nisem mogel in nisem
                  želel dati na glasovanje ustno vloženih amandmajev. Pripravljen sem seveda
                  sprejeti tiste pisno vložene amandmaje, za katere ne bo nihče od poslank in
                  poslancev zahteval, da se hkrati tudi še razmnožijo in se naredi za to ponovno
                  odmor. Samo to sem pripravljen. Če pa se bodo vlagali dodatni amandmaji zato, da
                  se bo ponovno naredil odmor, bom predlagal seveda, da to točko dnevnega reda
                  zaključimo in preložimo na naslednjo sejo. Ker ni mogoče na ta način delati
                  naprej. Če torej gospod Štefan Kociper želi vložiti dodaten amandma, ga bo pač
                  vložil v pisni obliki. Želi še kdo besedo? Ugotavljam, da nihče, zaključujem
                  razpravo in prehajam h glasovanju.</p>
               <p>Najprej bomo glasovali o amandmaju gospoda Mirana Potrča, ki se glasi: črta se
                  drugi stavek predlaganega sklepa. Ugotovimo sklepčnost! <stage>(41
                     prisotnih.)</stage> - Ponovno ugotavljamo sklepčnost! <stage>(39
                     prisotnih.)</stage> Ugotavljanje sklepčnosti bom ponovil samo še enkrat!
                  Ugotavljamo sklepčnost! <stage>(43 prisotnih.)</stage></p>
               <p>Ugotavljam, da Državni zbor ni sklepčen in s tem zaključujem današnjo sejo. Sejo
                  bomo nadaljevali v sredo ob 10. uri.</p>
               <p>Če dovolite, samo še ena stvar: v Državnem zboru je sicer prepovedano agresivno
                  reklamiranje privatnih proizvajalcev, vendar vam predlagam, da greste takoj kupiti
                  vsak vsaj eno pesniško zbirko in jo preberete čez vikend; v ponedeljek se boste
                  počutili bolje, v torek pa vam ne bo nerodno. Želim vam lep kulturni praznik!
                  Nasvidenje!</p>
            </sp>
            <stage type="time">(SEJA JE BILA PREKINJENA 4. FEBRUARJA 1994 OB 18.07 URI IN</stage>
         </div>
      </body>
   </text>
</TEI>
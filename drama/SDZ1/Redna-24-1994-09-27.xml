<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">D08B61F4166AADE3C1257832004838E4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=D08B61F4166AADE3C1257832004838E4</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
               <head>DRŽAVNI ZBOR REPUBLIKE SLOVENIJE</head>
               <head type="session">24. seja</head>
               <docDate>(27., 28., 29., 30. september,2., 3., 5., 6., 7. in 18. oktober 1994)</docDate>
               <castList>
                  <castItem>Sejo je vodil: Jožef Školč, predsednik Državnega
                     zbora, Miroslav Mozetič, Vladimir Topler in
                     dr. Lev Kreft, podpredsedniki Državnega zbora</castItem>
               </castList>
               <stage>Seja se je pričela ob 16.14 uri.</stage>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Drage kolegice poslanke in kolegi poslanci, gospe in gospodje! Prosil bi vas, če počasi zasedete svoja mesta, da lahko pričnemo 24. sejo Državnega zbora Republike Slovenije.</p>
                  <p>Menim, da bi bil vseeno čas, da začnemo 24. sejo Državnega zbora Republike Slovenije. Najprej prisrčno pozdravljam v imenu vseh poslank in poslancev gospo Veliščkovo, ki se je spet vrnila v Državni zbor. Obveščen sem, da so zadržani in da se današnje seje ne morejo udeležiti naslednje poslanke in poslanci: gospod Peter Tancig, Irena Oman, Mihaela Logar, Ignac Polajnar, Igor Omerza in Andrej Lenarčič. Prosim, da ugotovimo prisotnost v dvorani. Ugotavljam, da je navzočih 53 poslancev in poslank in tako je Državni zbor sklepčen in lahko odloča.</p>
                  <p>Na to sejo sem vabil predstavnike Državnega sveta Republike Slovenije in Vlade Republike Slovenije in jih lepo pozdravljam.</p>
                  <p>Prehajamo na <title>SPREJEM ZAPISNIKOV 22. SEJE DRŽAVNEGA ZBORA REPUBLIKE SLOVENIJE TER 12., 13. IN 14. IZREDNE SEJE DRŽAVNEGA ZBORA REPUBLIKE SLOVENIJE.</title></p>
                  <p>Zapisnike ste prejeli in sprašujem, če kdo zahteva spremembo, dopolnitev oziroma ima kakšno drugo pripombo k zapisniku. (Nihče.) Ker na zapisnik 22. seje Državnega zbora Republike Slovenije ni pripomb, prehajamo na odločanje o sprejemu tega zapisnika. Ugotovimo sklepčnost! (62 prisotnih.)</p>
                  <p>Kdo je za? (50 poslancev.) Je kdo proti? (Nihče.)</p>
                  <p>Ugotavljam, da je zapisnik 22. seje Državnega zbora sprejet.</p>
                  <p>Sprašujem, če je kakšna pripomba na zapisnik 12. izredne seje Državnega zbora Republike Slovenije? Ker ni pripomb, prehajamo na odločanje o sprejemu zapisnika 12. izredne seje Državnega zbora. Ugotovimo sklepčnost! (57 poslancev.)</p>
                  <p>Kdo je za? (52 poslancev.) Je kdo proti? (Nihče.)</p>
                  <p>Ugotavljam, da je zapisnik 12. izredne seje Državnega zbora sprejet.</p>
                  <p>Prehajamo k zapisniku 13. izredne seje Državnega zbora Republike Slovenije in sprašujem, če ima kdo pripombe? Ker ni pripomb, prehajamo na odločanje in sprejem zapisnika 13. izredne seje Državnega zbora. Ugotovimo sklepčnost! (57 prisotnih.)</p>
                  <p>Kdo je za? (41 poslancev.) Je kdo proti? (1 poslanec.)</p>
                  <p>Ugotavljam, da je zapisnik 13. izredne seje z 41 glasovi sprejet.</p>
                  <p>Prehajamo na zapisnik 14. izredne seje Državnega zbora in sprašujem, če ima tukaj kdo pripombo. Ugotovimo sklepčnost! (54 prisotnih.)</p>
                  <p>Kdo je za? (53 poslancev.) Je kdo proti? (1 poslanec.)</p>
                  <p>Ugotavljam, da je tudi zapisnik 14. izredne seje Državnega zbora sprejet.</p>
                  <p>Prehajamo na <title>DOLOČITEV DNEVNEGA REDA 24. SEJE DRŽAVNEGA ZBORA REPUBLIKE SLOVENIJE.</title></p>
                  <p>Predlog dnevnega reda 24. seje Državnega zbora je bil pripravljen na podlagi posvetovanj v kolegiju predsednika Državnega zbora in ste ga prejeli s sklicem seje, dne 12.9.1994. Odločali bomo po vrstnem redu predlogov in po postopku, ki je določen s 64. členom Poslovnika Državnega zbora.</p>
                  <p>Prehajamo na določitev dnevnega reda. Najprej k umikom. Komisija za nadzor nad delom varnostnih in obveščevalnih služb predlaga zboru, da, skladno s tretjim odstavkom 64. člena poslovnika z dnevnega reda umakne predlog zakona o varnostno-obveščevalni dejavnosti. Je v hitrem postopku in ga uvrsti na dnevni red naslednje seje. O navedenem umiku Državni zbor ne razpravlja in ne glasuje.</p>
                  <p>Naprej, Vlada Republike Slovenije predlaga, da se z dnevnega reda te seje umakne in preloži na dnevni red naslednje seje zbora predlog zakona o organizaciji in delovnem področju ministrstev, je v tretji obravnavi. O predlogu kolegij predsednika Državnega zbora ni razpravljal in sprašujem, če želi besedo predstavnik Vlade. (Ne želi.) Želijo besedo predstavniki poslanskih skupin? (Ne želijo.)</p>
                  <p>Na glasovanje torej dajem predlog za umik navedenega predloga zakona z dnevnega reda te seje. Ugotovimo sklepčnost. Se opravičujem, gospod Podobnik.</p>
               </sp>
               <sp>
                  <speaker>JANEZ PODOBNIK:</speaker>
                  <p>Spoštovani gospod predsednik, poslanke in poslanci! Do sedaj je bil dogovor, da bomo v Državnem zboru skupaj sprejemali zakon o državni upravi in zakon o organizaciji ministrstev. S to spremembo, ki jo predlaga Vlada, smo ta dogovor porušili. S tem najverjetneje to tudi pomeni, da bo tudi državna uprava, če bo zakon sprejet, težje oziroma ne bo mogla zafunkcionirati s tistim dnem, kot jo bo pač zakon določil. Tako da mislim, da je to zelo vsebinski poseg v naš dogovor, da bi skupaj peljali tri projekte: zakon o lokalni samoupravi, zakon o državni upravi in zakon o organizaciji ministrstev. Pričakoval bi, da bo predstavnik Vlade utemeljil tak vsebinski poseg v dogovor na Državnem zboru glede sprejemanja te zakonodaje. Hvala.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Hvala lepa. Želi še predstavnik katere druge poslanske skupine besedo? Če ne želi, sprašujem predlagatelja, če hoče sedaj obrazložiti svoj predlog? Če ne, prehajamo k sklepanju in predlagam, da ugotovimo sklepčnost. Ugotovimo sklepčnost! (61 prisotnih.)</p>
                  <p>Kdo je za? (30 poslancev.) Je kdo proti? (20 poslancev.)</p>
                  <p>Ugotavljam, da je predlog za umik te točke z dnevnega reda sprejet.</p>
                  <p>Nadalje. Odbor za notranjo politiko in pravosodje predlaga zboru, da skladno s tretjim odstavkom 64. člena poslovnika z dnevnega reda umakne ponovno odločanje o zakonu o grbu, zastavi in himni Republike Slovenije in o slovenski narodni zastavi in ga uvrsti na dnevni red naslednje seje. O navedenem umiku Državni zbor po poslovniku ne razpravlja in ne glasuje.</p>
                  <p>Četrti predlog za umik je podal Odbor za obrambo in predlaga zboru, da skladno s tretjim odstavkom 64. člena poslovnika z dnevnega reda umakne predlog zakona o obrambi, ki je v drugi obravnavi in ga uvrsti na dnevni red naslednje seje. O navedenem umiku Državni zbor ravno tako ne razpravlja in ne glasuje.</p>
                  <p>Poslanci: Maks Lavrinc, Jože Lenič in Jožef Školč, ki so predlagatelji predloga zakona o izvrševanju kazenskih sankcij (predlagan je hitri postopek) predlagajo zboru, da ta predlog zakona umakne z dnevnega reda te seje. O predlogu kolegij predsednika Državnega zbora ni razpravljal in sprašujem, če želi predstavnik predlagateljev dodatno pojasniti umik? Želijo besedo predstavniki poslanskih skupin? (Ne želijo.) Zato dajem na glasovanje predlog za umik navedenega predloga zakona. Se opravičujem, gospod Metelko. Govorite v imenu poslanske skupine?</p>
               </sp>
               <sp>
                  <speaker>ALOJZIJ METELKO:</speaker>
                  <p>Spoštovani zbor! Čudi me, zakaj predlagatelji umikate ta zakon o izvrševanju kazenskih sankcij, ker je bil ta zakon v proceduri že več kot pol leta. Na moje poslansko vprašanje že v lanskem letu je Vlada obljubila, da bo ta problem in ta zakon prišel na dnevni red že v letošnjem letu v mesecu marcu. Potem smo to odložili in na prejšnjem sklicu ste vi trije predlagatelji tega zakona predlagali, da se umakne in da se da na sejo v mesecu septembru in mi ni jasno kaj to pomeni, zakaj se ta zakon umika, ker vemo, da so nekatere občine zaradi omenjenega zakona, ki je od leta 1978, v velikih finančnih težavah. Pričakovano je bilo, da bo ta zakon po hitrem postopku obravnavan na tej seji in tudi izglasovan. Zato sprašujem in predlagam, da se ta zakon le uvrsti na dnevni red in da se ne umakne z dnevnega reda. Hvala.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Želi še kdo v imenu poslanskih skupin? Če ne, potem sprašujem predstavnika predlagateljev, če hočejo odgovoriti gospodu Metelku.</p>
               </sp>
               <sp>
                  <speaker>MAKSIMILJAN LAVRINC:</speaker>
                  <p>Hvala za besedo. Najprej bi popravil gospoda Metelka, da ta zakon ni vložen že lansko leto ali pa kaj podobnega, ampak je vložen pred kratkim. To je prvo. Drugo pa je, zakaj smo se odločili, da se zakon umakne s te seje in da se predlaga na naslednji seji po enakem postopku, torej po hitrem postopku. Zato, ker smo bili deležni v eni od solucij, ki jih prinaša novi člen oziroma spremenjeni člen tega zakona, kritike strokovne javnosti in med njimi bi samo zadnje pismo Ljuba Sirca, ki sem ga prejel dva dni nazaj, in bom rekel, zelo strokovno in tudi utemeljeno polemizira s prinešeno solucijo. Prav zaradi tega tudi Odbor za notranjo politiko ni sprejel dokončne rešitve, namreč v tistem delu, ko napotujemo na odškodninski sklad, bo treba najti neko drugo, bolj pametno, bolj pretehtano in verjetno tudi bolj ustavno oziroma zakonito rešitev. Torej, bolje preložiti zadevo za en mesec kot pa na vrat na nos sprejeti neko nemodro odločitev.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Hvala lepa. Na glasovanje dajem predlog za umik navedenega predloga zakona z dnevnega reda te seje. Ugotovimo sklepčnost! (60 prisotnih.)</p>
                  <p>Kdo je za? (38 poslancev.) Je kdo proti? (13 poslancev.)</p>
                  <p>Ugotavljam, da je predlog za umik te točke z dnevnega reda seje sprejet.</p>
                  <p>Drugih predlogov za umik posameznih točk z dnevnega reda nismo prejeli in sprašujem, če želi s tem v zvezi še kdo besedo. Če ne, prehajamo na obravnavo predlogov za razširitev dnevnega reda. Kolegij predsednika Državnega zbora predlaga, da se dnevni red te seje razširi z:</p>
                  <p>- obravnavo potrditve poslanskega mandata kandidatu, ki postane poslanec za preostanek mandatne dobe namesto poslanca, ki mu je prenehal mandat,</p>
                  <p>- s predlogom zakona o političnih strankah v tretji obravnavi,</p>
                  <p>- s predlogom zakona o volilni kampanji v tretji obravnavi,</p>
                  <p>- s predlogom zakona o območijih občin, za katerega tudi predlaga, da ga Državni zbor sprejme po hitrem postopku.</p>
                  <p>Nadalje, Vlada Republike Slovenije predlaga, da Državni zbor razširi dnevni red s predlogom zakona o spremembi zakona o prispevkih za pokojninsko in invalidsko zavarovanje, zdravstveno varstvo in zaposlovanje prav tako po hitrem postopku, ter predlogom odloka o stopnji prispevka za zavarovanje za primer brezposelnosti.</p>
                  <p>Odbor za finance in kreditno-monetarno politiko predlaga širitev dnevnega reda s predlogom carinskega zakona, v drugi obravnavi.</p>
                  <p>Poslanska skupina Slovenske ljudske stranke predlaga širitev dnevnega reda s predlogom zakona o popravi krivic, v drugi obravnavi.</p>
                  <p>Komisija za volitve, imenovanja in administrativne zadeve predlaga širitev dnevnega reda s predlogom za umik predloga zakona o spremembah in dopolnitvah zakona o poslancih, v drugi obravnavi.</p>
                  <p>Mandatno-imunitetna komisija predlaga širitev dnevnega reda z obravnavo dveh zahtev Temeljnega javnega tožilstva v Ljubljani, Enote v Ljubljani v zvezi z vloženima kazenskima ovadbama zoper poslanca Državnega zbora. Nadalje, zahteve Temeljnega javnega tožilstva v Ljubljani, Enote v Kočevju v zvezi z vloženo kazensko ovadbo zoper poslanca Državnega zbora in naprej, zahteve Temeljnega javnega tožilstva v Mariboru, Enote v Mariboru v zvezi z vloženo kazensko ovadbo zoper poslanca Državnega zbora.</p>
                  <p>Predlog zakona o političnih strankah, predlog zakona o volilni kampanji in predlog okrog carinskega zakona in predlog zakona o popravi krivic so bili poslancem poslani v krajšem roku, kot je določen s poslovnikom Državnega zbora. Z namenom, da bi omogočili obravnavo teh zakonov na tej seji, je potrebno odločiti o skrajšanju roka za predložitev navedenih zakonov poslancem. Zaradi kasnejše predložitve teh zakonov poslancem je potrebno odločiti tudi o skrajšanju roka za vložitev amandmajev k tem zakonom, in sicer se morebitni amandmaji lahko vlagajo do pričetka obravnave na seji zbora. Vse navedene predloge za razširitev dnevnega reda, predloge za skrajšanje rokov za predložitev gradiva in vlaganje amandmajev ter predlog za sprejem zakona po hitrem postopku kolegij predsednika podpira.</p>
                  <p>Kolegij predsednika ni razpravljal o predlogu Vlade za razširitev dnevnega reda s predlogom zakona o spremembi zakona o prispevkih za pokojninsko in invalidsko zavarovanje, zdravstveno varstvo in zaposlovanje in ni razpravljal o predlogu odloka o stopnji prispevka za zavarovanje za primer brezposelnosti. Prav tako kolegij ni razpravljal o sprejemu navedenega zakona po hitrem postopku.                                          </p>
                  <p>Predlagam, da preidemo na odločanje o posameznih predlogih in na glasovanje dajem predlog za razširitev dnevnega reda s potrditvijo poslanskega mandata kandidatu, ki postane poslanec za preostanek mandatne dobe, namesto poslanca, ki mu je prenehal mandat. Ugotovimo sklepčnost! (62 prisotnih.)</p>
                  <p>Kdo je za? (57 poslancev.) Je kdo proti? (Nihče.)</p>
                  <p>Ugotavljam, da je predlog za razširitev dnevnega reda sprejet.</p>
                  <p>Zbor bo navedeno točko obravnaval kot 1.a točko dnevnega reda.</p>
                  <p>Sedaj dajem na glasovanje predlog za razširitev dnevnega reda s predlogom zakona o političnih strankah v tretji obravnavi in predlog za skrajšanje rokov za predložitev gradiva in vlaganje amandmajev k predlogu zakona. Ugotovimo sklepčnost! (63 prisotnih.)</p>
                  <p>Kdo je za? (57 poslancev.) Je kdo proti? (Nihče.)</p>
                  <p>Ugotavljam, da je predlog za razširitev dnevnega reda in skrajšanje rokov sprejet.</p>
                  <p>Zbor bo navedeno točko obravnaval kot 2.a točko dnevnega reda. Amandmaji k predlogu zakona se lahko vlagajo do začetka obravnave na seji zbora.</p>
                  <p>Kot tretje dajem na glasovanje predlog za razširitev dnevnega reda s predlogom zakona o volilni kampanji, ki je v tretji obravnavi in predlog za skrajšanje rokov za predložitev gradiva in vlaganje amandmajev k predlogu zakona. Ugotovimo sklepčnost! (58 prisotnih.)</p>
                  <p>Kdo je za? (51 poslancev.) Je kdo proti? (1 poslanec.)</p>
                  <p>Ugotavljam, da je predlog za razširitev dnevnega reda in skrajšanje rokov sprejet.</p>
                  <p>Zbor bo to točko obravnaval kot 3.a točko dnevnega reda. Amandmaji k predlogu zakona se ravno tako vlagajo do začetka obravnave na seji zbora.</p>
                  <p>Sedaj dajem na glasovanje predlog za razširitev dnevnega reda s predlogom zakona o območjih občin, v hitrem postopku. Ugotovimo sklepčnost! (59 prisotnih.)</p>
                  <p>Kdo je za? (52 poslancev.) Je kdo proti? (3 poslanci.)</p>
                  <p>Ugotavljam, da je predlog za razširitev dnevnega reda sprejet. Zbor bo zakon obravnaval kot 4.a točko dnevnega reda.  </p>
                  <p>Sedaj dajem na glasovanje tudi predlog, da se navedeni zakon sprejme po hitrem postopku. Ugotovimo sklepčnost! (52 prisotnih.)</p>
                  <p>Kdo je za? (48 poslancev.) Je kdo proti? (4 poslanci.)</p>
                  <p>Ugotavljam, da je predlog za sprejem navedenega zakona po hitrem postopku sprejet.</p>
                  <p>Dajem na glasovanje predlog Vlade za razširitev dnevnega reda s predlogom zakona o spremembi zakona o prispevkih za pokojninsko in invalidsko zavarovanje, zdravstveno varstvo in zaposlovanje, v hitrem postopku. Želi besedo predstavnik Vlade? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin?</p>
                  <p>Ker tudi tukaj ni te želje, dajem na glasovanje predlog Vlade za razširitev dnevnega reda z navedenim predlogom zakona. Ugotovimo sklepčnost! (61 prisotnih.)</p>
                  <p>Kdo je za? (43 poslancev.) Je kdo proti? (4 poslanci.)</p>
                  <p>Ugotavljam, da je predlog za razširitev dnevnega reda sprejet. Navedeni zakon bo obravnavan kot 11.a točka dnevnega reda. Na glasovanje dajem tudi predlog, da se navedeni zakon sprejme po hitrem postopku. Ugotovimo sklepčnost! (59 prisotnih.)</p>
                  <p>Kdo je za? (43 poslancev.) Je kdo proti? (1 poslanec.)</p>
                  <p>Ugotavljam, da je predlog za sprejem navedenega zakona po hitrem postopku sprejet.</p>
                  <p>Dajem na glasovanje predlog Vlade za razširitev dnevnega reda s predlogom odloka o stopnji prispevka za zavarovanje za primer brezposelnosti. Sprašujem, če želi besedo predstavnik vlade. Prosim, državna sekretarka v Ministrstvu za delo, družino in socialne zadeve.</p>
               </sp>   
               <sp>   
                  <speaker>NATAŠA BELOPAVLOVIČ:</speaker>
                  <p>Spoštovani zbor! Gre samo za to, da predlagamo znižanje prispevka za nezaposlenost, znižanje te prispevne stopnje, kar bi v celoti tudi povečalo obremenitev gospodarstva, in sicer na skupno obremenitev v višini 44,7, zato je tudi predlog, da se upošteva hitri postopek. Pardon, zniža na 44. Hvala.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Hvala lepa za pojasnilo. Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin? (Ne želijo.) Dajem na glasovanje predlog Vlade za širitev dnevnega reda z navedenim predlogom odloka. Ugotovimo sklepčnost! (61 prisotnih.)</p>
                  <p>Kdo je za? (54 poslancev.) Je kdo proti? (Nihče.)</p>
                  <p>Ugotavljam, da je predlog za razširitev dnevnega reda sprejet.</p>
                  <p>Zbor bo navedeni odlok obravnaval kot 11.b točko dnevnega reda.</p>
                  <p>Sedaj dajem na glasovanje predlog za razširitev dnevnega reda s predlogom carinskega zakona, v drugi obravnavi in predlog za skrajšanje rokov za predložitev gradiva in vlaganja amandmajev k predlogu zakona. Ugotavljamo sklepčnost.</p>
                  <p>Obrazložitev glasu, gospa Pečanova.</p>
               </sp>
               <sp>
                  <speaker>BREDA PEČAN:</speaker>
                  <p>Hvala lepa. Kolegice in kolegi, da ne bo tole sprejemanje dnevnega reda izzvenelo preveč monotono, sem hotela povedati, da bom glasovala proti razširitvi dnevnega reda s to točko, iz vsebinskih pa tudi formalnih razlogov. Vsebinski razlog je ta, ker je carinski zakon eden izmed pomembnih sistemskih zakonov, ki jih sprejema Državni zbor, in je zato rok, v katerem je Vlada zakon vložila in naj bi ga Državni zbor v drugi obravnavi obravnaval na tej seji, bistveno prekratek. Poročevalec je prišel v naše roke v ponedeljek oziroma morda nekaterim v petek, izšel pa je v četrtek prejšnji teden. Seja Državnega zbora se začenja danes, delovna telesa bodo morala obravnavati amandmaje med sejo zbora, obenem pa je dodaten vsebinski razlog še ta, razen tega, da je to izredno pomemben sistemski zakon, da se pravzaprav s tem zakonom ne mudi tako zelo, kot je videti po tem, kako se vladi mudi z vlaganjem zakona v proceduro. Gre namreč za to, da je rok za uporabo zakona 1. julij 1995, da je teoretično in praktično možno zakon do decembra letošnjega leta sprejeti, se pravi, da bo šest mesecev časa za pripravo in izdajo podzakonskih aktov in za treniranje, če rečemo po domače, carinskih delavcev in špediterjev, ki bodo ta zakon uporabljali. Se pravi, da ni nobenih ne formalnih ne vsebinskih razlogov zato, da bi moral ta zakon biti uvrščen na dnevni red te seje. Zaradi tega bom sama glasovala proti uvrstitvi in vas hkrati pozivam, da se mi pridružite. Hvala.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Želi še kdo obrazložiti svoj glas? Gospod Kopač, prosim.</p>
               </sp>
               <sp>
                  <speaker>JANEZ KOPAČ:</speaker>
                  <p>Hvala lepa za besedo. Jaz bom glasoval "za". Odbor za finance je predlagal razširitev dnevnega reda s to točko, torej s predlogom za obravnavo predloga carinskega zakona v drugi obravnavi.</p>
                  <p>Res je, da se zakon uveljavlja s 1. julijem prihodnje leto, vendar je res tudi to, da je Državni zbor naložil Vladi, ob prvi obravnavi, da mora pripraviti podzakonske akte zadosti zgodaj, da jih bodo vsi udeleženci carinskih postopkov naštudirali preden bo zakon zaživel.</p>
                  <p>Vlada ocenjuje, da bi lahko zadnji podzakonski akt v skladu s tem zakonom, kakršen naj bi bil sprejet, če gre po dinamiki, zdaj druga obravnava, recimo, naslednji mesec tretja, da bi bil torej zadnji podzakonski akt objavljen okoli 1. maja prihodnjega leta, kar pomeni samo dva meseca časa za pripravo na izvedbo podzakonskih aktov.</p>
                  <p>Res je, da se pač svet ne bo podrl, če tega zakona ne bi obravnavali zdaj. Res je pa tudi to, da je Vlada, kar se je pokazalo tudi na seji Odbora za finance, upoštevala vse pripombe Gospodarske zbornice iz prve obravnave in vsa stališča Državnega zbora iz prve obravnave in da problematičnih točk sploh ni bilo več in je torej zakon tak, kot sta pač Državni zbor in Gospodarska zbornica želela v prvi obravnavi, druge določbe so pa nespremenjene od prve obravnave dalje in se ob njih tako ali tako ni nihče obregnil.</p>
                  <p>Menim, ali pa moje osebno mnenje je, da bo imel Državni zbor za oktobrsko sejo strašno natrpan dnevni red in da bi bilo koristno ta zakon, ki je sicer res pomemben, ampak v drugi obravnavi vsaj kolikor sem do sedaj lahko zaznal iz različnih strani - zares neproblematičen, da bi ga pač obravnavali in sprejeli na tej seji.</p>
                  <p>Zato bom glasoval za uvrstitev tega zakona na dnevni red. Hvala lepa.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Želi še kdo obrazložiti svoj glas? Ker ne, prehajamo na ugotavljanje sklepčnosti. Ugotovimo sklepčnost! (55 prisotnih.)</p>
                  <p>Kdo je za? (17 poslancev.) Je kdo proti? (27 poslancev.)</p>
                  <p>Ugotavljam, da predlog za razširitev dnevnega reda in skrajšanje rokov ni sprejet.</p>
                  <p>Prehajamo na glasovanje o predlogu za razširitev dnevnega reda s predlogom zakona o popravi krivic, ki je v drugi obravnavi in predlog za skrajšanje rokov za predložitev gradiva in vlaganje amandmajev k predlogu zakona. Ugotovimo sklepčnost! (59 prisotnih.)</p>
                  <p>Kdo je za? (32 poslancev.) Je kdo proti? (15 poslancev.)</p>
                  <p>Ugotavljam, da je predlog za razširitev dnevnega reda in skrajšanje rokov sprejet.</p>
                  <p>Zbor bo navedeno točko obravnaval kot 23.b točko dnevnega reda. Amandmaje k predlogu zakona se lahko vloži do začetka obravnave na seji zbora.</p>
                  <p>Dajem na glasovanje predlog za razširitev dnevnega reda za obravnavo zahteve Temeljnega javnega tožilstva v Ljubljani, Enota v Ljubljani v zvezi z vloženo kazensko ovadbo zoper poslanca Državnega zbora gospoda Jožeta Jagodnika.</p>
                  <p>Ugotovimo sklepčnost! (66 prisotnih.)</p>
                  <p>Kdo je za? (38 poslancev.) Je kdo proti? (4 poslanci.)</p>
                  <p>Ugotavljam, da je predlog za razširitev dnevnega reda sprejet.</p>
                  <p>Zbor bo navedeno točko obravnaval kot 24.a točko dnevnega reda.</p>
                  <p>Na glasovanje dajem predlog za razširitev dnevnega reda za obravnavo zahteve Temeljnega javnega tožilstva v Ljubljani, Enote v Ljubljani v zvezi z vloženo kazensko ovadbo zoper poslanca Državnega zbora dr. Petra Tanciga. Ugotovimo sklepčnost! (62 prisotnih.)</p>
                  <p>Kdo je za? (45 poslancev.) Je kdo proti? (4 poslanci.)</p>
                  <p>Ugotavljam, da je predlog za razširitev dnevnega reda sprejet.</p>
                  <p>Državni zbor bo to točko obravnaval kot 24.d točko.</p>
                  <p>Dajem na glasovanje tudi predlog za razširitev dnevnega reda za obravnavo zahteve Temeljnega javnega tožilstva v Ljubljani, Enote v Kočevju v zvezi z vloženo kazensko ovadbo zoper poslanca Državnega zbora gospoda Benjamina Henigmana. Ugotovimo sklepčnost! (62 prisotnih.)</p>
                  <p>Kdo je za? (42 poslancev.) Je kdo proti? (4 poslanci.)</p>
                  <p>Ugotavljam, da je predlog za razširitev dnevnega reda sprejet.</p>
                  <p>Državni zbor bo navedeno točko obravnaval pod 24.b točko dnevnega reda.</p>
                  <p>Na glasovanje dajem sedaj predlog za razširitev dnevnega reda za obravnavo zahteve Temeljnega javnega tožilstva v Mariboru, Enote v Mariboru v zvezi z vloženo kazensko ovadbo zoper poslanca Državnega zbora magistra Jožeta Protnerja. Ugotovimo sklepčnost! (56 prisotnih.)</p>
                  <p>Kdo je za? (47 poslancev.) Je kdo proti? (5 poslancev.)</p>
                  <p>Ugotavljam, da je predlog za razširitev dnevnega reda sprejet.</p>
                  <p>Državni zbor bo navedeno točko obravnaval kot 24.c točko dnevnega reda.</p>
                  <p>Sedaj dajem na glasovanje predlog za razširitev dnevnega reda s predlogom za umik predloga zakona o spremembah in dopolnitvah zakona o poslancih, ki je v drugi obravnavi. Ugotovimo sklepčnost! (55 prisotnih.)</p>
                  <p>Kdo je za? (46 poslancev.) Je kdo proti? (Nihče.)</p>
                  <p>Ugotavljam, da je predlog za razširitev dnevnega reda sprejet.</p>
                  <p>Državni zbor bo navedeno točko obravnaval kot 23.c točko dnevnega reda.</p>
                  <p>Dodatnih predlogov za razširitev dnevnega reda nismo sprejeli in sprašujem, če želi v zvezi s tem še kdo besedo. Gospod Jagodnik.</p>
               </sp>
               <sp>
                  <speaker>JOŽE JAGODNIK:</speaker>
                  <p>Spoštovani gospod predsednik, kolegice in kolegi, najprej morda v razmislek kolegiju predsednika. Ta dvorana, je vsaj po mojem, že dalj časa to ugotavljam, zelo neakustična. Morda bi s strokovnjaki, z dvema dodatnima zvočnikoma lahko z minimalnimi sredstvi to rešili. Prosim, če to nekako poskušate preučiti in se potem sami odločate. Tega seveda ne dajem v razpravo. Pač pa bi vas, spoštovane kolegice in kolegi, prosil, da bi mi pomagali pri razrešitvi tega problema. Namreč predlagam razširitev dnevnega reda današnje seje s projektom ukrepi in predvidenimi učinki sanacije slovenskega gospodarstva v letu 1994 s posebnim poudarkom na Mariboru. Vi ste z odločitvijo na zadnji julijski seji na podoben moj predlog odločili (Prosim, da mi zagotovite mir, ker očitno ni ljudem do tega, da bi poslušali ali pa se ne strinjajo v naprej  s to pobudo. Vseeno bi vas prosil za minuto ali dve pozornosti.), z odločitvijo ste na julijski seji odločili, da se ta točka uvrsti na dnevni red. Takrat sem jo posredoval v kratko razpravo glede na razmere v mariborskem gospodarstvu, ki jih seveda nisem ločeval od aktualnih in problematičnih razmer v slovenskem gospodarstvu. Povezoval sem to svojo zamisel s točko na 13. seji novembra lani, ko smo govorili o projektu sanacije slovenskega gospodarstva. Tedaj smo dodali posebne sklepe, ki so veljali tudi za mariborski bazen.</p>
                  <p>Vi veste, da se je marsikaj tega dogajalo v avgustu in da se je marsikaj tega dogajalo še včeraj in danes v Mariboru in da so razmere zares alarmantne in precej kritične, pri čemer se zavedamo, da brez sanacije slovenskega gospodarstva ni ozdravitve mariborskega in drugače, da brez ozdravitve mariborskega gospodarstva ni sanacije slovenskega gospodarstva. Gre za pomemben delež pri ustvarjanju družbenega proizvoda Slovenije.</p>
                  <p>Dogajanje v Mariboru je specifično in dve, tri številke o tem najbolj nazorno pričajo. Gre za koncentracijo velikih podjetij, ki so se težko prilagodila na strukturne spremembe. Gre za 18% stopnjo nezaposlenosti, kar je za 3% višje kot je slovensko povprečje. Gre za 20% nižje plače kot je slovensko povprečje, ki za 55 tisoč zaposlenih znašajo okrog 50 tisoč tolarjev, slovensko povprečje je 12 tisoč tolarjev višje. To mariborsko dogajanje je v nekem smislu spodbudilo, prisililo Vlado, da je predlagala kombinacijo šestih do sedmih zakonskih ukrepov sprememb ali posamičnih zakonov, ki bi jih lahko v Državnem zboru skozi ustrezne komisije kaj hitro razdelali. Seveda pri tem pričakujem vašo podporo, spoštovane kolegice in kolegi, pričakujem jo predvsem v imenu Maribora in pričakujem jo za ime projekta sanacije slovenskega gospodarstva. Ustrezna gradiva v ministrstvih so pripravljena in v tem smislu ne bi smelo biti poslovniških zadržkov. Že v naprej hvala.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Hvala lepa. Gospod Feri Horvat.</p>
               </sp>
               <sp>
                  <speaker>FRANC (FERI) HORVAT:</speaker>
                  <p>Hvala za besedo, gospod predsednik. Spoštovane kolegice in kolegi! Predlagam, da v dnevni red te seje uvrstimo predlog zakona o zagotavljanju sredstev za odplačilo kreditov za trajna obratna sredstva in kreditov za izvedbo nujnih investicijskih del slovenskih železarn. Mi smo, kot se spomnite, na julijski seji obravnavali predlog zakona v prvi obravnavi, ga sprejeli in naložili Vladi, da pripravi predlog za drugo obravnavo in sprejeli stališča, ki jih je Vlada tudi upoštevala v veliki meri pri pripravi predloga za drugo obravnavo. Vlada je določala besedilo tega predloga in ga poslala v Državni zbor. Imamo ga tukaj in mislim, da bi bilo smotrno, da ga uvrstimo na to sejo, kajti če ga ne uvrstimo in čaka na oktobrsko sejo, pomeni to izgubo najmanj enega meseca in bi to negativno vplivalo na potek sanacije v slovenskih železarnah. Hvala lepa.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Hvala lepa. Gospod Podobnik.</p>
               </sp>
               <sp>
                  <speaker>JANEZ PODOBNIK:</speaker>
                  <p>Spoštovani! Gospod Jagodnik me je prehitel v njegovi pobudi in se mu zato pridružujem. Torej, da Državni zbor uvrsti na dnevni red te seje tudi, točko - jaz jo bom delovno imenoval težka gospodarska situacija v Mariboru, v okviru katere bi obravnaval tudi situacijo v gospodarstvu v celotni državi. Rad bi povedal to, da sem dobil stališča in sklepe, ki jih je Državni zbor sprejel 15. novembra lani, ko je obravnaval pravzaprav točko s podobnim delovnim naslovom. Nekateri od teh sklepov niso uresničeni. Menim, da so lahko tudi ti sklepi eno od gradiv, ki jih poslovnik zahteva, da točko sploh lahko uvrstimo na dnevni red. Prav tako pa sem danes, ko sem poslušal poročila s tega srečanja delavcev v Mariboru slišal, da so delavci, ki so se zbrali v Mariboru, nekako naslovili svoje pričakovanje in zahteve ne samo na Vlado, ampak tudi na Državni zbor in pričakujejo, da Državni zbor odreagira in da v okviru poslovnika sprejme odločitev in obravnava to težko gospodarsko situacijo v Mariboru.</p>
                  <p>Rad bi tudi povedal, da je zelo pomembno, tako za Državni zbor kot za Vlado, da nam Vlada na Državnem zboru pove, na podlagi katerih kriterijev se odloča in katere panoge slovenskega gospodarstva podpira, druge pa ne. To je temeljno strateško vprašanje, ki sodi tudi v Državni zbor. Pričakujem, da bomo to točko uvrstili na dnevni red. Enega od gradiv predlagam tudi stališča in sklepe, ki jih je Državni zbor sprejel pred več kot pol leta, ko je obravnaval podobno točko. Hvala lepa.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Hvala lepa. Predlagam, da najprej evidentiramo vse možne širitve, potem pa razpravljamo o vsaki posebej. Sprašujem, če je predlog za še kakšno razširitev dnevnega reda.</p>
                  <p>Če ni, potem prehajam k pobudi gospoda Jagodnika. V zvezi s tem bi rad povedal naslednje, da je pred dnevi vodja poslanske skupine Združene liste že podal pobudo, da se to uvrsti na dnevni red oziroma, da se poslankam in poslancem razdeli ustrezen material. Mi smo to pobudo posredovali Vladi in Vlada nam je odgovorila, da bo obravnavala projekt sanacije slovenskega gospodarstva v letu 1994 s predlogi ukrepov na seji v četrtek, dne 29. septembra in ga takoj za tem predložila Državnemu zboru Republike Slovenije. Tako da smo zdaj pred dilemo ali počakamo na to gradivo, ki ga bo predložila Vlada, ali pa bosta gospod Jagodnik in gospod Podobnik predložila gradivo in bomo na osnovi tega gradiva razširili dnevni red. To je približno to, kar veleva običaj v tem Državnem zboru in vaju sprašujem, če lahko počakata na to gradivo in to seveda pomeni, da je potrebno, da bi potem obravnavali vse te probleme, ne samo mariborske, v mesecu oktobru, ali pa če bo tako pereče, so tudi možnosti izrednih sej itd. Drugače pa bi vas prosil, da nas iz te zadrege rešite s tem, da predlagate neko gradivo. Precej nenavadno bi bilo, če bi bilo gradivo že sprejeti sklepi in stališča Državnega zbora. Menim, da to, kar smo sprejeli, za tem Državni zbor stoji.</p>
                  <p>Če vztrajate pri tem predlogu, potem boste morali zagotoviti gradivo. Govorimo o tej gospodarski situaciji v Mariboru, potem pa bomo govorili o drugem predlogu. Ni razprave. V bistvu predlagatelji povedo, kako do tega pridemo. Prosim, gospod Jagodnik.</p>
               </sp>
               <sp>
                  <speaker>JOŽE JAGODNIK:</speaker>
                  <p>Gospod predsednik, kolegice in kolegi! Predlagam, da glasujemo o tem ali to uvrstimo na dnevni red. Mi pa bomo poskrbeli za to gradivo. Počakali bomo tudi na gradivo, ki ga bo Vlada v četrtek pripravila. Gradivo v okviru Ministrstva za gospodarske dejavnosti pa kot je meni znano, že obstaja in je zelo obsežno, predvideva vse učinke in vse te kombinacije ukrepov, o katerih je te dni govor.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Do sedaj brez gradiva ni bilo mogoče uvrščati stvari na dnevni red in bi vas prosil, da me ne spravljate v te vrste zadrego, ker se potem ne bomo iz tega rešili do konca seje. V bistvu mora biti predlog opremljen tako, kot veleva poslovnik. Druge možnosti ne vidim.</p>
                  <p>Dajem besedo poslanskim skupinam, to je vse, kar je v tem trenutku še mogoče.</p>
                  <p>Spoštovane poslanke in poslanci! Če hočem braniti digniteto tega zbora, ne morem voditi razprave o stvareh, o katerih pač nimamo gradiva in predlagam, da počakamo na to gradivo in se potem odločamo, ali bo na kolegiju ali bomo sklicali izredno sejo ali je to material, ki lahko počaka do oktobra in vas prosim, če lahko na tak način končamo to pobudo. Mi dejansko ne moremo razpostavljati niti o uvrščanju, če nimamo tega materiala.</p>
                  <p>Predlagam, da gremo k pobudi gospoda Horvata, in sicer na predlog zakona o zagotavljanju sredstev za odplačilo kreditov za trajna obratna sredstva in kreditov za izvedbo nujnih investicijskih del slovenskih železarn. Vlada ga je določila, poslala v Državni zbor in sprašujem, če želi besedo predstavnik Sekretariata za zakonodajo in pravne zadeve? Gospod Horvat kot predlagatelj je to možnost že izkoristil. (Ne želi.) Želi besedo predstavnik Vlade? (Ne želi.) Želijo besedo predstavniki poslanskih skupin? Gospod Kopše za Slovensko nacionalno stranko.</p>
               </sp>
               <sp>
                  <speaker>JOŽEF KOPŠE:</speaker>
                  <p>Gospod predsednik, kolegice in kolegi! Tukaj je primer, kjer je Vlada pohitela in hiti od vsega začetka, ko so železarne v krizi, kar je po eni strani razumljivo, čeprav je to dosti bolj problematično in tak velik kolos držati v rokah kot so posamezni deli, recimo gospodarstvo v Mariboru in tudi drugje po Sloveniji.</p>
                  <p>Ta predlog je Vlada pripravila, je v proceduri, ga obravnavamo kadar koli. Od lanskega leta do letos je tretji poizkus. Kljub temu, da je gradivo pripravljeno za mesto Maribor na Ministrstvu za finance, na Ministrstvu za gospodarstvo, tega ne zmoremo. Mislim, da smo v te železarne toliko vlagali, da res za nič drugega ne bo nič več ostalo. Hvala lepa.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Hvala lepa. Želi besedo še predstavnik druge poslanske skupine? (Ne želi.)</p>
                  <p>Potem prehajamo na odločanje za uvrstitev tega gradiva v drugi obravnavi na dnevni red seje Državnega zbora. Ugotovimo sklepčnost! (54 prisotnih.)</p>
                  <p>Kdo je za? (35 poslancev.) Je kdo proti? (9 poslancev.)</p>
                  <p>Ugotavljam, da je predlog za razširitev dnevnega reda sprejet. Obravnavali ga bomo takrat, ko bomo imeli stališče matičnega delovnega telesa.</p>
                  <p>Razširitev ni več?</p>
                  <p>Prosim, gospod Topler, proceduralno.</p>
               </sp>
               <sp>
                  <speaker>VLADIMIR TOPLER:</speaker>
                  <p>Hvala lepa, gospod predsednik! Ne bo proceduralno. Kolegice in kolegi! Že takrat, ko smo zakon o železarnah obravnavali, v prvi obravnavi, sem vložil sklep, da združimo drugo in tretjo obravnavo in mi je bilo takrat rečeno, da ne smem prejudicirati. Zato zdaj predlagam pri dnevnem redu, da združimo drugo in tretjo obravnavo. Ne bom navajal razlogov, ker sem jih že takrat povedal, se mi pa zdi pomembno, da ta zakon sprejmemo čimprej in predlagam, da združimo obe obravnavi.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Gospod Topler! Predlagam, glede na to, da poslanke in poslanci zakona sploh niso videli, da o tem odločajo takrat, ko ga bodo videli in ko bomo pristopili k obravnavi v tej, tako imenovani drugi obravnavi.</p>
                  <p>Se strinjate? Potem predlagam, da... (ne dokonča stavka.)</p>
                  <p>Gospod Jagodnik, proceduralno je možno.</p>
               </sp>
               <sp>
                  <speaker>JOŽE JAGODNIK:</speaker>
                  <p>Gospod predsednik, kolegice in kolegi! Prej nisem razumel vsega tega razpleta. Predvsem bi rad izvedel, zakaj kolegij, ki prečeše sklepe, ki pregleda sklepe in zapisnike, ni posredoval sklepa tega zbora Vladi in mislim, da je tukaj vzrok, zakaj nimamo mi pravočasno vseh teh gradiv.</p>
                  <p>Sklep je bil izglasovan 26. oziroma 27. julija letošnjega leta na 23. zasedanju Državnega zbora.</p>
                  <p>Prosim, da kolegij to ugotovi in da seveda tudi proceduralno v tem smislu poroča, sicer pa bova predlagatelja oziroma kot predlagatelj bom poskušal priti do tega gradiva in predlagati izredno sejo Državnega zbora. Hvala.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Gospod Jagodnik! Mogoče nisem bil zadosti jasen, ker nisem povedal vseh datumov, toda rekel sem, da je gospod Potrč po kolegiju posredoval željo, da se pridobi te materiale, da sem v svojem imenu pisal Vladi in prebral sem vam odgovor Vlade, v kakšni fazi je priprava materiala. Lahko pa ponovim, da bo Vlada te stvari obravnavala na svoji seji v četrtek in da jih bo takoj predložila v obravnavo. To je vse v zvezi z dopisom na to temo, tako da menim, če ste s tem pojasnilom zadovoljni, da končamo, drugače pa vam lahko tudi vso pisno dokumentacijo predložimo.</p>
                  <p>Prehajamo na obravnavo in odločanje o predlogih za skrajšanje rokov. V sklicu 24. seje Državnega zbora je vključen tudi predlog zakona o spremembah in dopolnitvah zakona o Vladi Republike Slovenije v drugi obravnavi. Ta je bil poslancem posredovan v roku, krajšem od 30 dni, kot to določa drugi odstavek 52. člena poslovnika. Z namenom, da bi omogočili obravnavo tega zakona na tej seji, kolegij predsednika Državnega zbora predlaga, da zbor, skladno z drugim odstavkom 179. člena poslovnika Državnega zbora, odloči o skrajšanju 30-dnevnega roka za predložitev tega zakona poslancem.</p>
                  <p>Potrebno je odločiti tudi o skrajšanju rokov za vložitev amandmajev:</p>
                  <p>- k predlogu zakona o upravi, v tretji obravnavi,</p>
                  <p>- k predlogu zakona o spremembah in dopolnitvah zakona o Vladi Republike Slovenije, v drugi obravnavi,</p>
                  <p>- k predlogu zakona o varstvu pred naravnimi in drugimi nesrečami, v tretji obravnavi.</p>
                  <p>Tukaj bi se morebitni amandmaji lahko vlagali do začetka obravnave na seji Državnega zbora. Kolegij vse navedene predloge za skrajšanje rokov podpira.</p>
                  <p>Prehajamo na odločanje o posameznih predlogih.</p>
                  <p>Najprej dajem na glasovanje predlog za skrajšanje rokov za predložitev gradiva in vlaganje amandmajev k predlogu zakona o spremembah in dopolnitvah zakona o Vladi Republike Slovenije, v drugi obravnavi. Ugotovimo sklepčnost! (56 prisotnih.)</p>
                  <p>Kdo je za? (33 poslancev.) Je kdo proti? (3 poslanci.)</p>
                  <p>Ugotavljam, da je predlog za skrajšanje rokov sprejet.</p>
                  <p>Dajem na glasovanje naslednji predlog za skrajšanje roka za vlaganje amandmajev k predlogu zakona o upravi, v tretji obravnavi. Ugotovimo sklepčnost! (54 prisotnih.)</p>
                  <p>Kdo je za? (42 poslancev.) Je kdo proti? (Nihče.)</p>
                  <p>Ugotavljam, da je predlog za skrajšanje roka sprejet.</p>
                  <p>Dajem na glasovanje naslednji predlog za skrajšanje roka za vlaganje amandmajev k predlogu zakona o varstvu pred naravnimi in drugimi nesrečami, v tretji obravnavi. Ugotovimo sklepčnost! (46 prisotnih.)</p>
                  <p>Kdo je za? (28 poslancev.) Je kdo proti? (3 poslanci.)</p>
                  <p>Ugotavljam, da je predlog za skrajšanje roka sprejet.</p>
                  <p>Amandmaji k predlogu zakona se lahko vlagajo do začetka obravnave na seji.</p>
                  <p>Prehajamo na hitre postopke, in sicer, Vlada Republike Slovenije predlaga zboru, da predlog zakona o privatizaciji pravnih oseb, ki so družbeni kapital prenesle na Sklad Republike Slovenije za razvoj, sprejme po hitrem postopku. Kolegij predsednika navedeni predlog podpira. Ugotovimo sklepčnost! (46 prisotnih.)</p>
                  <p>Kdo je za? (35 poslancev.) Je kdo proti? (Nihče.)      </p>
                  <p>Ugotavljam, da je predlog sprejet.</p>
                  <p>Sprašujem, če želi v zvezi z dnevnim redom še kdo besedo. Gospod Lipoglavšek.</p>
               </sp>
               <sp>
                  <speaker>FRANC LIPOGLAVŠEK:</speaker>
                  <p>Gospod predsednik, hvala lepa. Kolegice in kolegi! Skupina 30 poslancev - čeprav mislim, da sedaj kršim poslovnik glede na to, da razpravljam o zadevi, o kateri se ne vodi razprava - je vložila predlog, da se zakon o Banki Slovenije obravnava po hitrem postopku. Mislim, da smo na prejšnjem zasedanju s prekinitvijo te obravnave upoštevali 73. člen, prvi odstavek, ki pravi: "Če Državni zbor v zadevi, ki jo je obravnaval, ni končal razprave ali če ni pogojev za odločanje, ali če Državni zbor o zadevi ne želi odločati na isti seji, se razprava oziroma odločanje o zadevi preloži na eno naslednjih sej." Zakon o Banki Slovenije je bil uvrščen v postopek po hitrem postopku in je bila obravnava po prvi fazi tudi izvršena.</p>
                  <p>Moram reči, da zaradi različnih pogledov resnično takrat ni bilo pogojev za odločanje. Mislim pa, da so sedaj ti pogoji izpolnjeni in zato predlagam, da se ta zakon obravnava po hitrem postopku. Pripravljen je nov, na osnovi stališča Komisija za lastninsko preoblikovanje kot matičnega delovnega telesa, tako da mislim, da so izpolnjeni pogoji za hitri postopek. Hvala lepa.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Gospod Lipoglavšek, skušal bom brez citiranja členov povedati tisto, kar mislim, da je prav. Prejšnji zakon ni bil umaknjen in zato ni mogoče v bistvu obravnavati novega. Tudi moram reči, da ga še nismo videli, tako da ta čistopis ni v proceduri in predlagam vam, če vlagate nov zakon, da najprej prejšnjega umaknete iz procedure. To je tisto, kar je možno. Ni pa mogoče tega narediti sredi sprejema dnevnega reda.</p>
               </sp>
               <sp>
                  <speaker>FRANC LIPOGLAVŠEK:</speaker>
                  <p>Gospod predsednik, sklicujem se na 73. člen poslovnika, ki govori, da lahko Državni zbor prekine obravnavo. Na prejšnjem zasedanju ni bilo pogojev zaradi različnih mnenj. Ta mnenja so se na nek način izkristalizirala in v tem času smo dobili tudi stališče matičnega delovnega telesa, ki smo ga na nek način potem predlagatelji upoštevali. To se pravi, smo prvo fazo zaključili na osnovi stališča matičnega delovnega telesa, sedaj prehajamo v drugo fazo hitrega postopka. Mislim, da lahko s to drugo in tretjo fazo nadaljujemo, v tem času pa imamo možnost vlaganja amandmajev, opredelitev še ostalih do predloga, tako da se v bistvu zakon ne spremeni. Zakon je o spremembi zakona o Banki Slovenije in kot tak nadaljuje postopek. Seveda pa so rešitve lahko različne. Odvisne od razprave, kar je bil tudi sklep Državnega zbora, da se pri oblikovanju novega oziroma za drugo obravnavo upošteva razprava na Državnem zboru. Hvala lepa.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Gospod Lipoglavšek, kolikor vem, Državni zbor ni opravil te obravnave, ampak to, kar govorite, je teklo na seji odbora in je zato bilo v sklicu za prvo obravnavo.</p>
               </sp>
               <sp>
                  <speaker>FRANC LIPOGLAVŠEK:</speaker>
                  <p>Samo za pojasnitev. Še enkrat hvala za besedo. Kolega Topler, ki je vodil sejo, je zaključil prvo obravnavo in gospod Jelinčič je pa zahteval prekinitev in po prekinitvi je bil sprejet sklep, da predlagatelji pripravijo za drugo obravnavo zakon na osnovi stališč matičnega delovnega telesa in razprave na Državnem zboru. To pomeni, da je dejansko zakon v proceduri in da je hitri postopek še veljaven.</p>
               </sp>
               <sp>
                  <speaker>PREDSEDNIK JOŽEF ŠKOLČ:</speaker>
                  <p>Če je to res, potem ni možno predlagati zakona po hitrem postopku, ampak ga je potrebno obravnavati v drugi obravnavi in ravno tako je potrebno predložiti ta tekst, ki ga pa do 16. ure, ko smo to sejo začeli, ni bilo. Zato bi predlagal, da o tem nehamo razpravljati in naredimo tako, kot smo s pobudo gospoda Jagodnika. Ali je še kakšna druga diskusija v zvezi z dnevnim redom?</p>
                  <p>Če ni, potem bi vas želel obvestiti, da bomo pod točko volitve in imenovanja obravnavali najprej:</p>
                  <p>Predlog odloka o razrešitvi namestnika javnega tožilca Temeljnega javnega tožilstva v Kranju.</p>
                  <p>Predlog odloka o razrešitvi sodnice Višjega sodišča v Ljubljani.</p>
                  <p>Predlog odloka o razrešitvi sodnice Temeljnega sodišča v Ljubljani.</p>
                  <p>Predlog odloka o razrešitvi sodnice Temeljnega sodišča v Ljubljani.</p>
                  <p>Predlog odloka o razrešitvi sodnice Temeljnega sodišča v Ljubljani.</p>
                  <p>Predlog odloka o razrešitvi sodnika Temeljnega sodišča v Murski Soboti.</p>
                  <p>Predlog odloka o razrešitvi sodnika Temeljnega sodišča v Murski Soboti.</p>
                  <p>Predlog odloka o imenovanju namestnika javnega tožilca Republike Slovenije.</p>
                  <p>Predlog odloka o imenovanju namestnice javnega tožilca Višjega javnega tožilstva v Ljubljani.</p>
                  <p>Predlog odloka o imenovanju namestnika javnega tožilca Temeljnega javnega tožilstva v Celju.</p>
                  <p>Predlog odloka o imenovanju namestnice javnega tožilca Temeljnega javnega tožilstva v Kranju.</p>
                  <p>Predlog odloka o imenovanju treh članov nadzornega sveta Agencije za trg vrednostnih papirjev.</p>
                  <p>Predlog odloka o spremembi in dopolnitvi odloka o sestavi Komisije za volitve, imenovanje in administrativne zadeve ter o razrešitvi člana ter izvolitvi dveh članov komisije.</p>
                  <p>Predlog odloka o spremembi odloka o sestavi Komisije za poslovnik in o izvolitvi predsednika, podpredsednika in članov komisije.</p>
                  <p>Predlog odloka o spremembi odloka o sestavi Komisije za narodne skupnosti in o izvolitvi predsednice, podpredsednika in članov komisije.</p>
                  <p>Predlog odloka o spremembi odloka o sestavi Komisije za lokalno samoupravo in o izvolitvi predsednika, podpredsednika in članov komisije.</p>
                  <p>Predlog odloka o spremembi odloka o sestavi Odbora za gospodarstvo in o izvolitvi predsednika, podpredsednika in članov odbora.</p>
                  <p>Predlog odloka o spremembi in dopolnitvi odloka o sestavi Odbora za mednarodne odnose in o izvolitvi predsednika, podpredsednika in članov odbora.</p>
                  <p>Predlog odloka o spremembi in dopolnitvi odloka o sestavi Odbora za notranjo politiko in pravosodje in o izvolitvi predsednika, podpredsednice in članov odbora.</p>
                  <p>Predlog odloka o spremembi odloka o sestavi Odbora za znanost, tehnologijo in razvoj in o izvolitvi predsednika, podpredsednika in članov odbora.</p>
                  <p>Predlog odloka o spremembi odloka o sestavi Mandatnoimunitetne komisije.</p>
                  <p>Predlog odloka o razrešitvi članice Mandatno-imunitetne komisije.</p>
                  <p>Predlog odloka o spremembi in dopolnitvi odloka o sestavi Odbora za finance in kreditno-monetarno politiko in o izvolitvi predsednika, dveh podpredsednikov in članov odbora.</p>
                  <p>Pod to točko bo zbor obravnaval tudi zadeve, ki jih bo Komisija za volitve, imenovanja in administrativne zadeve predložila med sejo.</p>
                  <p>Prehajamo na glasovanje o predlogu dnevnega reda v celoti. Dovolite, da vam vsega tega še enkrat ne berem. Ugotovimo sklepčnost! (50 prisotnih.)</p>
                  <p>Kdo je za? (48 poslancev.) Je kdo proti? (3 poslanci.)</p>
                  <p>Ugotavljam, da je predlog dnevnega reda 24. seje Državnega zbora sprejet.</p>
                  <p>Dal bi vam še nekaj obvestil v zvezi s potekom seje. Ker bomo na tej seji večje število predlogov zakonov sprejemali po hitrem postopku, zato poslanke in poslance prosim, da morebitne amandmaje čimprej pisno vložijo oziroma, da imajo pri ustni predstavitvi amandmaja pripravljen tudi že pisni tekst, ki ga predložijo predsedujočemu, da zaradi priprave pisnega teksta amandmaja ne bi prihajalo do morebitnih prekinitev pred glasovanjem. Za pomoč pri oblikovanju amandmajev se lahko, kot ponavadi, obrnete na dežurno službo zbora v sobi 128.</p>
                  <p>Poslanke in poslance tudi prosim, da, v skladu s 67. členom poslovnika, vložijo pisne prijave k razpravi pred pričetkom razprave, in sicer samo za predloge zakonov, ki se obravnavajo v prvi in tretji obravnavi, kar pa ni potrebno za razpravo pri predlogih zakonov v drugi obravnavi in po hitrem postopku.</p>
                  <p>S tem v zvezi poslanke in poslance obveščam, da bom izrabil možnost, ki mi jo daje drugi odstavek 67. člena poslovnika in bom omejil razpravo poslancev, ki se niso prej pisno prijavili, na pet minut. Dodatne prijavnice lahko dobite v dvorani pri referentki zbora.</p>
                  <p>Točko Vprašanja in pobude poslancev bomo obravnavali v petek, 30.9.1994, od 10. do 12. ure, če bo potrebno tudi malo dlje, ker so bile pritožbe, da je tega časa premalo. Na klop vam bo med sejo razdeljen pregled vprašanj in pobud, ki so jih podali na 23. seji zbora poslanci in poslanke ter pregled vprašanj in pobud prejšnjih sej, na katere še niso bili posredovani odgovori. V skladu s določbami poslovnika bo zbor odločal o vsaki točki sproti, razen, če ne bo drugače dogovorjeno in s tem v zvezi vas opozarjam, da mora biti zbor sklepčen, ne samo ob glasovanju, ampak tudi med razpravo.</p>
                  <p>Obveščam vas, da bo odmor vsak dan zasedanja predvidoma od 14. do 16. ure in vas prosim, da k delu pristopite čimbolj racionalno, ker je dnevni red še vedno precej dolg.</p>
                  <p>Komisija za lokalno samoupravo naproša poslanke in poslance, da vložijo amandmaje k predlogu zakona o ustanovitvi občin in določitvi njihovih območij, ki je v hitrem postopku, jutri - to je v torek, 28. septembra do 13.00 ure, tako da jih bo Komisija za lokalno samoupravo lahko obravnavala na jutrišnji seji.</p>
                  <p>Sklicana pa je ta komisija za 14.00 uro.</p>
                  <p>To bi bilo, kar se tiče obvestil in dnevnega reda vse.</p>
                  <p>Odrejam 15 minut odmora. Po nadaljevanju bo sejo vodil gospod Mozetič. Hvala lepa.</p>
               </sp>
               <stage>(Seja je bila prekinjena ob 17.28 uri in se je nadaljevala ob 18.00 uri.)</stage>
               <sp>
                  <speaker>PODPREDSEDNIK MIROSLAV MOZETIČ:</speaker>
                  <p>Nadaljevali bomo sejo. Prosim, da ugotovimo prisotnost. Ugotavljamo prisotnost! Prisotnih je 38 poslancev. Ponovno bomo ugotavljali prisotnost. Prosim, da vsi pritisnete na tipko. Prisotnih je 44 poslancev.</p>
                  <p>Ugotavljamo prisotnost! Ugotavljam, da nas je 48 in da smo sklepčni, tako da lahko nadaljujemo delo.</p>
                  <p>Točka 1 in A3 nista pripravljeni, zato bomo prešli na točko A1 in A2, zato bomo prešli na točko A3.</p>
                  <p>Prehajamo na <title>3.A TOČKO DNEVNEGA REDA - TO JE ZAKON O VOLILNI KAMPANJI - TRETJA OBRAVNAVA</title>.</p>
                  <p>Predlog zakona za tretjo obravnavo je pripravil predlagatelj zakona poslanec gospod Anton Peršak. Želi predlagatelj besedo? Gospod Peršak, besedo imate.</p>
               </sp>
               <sp>
                  <speaker>ANTON PERŠAK:</speaker>
                  <p>Spoštovane poslanke, spoštovani poslanci! Zakon o volilni kampanji je pripravljen v skladu s sprejetimi amandmaji v drugi obravnavi. Pripravljen je bil relativno hitro, tako da je bil poslancem in poslanskim skupinam na voljo za vpogled. Kot ste opazili, je vloženih nekaj amandmajev. Predlagatelj vseh amandmajev sem jaz, kot predlagatelj zakona, in sicer sta to dve skupini amandmajev.</p>
                  <p>Prvo skupino, in to številčnejšo skupino amandmajev, to so v pregledu, če pogledate, amandma k 3. členu, amandma k 20. členu, amandma k 21. členu, amandma k 25. členu in v bistvu tudi amandma k 26. členu. To so amandmaji, ki so v bistvu nastali ali na osnovi mojega opažanja, da, recimo, v enem primeru člen na dva načina ureja isto temo. To je delno povračilo stroškov za volilno kampanjo kandidatom za predsednika republike, ker sta bila dva amandmaja v drugi obravnavi sprejeta na isto temo in ta amandma pomeni sedaj samo to, da ostane enkratna obdelava te tematike. Ostali amandmaji pa so v principu vsi redakcijski, nastali na pripombe našega Sekretariata za zakonodajo in pravne zadeve. Samo en amandma oziroma dva amandmaja sta v bistvu vsebinske narave, s tem, da sta povezana.</p>
                  <p>To je amandma, da se to, kar je bila v drugi obravnavi ena bolj vročih tem, ponovno vrne v zakon v obliki 17.a člena, člen, ki določa poseben račun za financiranje volilne kampanje. S tem, ko predlagam vrnitev tega člena v zakon, moram povedati tudi to, da je glede na to, kar je pisalo v členu za drugo obravnavo, člen še dodelan v tem smislu, da jasno pove, da se na ta poseben račun nakažejo oziroma zberejo vsa sredstva, ki jih stranka sama nameni ali zbere za financiranje volilne kampanje in da se vsi računi plačujejo iz tega posebnega računa. Predlagam, ker je bil pač ta člen v paketu v drugi obravnavi črtan, da se ta amandma vendarle sprejme. Če dovolite, bi rekel samo dva stavka, zakaj mislim, da je to dobro. Mislim, da je to eden treh glavnih namenov tega zakona. Če sta dva namena ta, da se uredi vprašanje plakatiranja in drugi namen, da se uredi vprašanje volilnih shodov in objav v medijih itd., je eden glavnih namenov predvsem to, da se zagotovi razvidnost sredstev, ki se porabijo za financiranje volilnih kampanj. Poseben račun to omogoča. Pozivam vas torej, da za ta amandma glasujete. Marsikaj, kar se dogaja v našem političnem življenju, kaže, da je treba vnesti v naše politično življenje malo puritanskega duha in apeliram, da zbor deluje v tej smeri, da bomo s čistejšimi obrazi hodili okrog.</p>
               </sp>
               <sp>
                  <speaker>PODPREDSEDNIK MIROSLAV MOZETIČ:</speaker>
                  <p>Hvala. Ali želi predstavnik Sekretariata za zakonodajo in pravne zadeve besedo? (Ne želi.) Ali želi besedo predstavnik Vlade? (Ne želi.) V skladu s 196. členom poslovnika v tretji obravnavi razpravlja Državni zbor o zakonskem predlogu v celoti. Obravnava posameznih členov pa je mogoča le pri tistih členih, h katerim so bili v drugi obravnavi sprejeti amandmaji. Ali želijo besedo predstavniki poslanskih skupin? (Ne želijo.) Ali želijo besedo poslanci, poslanke? (Ne.)</p>
               </sp>
               <sp>
                  <speaker>MIRAN POTRČ:</speaker>
                  <p>Jaz bi prosil predlagatelja pri enem amandmaju za pojasnilo, da bom vedel, za kaj gre. V 21. členu predlaga, da se na koncu besedilo "v višini 20 tolarjev za vsak dobljeni glas postavi pika". Zanima me, ali je ideja v tem, da pač v drugem krogu za volilno predsedniško kampanjo ni več nobenega nadomestila, ali je ideja, da je v drugem krogu tudi po 20 tolarjev glede na dobljeni glas, ker se mi zdi, če je ideja, da nič, da najbrž ni dobro. Če je pa ideja, da enako kot 20, pa prvič ne bo jasno, ker to iz besedila ni razvidno. Mislim pa, da tudi ni dobro, ker to je le nadaljevanje kampanje, ki je krajša. Traja samo 14 dni in se tudi na drug način distribuirajo potem glasovi, ker sta samo dva. Možno bi bilo to razumeti, da kdor pride v drugi krog, je svoje finance na račun dobljenih glasov izčrpal in gre v drugi krog brez vsake dodatne pravice za financiranje. Hvala.</p>
               </sp>
               <sp>
                  <speaker>PODPREDSEDNIK MIROSLAV MOZETIČ:</speaker>
                  <p>Gospod Peršak, izvolite.</p>
               </sp>
               <sp>
                  <speaker>ANTON PERŠAK:</speaker>
                  <p>Spoštovane poslanke! Prej sem omenil, pa verjetno nisem bil čisto jasen - v drugi obravnavi sta bila k členu, ki ureja vprašanje, to je zdaj 21. člen, povračila stroškov za volilno kampanjo kandidatov za predsednika Republike, sprejeta dva amandmaja. Eden, ki je zdaj vpisan v prvi odstavek tega člena pravi, da se tistima kandidatoma, ki se uvrstita v drugi krog volitev za predsednika Republike, povrnejo stroški samo na račun glasov, ki jih dobita v drugem krogu, ker se predpostavlja, da bo eden dobil čez 50%, drugi pa nekaj manj. Dobila bosta pa po vsej verjetnosti oba precej več, kot če jih bo v prvem krogu 6, 7. Dobijo pa povrnjene stroške vsi, samo da ta dva iz naslova drugega kroga. Če pa ostane tisto, kar še zdaj piše, sta pa v bistvu dve rešitvi, ki nista v skladu.</p>
               </sp>
               <sp>
                  <speaker>PODPREDSEDNIK MIROSLAV MOZETIČ:</speaker>
                  <p>Hvala lepa. Splošno razpravo smo zaključili. Prehajam na obravnavo odločanja o posameznih amandmajih. Pred seboj imate pregled amandmajev k predlogu zakona o volilni kampanji. Nosi datum 27. september 1994 in dajem v razpravo amandma k 3. členu. Glasi se: Besedilo 3. člena se spremeni, tako da se črta besedilo iz prvega odstavka 5. člena. Predlagatelj Tone Peršak.</p>
                  <p>Želi kdo razpravljati? (Nihče.) Zato dajem ta amandma na glasovanje. Ugotovimo sklepčnost! (50 prisotnih.)</p>
                  <p>Kdo je za? (45 poslancev.) Je kdo proti? (Nihče.)</p>
                  <p>Ugotavljam, da smo amandma k 3. členu sprejeli.</p>
                  <p>V razpravo dajem amandma k 17. členu. Za 17. členom se doda novi 17.a člen, ki se glasi: "Organizator volilne kampanje mora najkasneje 45 dni pred dnevom glasovanja odpreti poseben žiro račun, z oznako "za volilno kampanjo" in pri tem navesti tudi volitve, za katere organizira volilno kampanjo.</p>
                  <p>Organizator volilne kampanje mora vsa finančna sredstva, ki jih sam nameni ali dobi od drugih pravnih ali fizičnih oseb za financiranje volilne kampanje, zbrati na tem posebnem žiro računu.</p>
                  <p>Vse stroške volilne kampanje mora organizator volilne kampanje poravnati izključno iz tega žiro računa.</p>
                  <p>Ta žiro račun je organizator volilne kampanje dolžan zapreti najkasneje v treh mesecih po dnevu glasovanja."</p>
                  <p>Predlagatelj Tone Peršak, odbor amandma podpira.</p>
                  <p>Želi kdo razpravljati? (Nihče.) Zato dajem amandma na glasovanje. Ugotovimo sklepčnost! (53 prisotnih.)</p>
                  <p>Kdo je za? (44 poslancev.) Je kdo proti? (3 poslanci.)</p>
                  <p>Ugotavljam, da je amandma k 17. členu, ki uvaja nov 17.a člen sprejet.</p>
                  <p>V obravnavo dajem amandma k 20. členu. Glasi se: Besedilo tega člena se spremeni, tako da se številka "21" nadomesti s številko "18".</p>
                  <p>Predlagatelj je Tone Peršak. Amandma je redakcijske narave.</p>
                  <p>Želi kdo razpravljati? (Nihče.) Zato dajem amandma na glasovanje. Ugotovimo sklepčnost! (52 prisotnih.)</p>
                  <p>Kdo je za? (42 poslancev.) Je kdo proti? (Nihče.)</p>
                  <p>Ugotavljam, da je amandma k 20. členu sprejet.</p>
                  <p>V obravnavo dajem amandma k 21. členu. Glasi se: V drugem odstavku se za besedami "dvajset tolarjev za vsak dobljeni glas" postavi pika, nadaljnje besedilo pa se črta.</p>
                  <p>Predlagatelj Tone Peršak, odbor amandma podpira.</p>
                  <p>Želi kdo besedo? (Nihče.)</p>
                  <p>Amandma dajem na glasovanje. Ugotovimo sklepčnost! (51 prisotnih.)</p>
                  <p>Kdo je za? (46 poslancev.) Je kdo proti? (Nihče.)</p>
                  <p>Ugotavljam, da je amandma k 21. členu sprejet.</p>
                  <p>V obravnavo dajem amandma k 25. členu. Glasi se: V tretji alinei se besedilo v oklepajih spremeni, tako da se glasi: "6. člen."</p>
                  <p>Predlagatelj Tone Peršak, amandma je redakcijske narave.</p>
                  <p>Želi kdo besedo? (Nihče.)</p>
                  <p>Amandma dajem na glasovanje. Ugotovimo sklepčnost! (51 prisotnih.)</p>
                  <p>Kdo je za? (47 poslancev.) Je kdo proti? (Nihče.)</p>
                  <p>Ugotavljam, da je amandma k 25. členu sprejet.</p>
                  <p>V obravnavo dajem amandma k 26. členu. Glasi: v tretji alinei tega člena se besedilo: z drugim odstavkom 6. člena, zamenja z besedilom s 6. členom.</p>
                  <p>Predlagatelj Tone Peršak. Amandma je redakcijske narave.</p>
                  <p>Želi kdo razpravljati? (Nihče.)</p>
                  <p>Amandma dajem na glasovanje. Ugotovimo sklepčnost! (57 prisotnih.)</p>
                  <p>Kdo je za? (41 poslancev.) Je kdo proti? (2 poslanca.)</p>
                  <p>Ugotavljam, da je amandma k 26. členu je sprejet.</p>
                  <p>V obravnavo dajem obravnavo k 28. členu, ki se glasi: na koncu prvega odstavka tega člena se črta pika in se doda naslednje besedilo: "Ali ne odpre posebnega žiro računa oziroma ne zbere vseh sredstev za financiranje volilne kampanje na tem računu in ne poravna vseh stroškov volilne kampanje s tega posebnega žiro računa v skladu s 17.a členom tega zakona." Predlagatelj je Tone Peršak. Odbor amandma podpira. Želi kdo besedo? (Nihče.)</p>
                  <p>Amandma dajem na glasovanje. Ugotovimo sklepčnost! (54 prisotnih.)</p>
                  <p>Kdo je za? (50 poslancev.) Je kdo proti? (Nihče.)</p>
                  <p>Ugotavljam, da je amandma k 28. členu sprejet.</p>
                  <p>Na glasovanje dajem zakonski predlog v celoti. Ugotovimo sklepčnost! (54 prisotnih.)</p>
                  <p>Kdo je za? (42 poslancev.) Je kdo proti? (Nihče.)</p>
                  <p>Ugotavljam, da je predlog zakona sprejet.</p>
                  <p>S tem zaključujem to... Prosim, gospod Peršak.</p>
               </sp>
               <sp>
                  <speaker>ANTON PERŠAK:</speaker>
                  <p>Spoštovane poslanke in poslanci! Kot predlagatelj tega zakona, ki ga sicer v prvem tekstu nisem pripravil, ampak ga je pripravila Vlada, bi se rad zahvalil za to, da je zakon sprejet in da je na koncu bil sprejet s kar velikim konsenzom tega parlamenta. Rad bi rekel samo to, da sem prepričan, da bo sprejem tega zakona in še zlasti spoštovanje določb tega zakona predvsem nam, ki se s tem poslom ukvarjamo v korist. In če smo komu naredili dobro delo, smo ga naredili sebi in deželi v celoti. Hvala.</p>
               </sp>
               <sp>
                  <speaker>PODPREDSEDNIK MIROSLAV MOZETIČ:</speaker>
                  <p>Hvala lepa. S tem zaključujem to točko dnevnega reda.</p>
                  <p>Točko 4 - predlog zakona o območnih občinah bomo obravnavali jutri.</p>
                  <p>Prehajamo na <title>2. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI DOGOVORA MED VLADO REPUBLIKE SLOVENIJE IN VLADO REPUBLIKE ALBANIJE O SODELOVANJU V BOJU PROTI TERORIZMU IN ILEGALNEMU PROMETU Z MAMILI IN ORGANIZIRANEMU KRIMINALU</title>.</p>
                  <p>Predlog zakona je v obravnavo zboru predložila Vlada Republike Slovenije. Želi predstavnik Vlade besedo? (Ne želi.) Predlog zakona je obravnaval Odbor za mednarodne odnose kot matično delovno telo. Želi poročevalec odbora besedo? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin? (Ne želijo.) Besedo dajem poslankam in poslancem. Želi kdo besedo? (Ne želi.) Torej, razpravljati ne želi nihče. S tem je razprava tudi zaključena in zboru predlagam, da, skladno z zadnjo alineo 189. člena poslovnika, razpravlja in glasuje o vseh členih skupaj. Ugotovimo sklepčnost! (51 prisotnih.)</p>
                  <p>Kdo je za? (43 poslancev.) Je kdo proti? (Nihče.)</p>
                  <p>Ugotavljam, da je predlog sklepa sprejet in vse člene bomo obravnavali skupaj.</p>
                  <p>Ker k členom ni bil vložen noben amandma in skladno s pravkar sprejetim sklepom, dajem na glasovanje vse člene zakona skupaj.</p>
                  <p>Želi pred tem še kdo razpravljati? (Nihče.) Ugotovimo sklepčnost! (46 prisotnih.)</p>
                  <p>Kdo je za? (37 poslancev.) Je kdo proti? (1 poslanec.)</p>
                  <p>Ugotavljam, da so vsi členi predloga zakona sprejeti.</p>
                  <p>Po opravljeni razpravi in glasovanju o členih zakona moramo razpravljati in glasovati o naslovu zakona.</p>
                  <p>Želi kdo razpravljati o naslovu zakona? (Nihče.)</p>
                  <p>Ker ne želi nihče razpravljati o naslovu, prehajamo na glasovanje.</p>
                  <p>Na glasovanje dajem naslov zakona. Ugotovimo sklepčnost! (49 prisotnih.)</p>
                  <p>Kdo je za? (28 poslancev.) Je kdo proti? (Nihče.)</p>
                  <p>Ugotavljam, da je naslov zakona sprejet.</p>
                  <p>Izglasovali smo zakon po členih in naslov zakona.</p>
                  <p>Ugotavljam, da k predlogu zakona ni bil sprejet noben amandma, zato amandmajev ni možno vlagati in na glasovanje dajem predlog akta v celoti. Ugotovimo sklepčnost! (52 prisotnih.)</p>
                  <p>Kdo je za? (41 poslancev.) Je kdo proti? (Nihče.)</p>
                  <p>Ugotavljam, da je predlog zakona sprejet.</p>
                  <p>S tem zaključujem to točko dnevnega reda.</p>
                  <p>Prehajamo  na <title>TRETJO TOČKO DNEVNEGA REDA</title>, to je na <title>OBRAVNAVO PREDLOGA ZAKONA O RATIFIKACIJI DOGOVORA MED VLADO REPUBLIKE SLOVENIJE IN VLADO REPUBLIKE MAKEDONIJE O SODELOVANJU V BOJU PROTI TERORIZMU, ILEGALNEMU PROMETU Z MAMILI IN ORGANIZIRANEMU KRIMINALU</title>.</p>
                  <p>Predlog zakona je v obravnavo zboru predložila Vlada Republike Slovenije. Želi predstavnik Vlade besedo? (Ne želi.)</p>
                  <p>Predlog zakona je obravnaval Odbor za mednarodne odnose, kot matično delovno telo. Želi poročevalec odbora besedo? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin? (Ne želijo.)</p>
                  <p>Besedo dajem poslankam in poslancem. Želi kdo razpravljati? (Nihče.)</p>
                  <p>Ker ne želi nihče razpravljati, prehajamo na obravnavo in na odločanje o posameznih členih predloga zakona.</p>
                  <p>Zboru predlagam, da, skladno z zadnjo alineo 189. člena poslovnika, razpravlja in glasuje o vseh členih skupaj. Ugotovimo sklepčnost! (51 prisotnih.)</p>
                  <p>Kdo je za? (41 poslancev.) Je kdo proti? (Nihče.) Ugotavljam, da je sklep sprejet.</p>
                  <p>K tem členom ni bil vložen noben amandma in skladno s pravkar sprejetim sklepom dajem na glasovanje vse člene zakona skupaj. Ugotovimo sklepčnost! (47 prisotnih.)</p>
                  <p>Kdo je za? (30 poslancev.) Je kdo proti? (1 poslanec.)</p>
                  <p>Ugotavljam, da so vsi členi predloga akta sprejeti.</p>
                  <p>V obravnavo in na glasovanje dajem tudi naslov zakona. Želi kdo o naslovu razpravljati? (Nihče.) Zato dajem naslov zakona na glasovanje. Ugotovimo sklepčnost! (54 prisotnih.)</p>
                  <p>Kdo je za? (38 poslancev.) Je kdo proti? (2 poslanca.)</p>
                  <p>Ugotavljam, da je naslov zakona sprejet. Izglasovali smo zakon po členih in naslov zakona. Ugotavljam, da k predlogu zakona ni bil sprejet noben amandma, zato ni možno vlaganje dodatnih amandmajev. Dajem na glasovanje predlog zakona v celoti. Ugotovimo sklepčnost! (55 prisotnih.)</p>
                  <p>Kdo je za? (37 poslancev.) Je kdo proti? (Nihče.)</p>
                  <p>Ugotavljam, da je predlog zakona v celoti sprejet. S tem zaključujem to točko dnevnega reda.</p>
                  <p>Prehajamo na <title>4. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI USTAVE MEDNARODNE TELEKOMUNIKACIJSKE ZVEZE, KONVENCIJE MEDNARODNE TELEKOMUNIKACIJSKE ZVEZE IN IZBIRNEGA PROTOKOLA O OBVEZNEM REŠEVANJU SPOROV V ZVEZI Z USTAVO MEDNARODNE TELEKOMUNIKACIJSKE ZVEZE, KONVENCIJO MEDNARODNE TELEKOMUNIKACIJSKE ZVEZE IN IZVRŠILNIMA PRAVILNIKOMA</title>.</p>
                  <p>Predlog zakona je v obravnavo Državnemu zboru predložila Vlada Republike Slovenije. Želi predstavnik Vlade besedo? (Ne želi.) Predlog zakona je obravnaval Odbor za mednarodne odnose kot matično delovno telo. Želi poročevalec odbora besedo? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin? (Ne želijo.) Besedo dajem poslankam in poslancem. Želi kdo razpravljati? (Ne želi.) Ker ne želi nihče razpravljati, prehajamo na obravnavo in odločanje o posameznih členih predloga zakona.</p>
                  <p>Predtem Državnemu zboru predlagam, da, skladno z zadnjo alineo 189. člena poslovnika, razpravlja in glasuje o vseh členih skupaj. Ugotovimo sklepčnost! (48 prisotnih.)</p>
                  <p>Kdo je za? (40 poslancev.) Je kdo proti? (Nihče.)</p>
                  <p>Ugotavljam, da je predlog sklepa sprejet.</p>
                  <p>Ker k členom ni bil vložen noben amandma in skladno s pravkar sprejetim sklepom dajem na glasovanje vse člene zakona skupaj. Želi pred tem sedaj kdo o členih razpravljati? (Ne želi.) Predlog členov dajem na glasovanje. Ugotovimo sklepčnost! (56 prisotnih.)</p>
                  <p>Kdo je za? (31 poslancev.) Je kdo proti? (Nihče.)</p>
                  <p>Ugotavljam, da so vsi členi predloga akta sprejeti.</p>
                  <p>V razpravo dajem naslov zakona. Želi kdo razpravljati o naslovu? (Nihče.) Zato dajem naslov zakona na glasovanje. Ugotovimo sklepčnost! (47 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da smo naslov zakona sprejeli.</p>
                  <p>K predlogu zakona ni bil sprejet noben amandma, zato ni možno vlaganje dodatnih amandmajev in dajem na glasovanje predlog zakona v celoti. Ugotovimo sklepčnost! (46 prisotnih.)</p>
                  <p>Kdo je za? (36 poslancev.) Je kdo proti? (Nihče.)</p>
                  <p>Ugotavljam, da je predlog zakona sprejet.</p>
                  <p>S tem tudi zaključujem to točko dnevnega reda.</p>
                  <p>Prehajamo na <title>5. TOČKO DNEVNEGA REDA</title>, to je na <title>OBRAVNAVO PREDLOGA ZAKONA O RATIFIKACIJI PROTOKOLA TER 2., 4. IN 5. PROTOKOLA K SPLOŠNEMU SPORAZUMU O PRIVILEGIJIH IN IMUNITETAH SVETA EVROPE</title>.</p>
                  <p>Predlog zakona je v obravnavo zboru predložila Vlada Republike Slovenije. Želi predstavnik Vlade besedo? (Ne želi.) Predlog zakona je obravnaval Odbor za mednarodne odnose kot matično delovno telo. Želi poročevalec odbora besedo? (Ne želi.) Želi besedo predstavnik Sekretariata za zakonodajo in pravne zadeve? (Ne.) Želijo besedo predstavniki poslanskih skupin? (Ne želijo.) Besedo dajem poslankam in poslancem. Želi kdo razpravljati? (Ne.)</p>
                  <p>Ker ne želi nihče razpravljati, prehajamo na obravnavo in odločanje o posameznih členih predloga zakona. Zboru predlagam, da skladno z zadnjo alineo 189. člena poslovnika razpravlja in glasuje o vseh členih skupaj. Ta predlog sklepa dajem na glasovanje. Ugotovimo sklepčnost! (47 prisotnih.)</p>
                  <p>Kdo je za? (43 poslancev.) Je kdo proti? (1 poslanec.)</p>
                  <p>Ugotavljam, da je predlog sklepa sprejet.</p>
                  <p>Ker k členom ni bil vložen amandma in skladno s pravkar sprejetim sklepom, dajem na glasovanje vse člene zakona skupaj. Želi pri tem kdo o členih razpravljati? Ne. Torej dajem člene zakona na glasovanje. Ugotovimo sklepčnost! (46 prisotnih.)</p>
                  <p>Kdo je za? (35 poslancev.) Je kdo proti? (1 poslanec.)</p>
                  <p>Ugotavljam, da so vsi členi predloga zakona sprejeti.</p>
                  <p>V obravnavo dajem naslov zakona. Želi kdo o naslovu zakona razpravljati? (Nihče.) Zato dajem naslov zakona na glasovanje. Ugotovimo sklepčnost! (49 prisotnih.)</p>
                  <p>Kdo je za? (35 poslancev.) Je kdo proti? (Nihče.)</p>
                  <p>Ugotavljam, da je naslov zakona sprejet.</p>
                  <p>K predlogu zakona ni bil sprejet noben amandma, zato ni možno vlaganje dodatnih amandmajev in dajem predlog zakona v celoti na glasovanje. Ugotovimo sklepčnost! (51 prisotnih.)</p>
                  <p>Kdo je za? (34 poslancev.) Je kdo proti? (1 poslanec.)</p>
                  <p>Ugotavljam, da je predlog zakona v celoti sprejet.</p>
                  <p>S tem tudi zaključujem to točko dnevnega reda.</p>
                  <p>Prehajamo na <title>6. TOČKO DNEVNEGA REDA</title>, to je na <title>OBRAVNAVO PREDLOGA ZAKONA O RATIFIKACIJI SPORAZUMA MED REPUBLIKO SLOVENIJO IN KRALJEVINO NIZOZEMSKO O ZRAČNEM PROMETU MED NJUNIMA OZEMLJEMA IN ZUNAJ NJUNIH OZEMELJ</title>.</p>
                  <p>Predlog zakona je v obravnavo zboru predložila Vlada Republike Slovenije. Želi predstavnik Vlade besedo? (Ne želi.) Predlog zakona je obravnaval Odbor za mednarodne odnose kot matično delovno telo. Želi predstavnik, poročevalec odbora besedo? (Ne želi.) Želi besedo predstavnik Sekretariata za zakonodajo in pravne zadeve? (Ne.) Želijo besedo predstavniki poslanskih skupin? (Ne želijo.) Besedo dajem poslankam in poslancem. Želi kdo razpravljati? Nihče ne želi razpravljati.</p>
                  <p>Prehajamo na obravnavo in odločanje o posameznih členih predloga zakona. Zboru predlagam, da, skladno z zadnjo alineo 189. člena poslovnika, razpravlja in glasuje o vseh členih skupaj. Ugotovimo sklepčnost! (48 prisotnih.)</p>
                  <p>Kdo je za? (43 poslancev.) Je kdo proti? (Nihče.)</p>
                  <p>Ugotavljam, da je predlog sklepa sprejet.</p>
                  <p>Ker k členom ni bil vložen noben amandma in skladno s pravkar sprejetim sklepom, dajem na glasovanje vse člene zakona skupaj.</p>
                  <p>Želi o členih kdo razpravljati? (Nihče.) Zato dajem člene zakona na glasovanje. Ugotovimo sklepčnost! (54 prisotnih.)</p>
                  <p>Kdo je za? (30 poslancev.) Je kdo proti? (1 poslanec.)</p>
                  <p>Ugotavljam, da so vsi členi predloga zakona sprejeti.</p>
                  <p>V obravnavo dajem naslov zakona.</p>
                  <p>Želi kdo o naslovu zakona razpravljati? (Nihče.) Zato dajem naslov zakona na glasovanje. Ugotovimo sklepčnost! (48 prisotnih.)</p>
                  <p>Kdo je za? (34 poslancev.) Je kdo proti? (Nihče.)</p>
                  <p>Ugotavljam, da je naslov zakona sprejet.</p>
                  <p>K predlogu zakona ni bil sprejet noben amandma, zato ni možno vlaganje dodatnih amandmajev.</p>
                  <p>Dajem na glasovanje predlog zakona v celoti. Ugotovimo sklepčnost! (47 prisotnih.)</p>
                  <p>Kdo je za? (40 poslancev.) Je kdo proti? (Nihče.)</p>
                  <p>Ugotavljam, da je predlog zakona v celoti sprejet.</p>
                  <p>S tem tudi zaključujem to točko dnevnega reda.</p>
                  <p>Prehajamo na <title>7. TOČKO DNEVNEGA REDA</title>, to je na <title>OBRAVNAVO PREDLOGA ZAKONA O RATIFIKACIJI SPORAZUMA MED REPUBLIKO SLOVENIJO IN REPUBLIKO INDIJO O TRGOVINSKEM IN GOSPODARSKEM SODELOVANJU</title>.</p>
                  <p>Predlog zakona je v obravnavo zboru predložila Vlada Republike Slovenije. Želi predstavnik Vlade besedo? (Ne želi.) Predlog zakona je obravnaval Odbor za mednarodne odnose, kot matično delovno telo. Želi poročevalec odbora besedo? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Želijo besedo predstavniki poslanskih skupin? (Ne želijo.)</p>
                  <p>Besedo dajem poslankam in poslancem. Želi kdo razpravljati? (Ne želi.)</p>
                  <p>Ker ne želi nihče razpravljati, prehajamo na obravnavo in odločanje o posameznih členih predloga zakona.</p>
                  <p>Zboru predlagam, da skladno z zadnjo alineo 189. člena poslovnika, razpravlja in glasuje o vseh členih skupaj.</p>
                  <p>Predlog tega sklepa dajem na glasovanje. Ugotovimo sklepčnost! (49 prisotnih.)</p>
                  <p>Kdo je za? (36 poslancev.) Je kdo proti? (4 poslanci.)</p>
                  <p>Ugotavljam, da je predlog sklepa sprejet.</p>
                  <p>Ker k členom ni bil vložen noben amandma in skladno s pravkar sprejetim sklepom, dajem na glasovanje vse člene zakona skupaj. Želi kdo razpravljati? (Ne želi.) Ker ne želi nihče razpravljati, dajem člene zakona na glasovanje. Ugotovimo sklepčnost! (48 prisotnih.)</p>
                  <p>Kdo je za? (43 poslancev.) Je kdo proti? (Nihče.)</p>
                  <p>Ugotavljam, da so vsi členi predloga zakona sprejeti.</p>
                  <p>V razpravo dajem naslov zakona.</p>
                  <p>Želi kdo o naslovu razpravljati? (Ne želi.) Zato dajem naslov zakona na glasovanje. Ugotovimo sklepčnost! (46 prisotnih.)</p>
                  <p>Kdo je za? (32 poslancev.) Je kdo proti? (1 poslanec.)</p>
                  <p>Ugotavljam, da je naslov zakona sprejet.</p>
                  <p>K predlogu zakona ni bil sprejet noben amandma, zato ni možno vlaganje dodatnih amandmajev in na glasovanje dajem predlog zakona v celoti. Ugotovimo sklepčnost! (51 prisotnih.)</p>
                  <p>Kdo je za? (33 poslancev.) Je kdo proti? (Nihče.)</p>
                  <p>Ugotavljam, da je predlog zakona v celoti sprejet.</p>
                  <p>S tem tudi zaključujem to točko dnevnega reda.</p>
                  <p>Prehajamo na <title>8. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO SLOVAŠKE REPUBLIKE O MEDSEBOJNI TRGOVINI IN PLAČILIH</title>.</p>
                  <p>Predlog zakona je v obravnavo Državnemu zboru predložila Vlada Republike Slovenije. Ali želi predstavnik Vlade besedo? (Ne želi.) Predlog zakona je obravnaval Odbor za mednarodne odnose kot matično delovno telo. Želi poročevalec odbora besedo? (Ne želi.) Želi besedo predstavnik Sekretariata za zakonodajo in pravne zadeve? (Ne želi.) Besedo dajem predstavnikom poslanskih skupin? (Ne želijo.) Besedo dajem poslankam in poslancem. Želi kdo razpravljati? (Ne želi.)</p>
                  <p>Ker ne želi nihče razpravljati, prehajamo na obravnavo in odločanje po posameznih členih predloga zakona. Državnemu zboru predlagam, da, skladno z zadnjo alineo 189. člena poslovnika razpravlja in glasuje o vseh členih skupaj. Ugotovimo sklepčnost! (49 prisotnih.)</p>
                  <p>Kdo je za? (37 poslancev.) Je kdo proti? (Nihče.)</p>
                  <p>Ugotavljam, da je predlog sklepa sprejet.</p>
                  <p>Ker k členom ni bil vložen noben amandma, skladno s pravkar sprejetim sklepom, dajem na glasovanje vse člene zakona skupaj. Ugotovimo sklepčnost! (49 prisotnih.)</p>
                  <p>Kdo je za? (37 poslancev.) Je kdo proti? (1 poslanec.)</p>
                  <p>Ugotavljam, da so vsi členi predloga zakona sprejeti.</p>
                  <p>V razpravo dajem naslov zakona. Želi kdo razpravljati o naslovu? (Ne.) Zato dajem naslov zakona na glasovanje. Ugotovimo sklepčnost! (49 prisotnih.)</p>
                  <p>Kdo je za? (36 poslancev.) Kdo je proti? (Nihče.)</p>
                  <p>Ugotavljam, da je naslov zakona sprejet.</p>
                  <p>K predlogu zakona ni bil sprejet noben amandma, zato ni možno vlaganje dodatnih amandmajev in na glasovanje dajem predlog zakona v celoti. Ugotovimo sklepčnost! (47 prisotnih.)</p>
                  <p>Kdo je za? (39 poslancev.) Je kdo proti? (Nihče.)</p>
                  <p>Ugotavljam, da je predlog zakona v celoti sprejet.</p>
                  <p>S tem zaključujem to točko dnevnega reda in s tem tudi današnje zasedanje. Nasvidenje jutri ob 10. uri.</p>
               </sp>
               <stage>(SEJA JE BILA PREKINJENA 27. SEPTEMBRA 1994 OB 18.41 URI IN</stage>
               </div>
      </body>
  </text>
</TEI>

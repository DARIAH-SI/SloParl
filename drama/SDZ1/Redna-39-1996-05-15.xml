<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication Information</p>
         </publicationStmt>
         <sourceDesc>
            <bibl>
               <idno type="custom" subtype="session">88B88DBC767C1CA4C1257832004838E3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=I&amp;type=sz&amp;uid=88B88DBC767C1CA4C1257832004838E3</idno>
            </bibl>
         </sourceDesc>
         <sourceDesc>
            <p>Information about the source</p>
         </sourceDesc>
      </fileDesc>
  </teiHeader>
  <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <head type="session">39. seja</head>
            <docDate>(15., 16., 21., 22., 23., 24., 28., 29., 30. in 31. maj 1996)</docDate>
            <castList>
               <castItem>Sejo so vodili: Jožef Školč, predsednik Državnega
                  zbora, dr. Lev Kreft, Miroslav Mozetič in Vladimir Topler podpredsedniki
                  Državnega zbora.</castItem>
            </castList>
            <stage>Seja se je pričela ob 16.10 uri.</stage>
            <sp>
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam 39. sejo Državnega zbora Republike Slovenije. Opravičila veljajo ista, kot so veljala za 38. sejo, povedana danes dopoldne. Ugotovimo sklepčnost! (53 prisotnih.)</p>
               <p>Ugotavljam, da je Državni zbor sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo pozdravljam.</p>
               <p>Prehajamo na sprejem zapisnikov 36. seje ter 30., 38., 39., 41. in 42. izredne seje Državnega zbora Republike Slovenije. Zapisniki so seveda bili na vpogled v računalniški mreži. Sprašujem, ali zahteva kdo spremembo ali dopolnitev oziroma nekakšno drugo pripombo k tem zapisnikom? Želi kdo besedo? Ugotavljam, da ne, ker ni nobenih pripomb. Prehajamo na glasovanje. Najprej dajem na glasovanje sprejem zapisnika 30. izredne seje Državnega zbora. Ugotovimo sklepčnost! (57 prisotnih.)</p>
               <p>Kdo je za? (43 poslancev.) Je kdo proti? (2 poslanca.)</p>
               <p>Ugotavljam, da smo ta zapisnik sprejeli.</p>
               <p>In dajem na glasovanje zapisnik 36. redne seje Državnega zbora Republike Slovenije. Ugotovimo sklepčnost! (53 prisotnih.)</p>
               <p>Kdo je za? (31 poslancev.) Je kdo proti? (1 poslanec.)</p>
               <p>Ugotavljam, da smo zapisnik sprejeli.</p>
               <p>Na glasovanje dajem zapisnik 38. izredne seje Državnega zbora Republike Slovenije. Ugotovimo sklepčnost! (54 prisotnih.)</p>
               <p>Kdo je za? (26 poslancev.) Je kdo proti? (3 poslanci.)</p>
               <p>Ugotavljam, da smo ta zapisnik sprejeli.</p>
               <p>In dajem na glasovanje zapisnik 39. izredne seje Državnega zbora Republike Slovenije. Ugotovimo sklepčnost! (55 prisotnih.)</p>
               <p>Kdo je za? (29 poslancev.) Je kdo proti? (2 poslanca.)</p>
               <p>Ugotavljam, da smo zapisnik sprejeli.</p>
               <p>Na glasovanje dajem zapisnik 41. izredne seje. Ugotovimo sklepčnost! (46 prisotnih.)</p>
               <p>Kdo je za? (32 poslancev.) Je kdo proti? (3 poslanci.)</p>
               <p>Ugotavljam, da smo ta zapisnik sprejeli.</p>
               <p>Dajem na glasovanje zapisnik 42. izredne seje. Ugotovimo sklepčnost! (59 prisotnih.)</p>
               <p>Kdo je za? (30 poslancev.) Je kdo proti? (2 poslanca.)</p>
               <p>Ugotavljam, da smo ta zapisnik sprejeli.</p>
               <p>Prehajamo k določitvi dnevnega reda 39. seje Državnega zbora Republike Slovenije. Predlog dnevnega reda 39. seje Državnega zbora je bil pripravljen na podlagi predhodnega sklica 39. seje in po dogovoru na kolegiju predsednika Državnega zbora. Prejeli ste ga s sklicem seje, dne 20. marca 1996. Prehajamo k določitvi dnevnega reda. Odločali bomo, kot veste, po vrstnem redu predlogov in po postopku, ki je določen s 64. členom poslovnika. Predlogov za umik nismo prejeli. Želi kdo v zvezi s tem besedo? (Ne.)</p>
               <p>Prehajamo torej h glasovanju o razširitvah dnevnega reda. Začetek te seje se je sicer zavlekel, sklicana pa je bila že 20. marca, zato predlagam zboru, da to sejo razširimo z obravnavo predlogov zakonov po hitrem postopku, ki so bili že vloženi, in tistih vloženih predlogov zakonov po skrajšanem postopku, za katere s tako obravnavo soglaša matično delovno telo. Želi s tem proceduralnim predlogom kdo besedo? (Ne.) Prehajamo torej na obravnavo in sklepanje o predlogih za razširitev dnevnega reda. Besedo želi dr. Mateja Kožuh-Novak. Izvolite.</p>
            </sp>
            <sp>
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! V imenu Odbora za zdravstvo, delo, družino in socialno politiko predlagam razširitev dnevnega reda za prvo obravnavo zakona o zdravnikih. Zakaj je to potrebno - obrazložitev bo podal kolega Topler. Odbor je sprejel predlog s sedmimi glasovi za, enim proti in štirimi vzdržanimi.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. O tem bomo glasovali seveda na koncu, imamo pred tem še vrsto drugih predlogov za razširitev.</p>
               <p>Prehajamo k obravnavi posamičnih predlogov za razširitev dnevnega reda. Poslanec Ivan Sisinger je v obravnavo zboru predložil predlog zakona o spremembah in dopolnitvah zakona o pokojninskem in invalidskem zavarovanju ter predlaga, da ga zbor sprejme po hitrem postopku. Želi predlagatelj zakona besedo? Gospod Ivan Sisinger ima besedo.</p>
            </sp>
            <sp>
               <speaker>IVAN SISINGER:</speaker>
               <p>Gospod predsedujoči, spoštovane poslanke in poslanci! Jaz vas prosim, da vendarle sprejmemo dopolnitev, glede na to, da smo že trikrat odložili na matičnem delovnem odboru prav zaradi obravnave zakona o zdravnikih, predlog zakona o spremembah in dopolnitvah zakona o pokojninskem in invalidskem zavarovanju. Mislim, da ni potrebno nobene posebne razlage; v Poročevalcu številka 5 je predlog zakona. Ničesar drugega ne predlagam s tem predlogom, seveda kot tiste tri temeljne zadeve, katere smo sprejeli decembra, na decembrskem zasedanju Državnega zbora, skoraj soglasno v tem Državnem zboru, in tiste tri zadeve, za katere je bilo več ali manj dogovorjeno, razen ene, tudi takrat z Vlado in ni bilo sporov okoli vprašanja kapitalskega sklada in tudi takrat ni bilo sporov in vprašanj, kako usklajevati pokojnine. Predlog, ki smo ga mi sprejeli decembra, in sedanji zakon, ki ga jaz predlagam, je popolnoma v enakem besedilu, kot ga je predlagala Vlada s svojim amandmajem, ki ga je ta Državni zbor sprejel. Ker ne gre za nobene novele teh sprememb in dopolnitev, ampak samo za vam dobro poznane tri zadeve, prosim, da se ta zakon uvrsti na dnevni red, to pa je tudi zahteva upokojencev Slovenije bila jasno izražena v tem parlamentu in pred Vlado na protestnem zboru, ki je bila seveda v mesecu februarju. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo poročevalec matičnega delovnega telesa? (Ne.) Želi besedo predstavnik sekretariata? (Ne.) Želi predstavnik Vlade besedo? (Ne.) Želijo besedo predstavniki poslanskih skupin? Izvolite, gospod Janez Podobnik v imenu poslanske skupine Slovenske ljudske stranke.</p>
            </sp>
            <sp>
               <speaker>JANEZ PODOBNIK:</speaker>
               <p>V imenu poslanske skupine Slovenske ljudske stranke bi predvsem rad opozoril na 201. člen poslovnika, ki pravi, da je hitri postopek takrat, kadar to zahtevajo izredne potrebe države, interesi obrambe ali naravne nesreče, je mogoče zakon sprejeti po hitrem postopku. Jaz bi prosil, ko se bomo odločali za hitre postopke, da imamo to v vidu. Sicer pa sami uvrstitvi zakona na dnevni red ne nasprotujemo, ne pa po hitrem postopku. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanskih skupin? Gospod Ignac Polajnar, izvolite, poslanska skupina Slovenskih krščanskih demokratov.</p>
            </sp>
            <sp>
               <speaker>IGNAC POLAJNAR:</speaker>
               <p>Hvala lepa, gospod predsedujoči. Spoštovane poslanke in poslanci, predstavniki Vlade! Vtis je, tako na hitro, češ, da gre za neko malenkostno stvar, ki jo bomo na hitro lahko sprejeli. Jaz bi vendarle prosil, da je Vlada pri takih točkah zraven in da jasno pove, za kaj pri stvari gre. Njena odgovornost je, da je v Državnem zboru in da te stvari pove. Ne da zdaj mi tu ugibamo, kaj se bo zgodilo, če bomo nekaj uvrstili ali ne uvrstili. Zato prosim, da pride predstavnik Vlade in pove jasno in glasno, ne pa da gre mirno stvar mimo in nihče ne reče nič, ne ja, ne ne. Tako ne moremo delati. Prosim, da se to takoj zgodi. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Vlada je prisotna. Če se pa želi izjasniti, pa seveda. Ne? Želi še kdo besedo v imenu poslanskih skupin? Ugotavljam, da ne in sprašujem predlagatelja, če želi dodatno obrazložiti svoj predlog? Gospod Ivan Sisinger ima besedo.</p>
            </sp>
            <sp>
               <speaker>IVAN SISINGER:</speaker>
               <p>Dodatno bi samo rad obrazložil namreč sledeče. Vlada je seveda dala svoj predlog, ki ga bomo obravnavali, upam, da na jutrišnji seji matičnega odbora, da nasprotuje temu hitremu postopku prav zaradi nacionalnih, pa takšnih in drugačnih interesov. Rad bi povedal, da smo mi, če pogledamo nazaj, na slehernem zasedanju Državnega zbora, sprejemali celo vrsto zakonov po hitrem postopku, ki zdaleč niso imeli niti enega od teh temeljnih treh elementov, o katerih zdaj Vlada prav pri tem zakonu posebej govori. Sigurno pa je to, da če te spremembe niso v nacionalnem, obrambnem in drugem interesu, so pa gotovo v družbenem, človeškem in državnem interesu za tako število ljudi, da pa vendarle te zadeve obravnavamo in iz teh razlogov sem menil, da je nujno, da se predlog obravnava po hitrem postopku. Če to ne storimo, potem tega zakona do konca leta po redni ne spravimo pod streho in mislim, da bi prav ta Državni zbor moral to do upokojencev še opraviti. Zato prosim, da vendarle podpremo, tako kot smo mnoge druge hitre postopke.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Dajem na glasovanje predlog za razširitev dnevnega reda s tem predlogom zakona po hitrem postopku, bomo pa kasneje glasovali. Prosim, da ugotovimo sklepčnost! (55 prisotnih.)</p>
               <p>Kdo je za? (24 poslancev.) Je kdo proti? (25 poslancev.)</p>
               <p>Ugotavljam, da predlog ni bil sprejet.</p>
               <p>Vlada Republike Slovenije je v obravnavo zboru predložila predlog zakona o ureditvi določenih vprašanj povezanih z graditvijo železniškega omrežja in objektov za gradnjo nove proge na razdalji Puconci - Hodoš - državna meja in drugega tira železniške proge na razdalji Koper - Divača in predlaga, da ga zbor sprejme po hitrem postopku. Želi besedo predstavnik Vlade? (Ne.) Želi besedo poročevalec matičnega delovnega telesa? (Ne.) Želi besedo predstavnik sekretariata? Izvolite, besedo ima gospod Milan Baškovič.</p>
            </sp>
            <sp>
               <speaker>MILAN BAŠKOVIČ:</speaker>
               <p>Hvala lepa. V tem primeru se bom oglasil zato, ker menim, da je treba vendarle razmisliti o predlogu za hitri postopek. Odbor še svojega mnenja ni dal, mi pa smo napisali mnenje, ne vem, če ste ga prebrali. Namreč gre za poseben primer, ki bi lahko pomenil prejudic za bodoče podobne primere. Že v prejšnji točki je bilo opozorjeno popolnoma upravičeno na pogoje, ki jih poslovnik terja: izredne potrebe države, obrambne zadeve ali pa katastrofa. Tukaj naj bi šlo za izredne potrebe države. Vendar to, kar Vlada utemeljuje, pravi za to, ker je iz nacionalnega programa razvoja železniške infrastrukture razvidno, da gre za gradnjo novega omrežja, je to izredna potreba države. In to je vsa utemeljitev. Zdaj, če gremo v tako logiko, bi vse, kar je v nacionalnih programih programirano, kar je nekako uradna srednjeročna projekcija dela in tako naprej, bi to dobilo karakter izrednih potreb države. Na to opozarjam, na ta razlog, ker vsebinsko ne pokriva izrednih potreb.</p>
               <p>Drugo je pa to, da je nacionalni program sprejemal ta Državni zbor po dolgih razpravah, ki so tekle, to je bilo dolgo programirano, to ni nova zadeva, ki bi nastala čez noč oziroma v enem tednu kot potreba izredne nuje. Oktobra lani je bil ta program dokončno sprejet. In danes se pojavi potem kot izredna potreba, ki mora biti po hitrem postopku urejena. Na to opozarjam, ker je to zadeva, ki ni kratkoročna. To je en vidik. Drugo, kar je pravno sporno oziroma problematično, da se ureja nek izjemen sistem posegov, postopkov, izjemno od splošne ureditve, s tem da pa se uporablja ta izjema samo za dve progi izrecno identificirani. Ne gre za nek sistemski splošni ukrep, ki bi veljal za neko celo področje dejavnosti ali za neko infrastrukturo, ki bi jo lahko posplošili, ampak za dve posebej izbrani progi iz programa. Že to je kot pristop konceptualno silno problematično take izjeme v sistemu ustvarjati.</p>
               <p>Drugič. Tudi zaporedje. Ta zakon se v rešitvah, vsaj v eni, ki je zelo pomembna, veže na spremembe, ki jih predvideva bodoči zakon o graditvi objektov o njegovih spremembah, ki je predložen Državnemu zboru, ampak je v kasnejši fazi, ga nimamo še v obravnavi. Namreč, ta zakon predvideva enotno dovoljenje za lokacijo in graditev. Tega v sistemu še nimamo. To šele predvidevamo v zakonu, ki bo šele prišel na proceduro. Se pravi, v tem delu prehiteva zakon, ki bo v sistemu to možnost sploh dal in tam se bodo tudi pogoji, postopki, predpostavke, podrobnosti okoli tega morali urediti in uzakoniti. Tukaj se pa samo pojem, kakor da je že jasen in dan, uporabi. Se pravi, da je logika zaporedja tukaj zamenjana, namesto, da bi bil prej sistemski zakon, ki to omogoča, v tem delu, s tem operira kot da je že dano in se ne ukvarja z uvedbo tega inštituta. Sicer pa zakon po svoji vsebini ni samo tehnične narave, finančne ali kakršnekoli, ki bi opravičevale eno hitro rešitev in ne zadeva širše, in levo in desno sistema ali pa pravic, vendarle tudi v tem, kolikor je, sicer ni širok, posega v neke premoženjsko pravne odnose, v razmerja, seveda v interesu gradenj in investicij itd., ampak vendarle je v okviru problematike, ki je vsebinsko zahtevnejša, ki jo je potrebno pazljivo proučiti, da ne bi bilo kaj narobe in to se v hitrem postopku dejansko ne more zagotoviti.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Prosim za mir v dvorani. Se opravičujem gospod Baškovič.</p>
            </sp>
            <sp>
               <speaker>MILAN BAŠKOVIČ:</speaker>
               <p>Zaradi teh vidikov, čeprav mi običajno ne dajemo mnenja glede hitrih postopkov, ker to je stvar res vsebinske odločitve, politične glede razlogov, ki so ali pa niso, drugače pa smo pri skrajšanemu postopku dolžni dajati mnenja, tam jih damo, za hitre pa samo izjemoma, če ugotovim ali pa če ocenimo, da je vredno, da se tudi o teh stvareh vendarle s teh vidikov stvar nekoliko premisli. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želijo besedo predstavniki poslanskih skupin?</p>
               <p>Ja, gospod Janez Podobnik. Izvolite.</p>
            </sp>
            <sp>
               <speaker>JANEZ PODOBNIK:</speaker>
               <p>Spoštovani! V poslanski skupini ne nasprotujemo, da se ta zakon uvrsti na dnevni red. Vsekakor pa ocenjujemo, da ni razlogov in argumentov, da bi bil to hitri postopek.</p>
               <p>Pred seboj imam dopis, ki ga je slovenski državljan poslal Ustavnemu sodišču, kjer ta problem navaja. Osebno sem prepričan, da smo v teh treh letih kar prevečkrat nepravilno uoporabili ta institut hitrega postopka, da ne rečem, da smo ga zlorabili oziroma nenačelno uporabljali. Sedaj je čas, da začnemo stvari tako sprejemati, kot od nas zahteva ta zakon in poslovnik. Torej, sekretariat naj pogosteje opozori na to. Mislim, da je na nek način dolžan. Torej, ni razlogov, da bi ta zakon sprejemali po hitrem postopku. Podpiramo pa, da ga uvrstimo na dnevni red. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanske skupine? Gospod dr. Leo Šešerko, izvolite.</p>
            </sp>
            <sp>
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovane kolegice in kolegi! Naša poslanska skupina pa nasprotno meni, da je utemeljen ta predlog za hitri postopek. In sicer zaradi tega, ker gre za projektiranje in izgradnjo železniške proge, ki bo omogočila preusmeritev težkega tovornega prometa s ceste na železnico. Glede na to, da naše ceste predstavljajo velik problem tudi za zdravje prebivalcev Slovenije, je s tem, da Državni zbor uredi to. Tu je izkazan velik interes Republike Slovenije. Poleg tega ne vidimo nekega velikega problema v tem smislu, da bi šlo za zelo hude posege; deloma bo zgrajena samo druga proga do Divače in nadvse potrebna železniška povezava z Madžarsko. Veste, da je ta poskus, da bi iz Budimpešte do Ljubljane vozil vlak s tovornjaki, žalostno propadel ravno zaradi tega, ker je pot, po kateri vlak potuje, popolnoma neprimerna in tako rekoč neuporabna in če hočemo izvesti preusmeritev s cest na železnico izvesti, je smiselno, da po hitrem postopku ta zakon sprejmemo. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanske skupine? Ugotavljam, da ne in dajem na glasovanje. Sedaj pa sprašujem predlagatelja, Vlado, če želi dodatno obrazložiti svoj predlog? (Ne.) Dajem ta predlog za razširitev dnevnega reda na glasovanje.</p>
               <p>Obrazložitev glasu. Mag. Janez Jug, izvolite.</p>
            </sp>
            <sp>
               <speaker>MAG. JANEZ JUG:</speaker>
               <p>Osebno bom podprl hitri postopek tega zakona, čeprav je verjetno sama vsebina, ki ga rešuje, zelo zapoznela. Namreč, blagovni tokovi, ki potekajo iz Kopra oziroma iz bližnjega daljnega vzhoda in tako dalje preko koprske luke v centralno Evropo, bi morala Vlada že davno rešiti. Mislim, da je tu velika zamuda. Ko zahtevamo sedaj hitri postopek, mislim, da je vredno vse kritike, da na tak način pride v ta Državni zbor, ker bi morala to že davno rešiti.</p>
               <p>Mislim pa, da ga bom podprl s preprostega razloga. Mogoče še ni vse zamujeno, da ti blagovni tokovi namesto da gredo preko Kopra in naprej, da se ne bi zaradi našega omahovanja in neresnega pristopa k temu problemu preselili v severno evropske luke in s tem bi Slovenija resnično postala slepo črevo v teh prometnih tokovih. Zato prosim, da se resnično podpre ta zakon po hitrem postopku. Hvala lepa.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Hvala lepa. Se opravičujem vsem prisotnim, ker prvič vodim sprejemanje dnevnega reda. Pri razširitvah ni obrazložitve glasu. Naredil sem napako. Ne opravičujem se vam, ker ste imeli besedo, ampak vam, ki ste pač to mojo napako morali s poslušanjem in časovno prenesti. Prosim, da ugotovimo sklepčnost! (61 prisotnih.)</p>
               <p>Kdo je za? (49 poslancev.) Je kdo proti? (2 poslanca.)</p>
               <p>Ugotavljam, da smo predlog, da se ta zakon uvrsti na dnevni red, sprejeli.</p>
               <p>Na glasovanje dajem še predlog, da se ta zakon sprejme po hitrem postopku. Ugotovimo sklepčnost! (61 prisotnih.)</p>
               <p>Kdo je za? (30 poslancev.) Je kdo proti? (23 poslancev.)</p>
               <p>Ugotavljam, da je zakon uvrščen na dnevni red po hitrem postopku, in sicer kot 12.a točka dnevnega reda.</p>
               <p>Dalje, poslanka Jana Primožič in poslanec Miroslav Geržina sta v obravnavo zboru predložila predlog zakona o spremembah in dopolnitvah zakona o prispevkih za socialno varnost, ter predlagata, da ga zbor sprejme po hitrem postopku. Želi predstavnik predlagateljev besedo? (Ne.) Želi besedo poročevalec matičnega delovnega telesa? Gospa Jana Primožič ima besedo v imenu predlagateljev.</p>
            </sp>
            <sp>
               <speaker>JANA PRIMOŽIČ:</speaker>
               <p>Hvala za besedo. Rada bi samo popravila oziroma res vprašala, ker sva midva z gospodom Geržinom predlagala na 40. sejo in sprašujem, če je mogoče prišlo do kakšne pomote?</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Ne. Jaz sem na začetku prebral, tisti zakoni, ki so bili vloženi s predlogom za hitri postopek, glede na to, da je že prejšnja seja, 38. seja, tako dolgo trajala, je bil predlog, ki smo ga tudi sprejeli, da te zakone damo za razširitev že na to sejo zaradi tega, ker se je začetek te seje tako zamudil. Gre samo za to. če pa odstopata od predloga, če gre za 40. sejo, je pa v redu.</p>
            </sp>
            <sp>
               <speaker>JANA PRIMOŽIČ:</speaker>
               <p>Prosila bi za 5 minutni odmor, da se s predlagateljem pogovoriva o tem predlogu. Hvala.</p>
            </sp>
            <sp>
               <speaker>PODPREDSEDNIK DR. LEV KREFT:</speaker>
               <p>Bomo o tem glasovali kasneje, vidva se pa med tem dogovorita.</p>
               <p>Naslednji predlog za razširitev je: Vlada Republike Slovenije je v obravnavo zboru predložila predlog zakona o poroštvu Republike Slovenije za obveznosti iz pogodbe o najetju posojila Mednarodne banke za obnovo in razvoj za slovenski ekološki projekt, zmanjšanje onesnaževanja zraka, ter predlaga, da ga zbor sprejme po hitrem postopku. Želi besedo predstavnik Vlade? (Ne.) Želi besedo poročevalec matičnega delovnega telesa? (Tudi ne.) Želi besedo predstavnik sekretariata? (Ne.) Želijo besedo predstavniki poslanskih skupin? (Ne.) Verjetno ni predloga, da predlagatelj potem dodatno obrazloži svoj predlog in dajem ta predlog za razširitev dnevnega reda na glasovanje. Ugotovimo sklepčnost! (45 prisotnih.) Ponovno vas prosim, da ugotovimo sklepčnost! (53 prisotnih.)</p>
               <p>Kdo je za? (30 poslancev.) Je kdo proti? (2 poslanca.)</p>
               <p>Ugotavljam, da smo zakon uvrstili na dnevni red, in sicer kot 12.b točko dnevnega reda.</p>
               <p>Zdaj dajem na glasovanje še predlog, da se ta zakon obravnava po hitrem postopku. Ugotovimo sklepčnost! (50 prisotnih.)</p>
               <p>Kdo je za? (26 poslancev.) Je kdo proti? (14 poslancev.)</p>
               <p>Ugotavljam, da smo zakon po hitrem postopku uvrstili na dnevni red.</p>
               <p>Dalje. Vlada Republike Slovenije je v obravnavo zboru predložila predlog zakona o najetju posojila pri Mednarodni banki za obnovo in razvoj za slovenski ekološki projekt, geografski informacijski sistem ter predlaga, da ga zbor sprejme po hitrem postopku. Želi besede predstavnik Vlade? (Ne.) Želi besedo poročevalec matičnega delovnega telesa? (Tudi ne.) Želi besedo predstavnik sekretariata? (Ne.) Želijo besedo predstavniki poslanskih skupin? (Tudi ne.) Torej ni potrebe, da bi predlagatelj dodatno obrazložil svoj predlog, zato dajem na glasovanje predlog za razširitev dnevnega reda s tem zakonom. Ugotovimo sklepčnost! (50 prisotnih.)</p>
               <p>Kdo je za? (30 poslancev.) Je kdo proti? (9 poslancev.)</p>
               <p>Ugotavljam, da bo Državni zbor obravnaval ta zakon pod 12.c točko dnevnega reda.</p>
               <p>In dajem na glasovanje še predlog, da navedeni zakon sprejmemo po hitrem postopku. Ugotovimo sklepčnost! (50 prisotnih.)</p>
               <p>Kdo je za? (26 poslancev.) Je kdo proti? (11 poslancev.)</p>
               <p>Ugotavljam, da bomo obravnavali ta zakon po hitrem postopku.</p>
               <p>Poslanec Marijan Poljšak je v obravnavo zboru predložil predlog zakona o začasni prepovedi stečajev podjetij v družbeni lastnini in reviziji teh stečajev ter predlaga, da ga zbor sprejme po hitrem postopku. Želi predlagatelj zakona besedo? (Ne.) Želi besedo poročevalec matičnega delovnega telesa? (Tudi ne.) Želi besedo predstavnik sekretariata? (Ne.) Želi besedo predstavnik Vlade? (Ne.) Želijo besedo predstavniki poslanskih skupin? (Ne.) Želi predlagatelj dodatno obrazložiti svoj predlog? (Ne.)</p>
               <p>Na glasovanje dajem predlog za razširitev dnevnega reda s tem zakonom. Ugotovimo sklepčnost! (50 prisotnih.)</p>
               <p>Kdo je za? (19 poslancev.) Je kdo proti? (29 poslancev.)</p>
               <p>Ugotavljam, da ta zakon ni bil sprejet na dnevni red.</p>
               <p>Poslanec Miran Potrč je v obravnavo zboru predložil predlog zakona o spremembah in dopolnitvah zakona o vojnih invalidih ter predlaga, da ga zbor obravnava in sprejme po skrajšanem postopku. Matično delovno telo z obravnavo navedenega predloga zakona po skrajšanem postopku soglaša. Želi predlagatelj zakona besedo? (Ne.) Želi besedo poročevalec matičnega delovnega telesa? (Ne.) Želi besedo predstavnik sekretariata? (Ne.) Želi besedo predstavnik Vlade? (Tudi ne.) Želijo besedo predstavniki poslanskih skupin? (Ne.)</p>
               <p>Dajem torej na glasovanje predlog za razširitev dnevnega reda z navedenim predlogom zakona. Ugotovimo sklepčnost! (39 prisotnih.) Ponovno vas prosim, da ugotovimo sklepčnost! Gre za predlog zakona o spremembah in dopolnitvah zakona o vojnih invalidih, ki ga je predložil poslanec Miran Potrč. Ugotovimo sklepčnost! (43 prisotnih.) Jaz bi vas prosil, da čisto iz razlogov korektne obravnave dnevnega reda, ki jo moramo opraviti danes in nima smisla, da jo na sredi prekinjamo, sodelujete pri delu in glasujete tako, kot ste opredeljeni. Prosim, da ugotovimo sklepčnost! (42 prisotnih.)</p>
               <p>Ker tretjič Državni zbor ni bil sklepčen, zaključujem današnje zasedanje. Nadaljevali bomo jutri ob 10. uri.</p>
            </sp>
            <stage>(SEJA JE BILA PREKINJENA 15. MAJA 1996 OB 16.42 URI IN</stage>
         </div>
      </body>
  </text>
</TEI>

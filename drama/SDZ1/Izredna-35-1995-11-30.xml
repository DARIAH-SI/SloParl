<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-35-1995-11-30">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C3A01604BECE0902C1257832004838CA</idno>
               <idno type="URI">C3A01604BECE0902C1257832004838CA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-35-1995-11-30.DZ" n="35">
               <name>Izredna</name>
               <date when="1995-11-30"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-35-1995-11-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 30. NOVEMBRA 1995 OB 17.04 URI.)</stage>
            <sp xml:id="SDZ1-Izredna-35-1995-11-30.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane poslanke in poslanci, gospe in gospodje! Pričenjam nadaljevanje 35.
                  izredne seje Državnega zbora Republike Slovenije. Obveščen sem, da so zadržani, in
                  se današnje seje ne morejo udeležiti, naslednje poslanke in poslanci: Jože
                  Protner, ki je tukaj, Janez Podobnik, Drago Šiftar, Borut Pahor, Ivo Hvalica,
                  Maria Pozsonec, Irena Oman, Zoran Madon, Janez Vindiš, Marjan Podobnik in Žarko
                  Pregelj. Vse ostale pa prosim, da potrdite svojo prisotnost v dvorani. Prosim pa
                  vse ljudi, ki niso pooblaščeni, da zapustijo dvorano Državnega zbora. Ugotovimo
                  sklepčnost! <stage>(67 prisotnih.)</stage> Zbor je sklepčen in lahko odloča.</p>
               <p>Na to sejo sem vabil tudi Vlado Republike Slovenije in jo prav lepo
                  pozdravljam.</p>
               <p>Današnje nadaljevanje 35. izredne seje bomo pričeli z obravnavo včeraj prekinjene
                  1. točke dnevnega reda, to je predloga zakona o spremembah in dopolnitvah zakona o
                  ukrepih za sanacijo gospodarskega položaja TAM Maribor d.d. in njegovih odvisnih
                  družb in Avtomontaže AM BUS d.o.o. Ljubljana, zatem pa bomo prišli na obravnavo 2.
                  točke, to je predloga zakona o spremembah in dopolnitvah zakona o lokalnih
                  volitvah.</p>
               <p>Na glasovanje dajem predlog sklepa, o katerem smo že včeraj glasovali. Na
                  glasovanje bom dal sklep, s katerim pooblaščamo Sekretariat za zakonodajo in
                  pravne zadeve, da se v končni redakciji v amandmaju k 4. členu v peti alinei pred
                  besedo "kapital" doda beseda "svoj." Obrazložitev gospod Pučnik, izvolite.</p>
            </sp>
            <sp xml:id="SDZ1-Izredna-35-1995-11-30.sp2">
               <speaker>DR. JOŽE PUČNIK:</speaker>
               <p>Spoštovane kolegice in kolegi! Socialdemokrati se glasovanja o tem zakonu ne
                  moremo udeležiti. Razlogi so bili deloma že včeraj povedani. Lahko jih na kratko
                  razložim še danes. Prvič, naj omenim samo kot značilen znak, da smo prav mi
                  postavili nekaj konstruktivnih amandmajev in nobeden od teh ni bil upoštevan. Naj
                  omenim samo, da smo hoteli precizirati garancijo države za glavnico 8 milijard in
                  samo za glavnico, ker bi s tem omogočili tudi motivacijske in kontrolne procese
                  med bančnim sistemom in pa med koncernom. Žal je večina Državnega zbora drugače
                  odločila in ni upoštevala teh argumentov. Drugi razlog je v tem, da smo se
                  zavzeli, da ne bi prikrivali dejanske socialne situacije delavcev TAM-a pred
                  javnostjo in pred parlamentom in bi jim določili direktno dovoljno količino
                  sredstev, da bi se prebrodila ta težka leta. Zato smo tudi predlagali direktno
                  povečanje sredstev za delavce, kajti ta sredstva bo država morala dati TAM-u,
                  kajti brez tega ne bo mogla preprečevati socialnih problemov, ki bi nastajali iz
                  tega. Kljub temu se je, žal, na predlog Vlade večina odločila za prikrivanje
                  dejanske situacije pred ljudmi za neke, bom rekel čisto konkretno konkretno
                  demagoške nastope, da jim gre za delavce, v bistvu so pa ti sklepi proti interesom
                  delavcem TAM-a. Ti sklepi prikrivajo situacijo ljudem v Mariboru in ko bodo
                  dojeli, kakšna igra se v zvezi s tem zakonom in z drugimi manipulacijami izvaja z
                  njimi, njihovo usodo, njihovimi delovnimi mesti in tudi sredstvi, ki jih država
                  Slovenija daje in je pripravljena dati za njih, potem bodo tudi seveda drugače
                  govorili in vedeli, kakšne igre se pravzaprav tu odvijajo, z motivi, o katerih v
                  tem primeru ne bi želel razpravljati.</p>
               <p>Naj ponovim: to in še nekateri drugi npr. razlogi, da Vlada ni bila pripravljena
                  dati vseh dokumentov, ki so potrebni - so razlogi, da se socialdemokrati ne moremo
                  udeležiti sprejemanja tega zakona, ki je v škodo Republiki Sloveniji in v škodo
                  koncernu TAM in v škodo delovnih mest v Mariboru. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp3">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kolegice in kolegi, jaz bom dal vsem besedo, samo rad bi vas opozoril,
                  da sedaj razpravljamo o predlogu sklepa. Ko bomo o zakonu razpravljali boste
                  dobili vsi besedo ...</p>
               <p>O predlogu sklepa želi kdo o tem? Proceduralno ima gospod Nace Polajnar.
                  Izvolite.</p>
            </sp>
            <sp xml:id="SDZ1-Izredna-35-1995-11-30.sp4">
               <speaker>IGNAC POLAJNAR:</speaker>
               <p>Spoštovani gospod podpredsednik, spoštovane poslanke in poslanci.</p>
            </sp>
            <sp xml:id="SDZ1-Izredna-35-1995-11-30.sp5">
               <speaker>PODPREDSEDNIK VLADIMIR TOPLER:</speaker>
               <p>Samo malo, gospod Polajnar, kolegice in kolegi, prosim za mir v dvorani in za
                  sodelovanje.</p>
            </sp>
            <sp xml:id="SDZ1-Izredna-35-1995-11-30.sp6">
               <speaker>IGNAC POLAJNAR:</speaker>
               <p>Spoštovani predstavniki Vlade, tudi jaz moram v imenu poslanske skupine povedati,
                  da ne moremo sodelovati pri dokončnem sprejemanju tega zakona, ker tudi mi smo
                  vedno bolj prepričani, da ne gre predvsem za reševanje TAM-a, ampak da je v ozadju
                  neka druga zgodba, ki jo tule včeraj nismo slišali in jo očitno ne bomo slišali
                  niti danes. Škoda je, da vendarle predsednik Vlade, ki smo ga včeraj oziroma danes
                  zjutraj prosili, da naj pride v Državni zbor, ni prišel sem in bi nam pojasnil
                  nekatere stvari, zlasti pa on osebno zagotovil, da bo ta zakon, če bo sprejet,
                  pomenil zares nov razvoj TAM-a.</p>
               <p>Tega zagotovila nismo dobili in če tega zagotovila ni, mi delamo največjo krivico
                  delavcem TAM-a, ker bodo še naprej živeli v negotovosti - in to je tisto, kar je
                  najhuje. Kdo lahko zagotovi, da se usoda TAM-a ne bo pojavila v Državnem zboru čez
                  nekaj mesecev? Tega zagotovila ni bilo. In naj tule preberem del pisma, ki smo ga
                  pravkar dobili. Prišel je iz Maribora iz TAM-a.</p>
               <p>"Uprava je tako kljub realnosti izvedbe sanacijskega programa, ki ga je že
                  potrdila slovenska Vlada, ostala povsem nemočna pri njegovem uresničevanju. Ni
                  namreč razumljivo, da so določbe, ki so bile potrjene s sprejemom zakona niso
                  prelevile v prakso. Kljub osebnemu angažiranju predsednika Vlade, da se razčistijo
                  nejasnosti v določilih zakona o sanaciji TAM-a, so stvari zastale v parlamentarni
                  proceduri".</p>
               <p>Jaz verjamem, da se je predsednik Vlade angažiral. Samo če se je res angažiral
                  takrat, ko se je Vlada pogovarjala s TAM-om, potem bi pričakoval, da se danes tudi
                  ali včeraj pojavi tu in pove, kakšne korake vse je moral opraviti, da je do
                  spremembe zakona prišlo in da je Vlada se odločila, da to pošlje v Državni zbor.
                  To bi hoteli tu slišati. Ker tega nismo slišali, ne moremo verjeti, da je to
                  temeljna zgodba, da se TAM-u zagotovi tretja tranša denarja.</p>
               <p>In še eno, pravijo lepo v TAM-u, da se zakon ni prelevil v prakso. Da se zakon ni
                  prelevil v prakso, ni krivda Državnega zbora, ampak Vlade. Zakone menda se
                  natančno ve, kdo izvršuje. In mi smo včeraj povedali, če bi Vlada resno mislila in
                  verjela v to sanacijo, bi poiskala vse možne poti, da bi se ta tretja tranša že
                  izplačala, tudi če bi morala post festum priti v Državni zbor in reči, oprostite,
                  dragi gospodje in gospe, zaračunali smo se, treba bo še sprejeti nekaj denarja.
                  Ker popolnoma verjamemo, da so delavci na robu obupa, če ne vedo, kaj se bo
                  zgodilo z njimi. Seveda pa je treba gledati nekoliko naprej in ni dovolj reči
                  delavcem, zdaj ste pa rešeni za naslednji mesec. Delavcem je treba povedati, ali
                  bodo rešeni za šest mesecev ali za eno leto, ali pa se bo reklo: TAM je zdaj trdna
                  firma, ki stoji in delavci boste tam lahko delali naprej. Tega ni bilo. In zato
                  pri takem početju ne moremo sodelovati, ker ni fair do delavcev, do Maribora in do
                  slovenske javnosti. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp7">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Polajnarju. Kolegice in kolegi, to je bilo proceduralno. Jaz bi
                  prosil, da zdaj razpravljamo o sklepu. Želi kdo razpravljati o sklepu? Najprej
                  gospod Jančar, potem gospod Jagodnik in potem gospa Lukač. In prosim, da se držimo
                  dnevnega reda. Obrazložitev glasu in proceduralno boste pa dobili takrat, ko bo to
                  po poslovniku. Izvolite, gospod Jančar. Razpravljali boste o sklepu.</p>
            </sp>
            <sp xml:id="SDZ1-Izredna-35-1995-11-30.sp8">
               <speaker>JANEZ JANČAR:</speaker>
               <p>Hvala lepa, gospod podpredsednik, lep pozdrav vsem skupaj. Sam bom ta sklep
                  podprl, ker se mi zdi, da je demokracija v tem parlamentu ravno ta, da imam
                  možnost, da odločim s tipko. Dragi gospodje, vsi vi, ki danes ne boste pritisnili
                  na tipko, izigravate svoje volivce. Zato so vam dali glas, da odločate.
                     <stage>(Vmes podpredsednik Topler: Prosim, da razlagate sklep.)</stage> Koliko
                  slabih zakonov ste tudi vi sprejeli s preglasovanjem. To je vendar, žal,
                  demokracija. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp9">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo o sklepu? Gospod Jagodnik in potem gospod Feri Horvat.</p>
            </sp>
            <sp xml:id="SDZ1-Izredna-35-1995-11-30.sp10">
               <speaker>JOŽE JAGODNIK:</speaker>
               <p>Gospod predsedujoči, hvala lepa. Spoštovane kolegice in kolegi, glasoval bom - saj
                  ste vendar uganili - za predlog sklepa. Imam občutek, da tu nekateri rešujejo sebe
                  in svoje odločitve, ki jih bodo sprejemali in da tu ne gre seveda in zgolj za TAM.
                  Ne gre za to, da bi delavcem prikrivali kakršno koli resnico, gre za to, da
                  ohranjamo delovna mesta. Sanacijski zakon in zakon, ki spravlja v življenje
                  sanacijski zakon, torej ta, ki naj bi ga danes sprejemali, ohranja delovna mesta,
                  ohranja tisto od tako imenovanega koncerna, kar se da hraniti in kar bo lahko tej
                  državi in tem delavcem, ki bodo ta delovna mesta imeli, seveda dajalo pošten kos
                  kruha in da bodo ti delavci tej državi lahko pošteno plačevali davke. Za to gre
                  pri početju te sanacije. To je zadnja četrtina, ki se je lotevamo in brez tega
                  zadnjega koraka ni začetka sanacije. Včeraj smo neštetokrat slišali, tisti, ki je
                  želel poslušati, da je tudi sanacija poslovni riziko in v ta riziko zdaj vsi
                  vstopamo, tisti, ki bomo glasovali za sanacijo.</p>
               <p>Gospe in gospodje, spoštovane kolegice in kolegi, včeraj smo slišali vest, ki jo
                  je prinesel pred nas predsednik Slovenskih krščanskih demokratov gospod Peterle,
                  da se je tudi v Mariboru nekakšen odbor za gospodarjenje odločil, da sanacije ne
                  podpre. Zelo zanimivo, danes prihajam z zasedanja Mestnega sveta, kjer smo te
                  stvari poskušali razčiščevati. Dejansko se je ta odbor sestal na priporočilo
                  nekoga iz Ljubljane. Predsednik tega odbora je povsem po naključju predsednik
                  Socialdemokratske stranke na terenu v Mariboru, imenuje se gospod Peče, ki je
                  seveda dobil zanimivo napotilo s tem, kar so sprejeli.</p>
               <p>Sprejeli pa so tri sklepe, in sicer: - sanacije ne podpirajo, podpirajo pa stečaj
                  z ohranitvijo zdravih jeder in podpirajo razčiščevanje zadev.</p>
               <p>Vse sklepe so sprejeli, zelo zanimivo, to je danes predsednik tega odbora pred
                  člani Mestnega sveta v Mariboru jasno in glasno izjavil, v pomanjkanju gradiva na
                  podlagi časopisnih člankov in informacij iz medijev. Tako se to dela in na podlagi
                  tega so sprejeli člani tega omenjenega odbora te sklepe. Mestni svet je seveda z
                  ogorčenjem odklonil legitimnost takega početja in me zadolžil, da to prenesem tudi
                  sem.</p>
               <p>Kar pa zadeva konstruktivnih amandmajev, ki so jih kolegi iz Socialdemokratske
                  stranke prispevali v včerajšnji debati, pa mislim, da resnično ne velja izgubljati
                  besed. Če je bilo kaj demagogije, pa so bili ti amandmaji ena sama velika pogrošna
                  demagogija, eno samo veliko slepilo in ena sama velika prevara in finta. Hvala
                  lepa.</p>
            </sp>
            <sp xml:id="SDZ1-Izredna-35-1995-11-30.sp11">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej gospod Feri Horvat, potem pa gospod Peterle. Jaz pa bi prosil,
                  da razpravljamo o sklepu. Seveda je pa o tem razprava, obrazložitev in replike.
                  Izvolite, gospod Feri Horvat.</p>
            </sp>
            <sp xml:id="SDZ1-Izredna-35-1995-11-30.sp12">
               <speaker>FRANC (FERI) HORVAT:</speaker>
               <p>Hvala za besedo. Spoštovane kolegice in kolegi, podpiram ta sklep in podprl bom in
                  glasoval za ta zakon. Po vsej dolgi debati, tisti ki zakonu nasprotujete, včeraj
                  in tudi danes tudi s tem, da pravite, da sploh ne boste sodelovali pri glasovanju
                  zakona in s tem dejansko blokirali sprejem zakona, me niste prepričali, obratno,
                  prepričali ste me še bolj, da je ta zakon sedaj potrebno sprejeti, čeprav,
                  ponavljam tisto, kar sem včeraj rekel, tudi jaz menim, da je Vlada neupravičeno
                  prevalila odgovornost sem k nam. Ampak to nam nič ne pomaga, mi se zdaj ne moremo
                  iznebiti objektivne odgovornosti, da če tega zakona sedaj ne sprejmemo, se ne
                  moremo iznebiti objektivne odgovornosti in v odnosu do TAM-a in do javnosti in
                  tudi do tujine navsezadnje, da nismo mi zdaj zablokirali poteka sanacije v
                  TAM-u.</p>
               <p>Ampak mislim, da bi prav s sprejemom tega zakona vrnili žogico nazaj Vladi, ki se
                  z ničemer s tem ne iznebi svoje odgovornosti, če mi ta zakon sprejmemo; ker
                  sprejmemo v glavnem to, kar je Vlada tudi predlagala, ko pravi, da bi potem lažje
                  izvajala sanacijski program. In še enkrat ponavljam, sem zelo za to, da to
                  poročilo o izvajanju sanacije čimprej dobimo in da imamo takrat bolj temeljito in
                  kvalificirano razpravo o vsem tem, o čemer ste tudi govorili tisti, ki imate
                  pripombe na potek sanacije, ne da bi imeli to celovito informacijo pred seboj.</p>
               <p>Vendar, dragocen je vsak dan za sprostitev tretje tranše, da lahko obratovanje
                  TAM-a poteka naprej. Včeraj sem opozoril na to, ker poznam nekatere reakcije pri
                  zelo pomembnih strateških partnerjih. Kot slučajno, me je danes popoldne poklicala
                  gospa, ki vodi predstavništvo nemških zbornic v Ljubljani, ker je slišala, da se
                  ukvarjamo s TAM-om in pravi: "Pravkar sem dobila iz Nemčije fax, ki ga imam tukaj,
                  od firme Berger Büringer partner, ki zelo ostro protestira in opozarja na
                  posledice, če se ne bodo zadeve okrog TAM-a razrešile in če TAM ne bo izpolnjeval
                  svojih obveznosti." Med drugim pravi v tem faxu, da je firma dosegla pri Mercedes
                  Benzu, da je postal kupec komponent in TAM zaradi situacije, zaradi nelikvidnosti
                  in drugih razlogov kasni pri dobavi in tukaj ostro opozarja, da bo s tem -
                  neposel, ki je sklenjen, padel, bodo padli vsi drugi posli pri Mercedesu in tudi
                  pri drugih firmah. To je verjetno vsem razumljivo, ker taka referenca se takoj
                  sliši in gre naprej. Ali ne moremo tega razumeti, kaj lahko pomeni taka situacija?
                  Nam se bo pripisala tista odgovornost, ki nam ne pripada in ne bomo se je
                  znebili.</p>
            </sp>
            <sp xml:id="SDZ1-Izredna-35-1995-11-30.sp13">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, prosil bi, da ne govorite, da ste toliko strpni, da poslušate
                  govornika. Gospod Mozetič in gospod Geržina, prosim.</p>
            </sp>
            <sp xml:id="SDZ1-Izredna-35-1995-11-30.sp14">
               <speaker>FRANC (FERI) HORVAT:</speaker>
               <p>In tukaj napoveduje o novih poslih, ki se za njih dogovarjajo pri drugih uglednih
                  firmah. In to je gotovo ena od rešitev TAM-a, proizvodnja komponent, če je že
                  vprašljiva proizvodnja nekaterih drugih delov. To samo kot primer. Izvoli
                  pogledati. Brez skrbi, da ni bil naročen, če dvomiš v to. Lahko to tudi preveriš,
                  Jože. Podobne stvari se bodo dogajale v teh dneh naprej. Zakaj bi si zdaj
                  nakopavali to odgovornost? Zato apeliram tudi na vas, da to sprejmemo in ne
                  povezujemo z drugimi zadevami, ki imajo zvezo s tem ali tudi ne.</p>
            </sp>
            <sp xml:id="SDZ1-Izredna-35-1995-11-30.sp15">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Peterle ima besedo.</p>
            </sp>
            <sp xml:id="SDZ1-Izredna-35-1995-11-30.sp16">
               <speaker>ALOJZ PETERLE:</speaker>
               <p>Spoštovani! Najprej replika na izvajanje gospoda poslanca Jagodnika. Še enkrat
                  prosim, da poslušate in citirate natančno. Jaz nisem rekel, da je tisti odbor v
                  Mariboru sprejel kakšen sklep proti sanaciji. Povedal sem pa, da je bila izražena
                  skepsa. To je velika razlika. Ne prodajati zadev, ki niso bile rečene tukaj. Glede
                  tega, kar je pa gospod poslanec Horvat rekel - še enkrat odklanjam, da nas nekdo
                  prisili v situacijo, ko se reče: "Samo še ta noč in samo še ta dan." Pa nismo mi
                  Državni zbor zato, da bomo takole Črnega Petra jemali v svoje roke.</p>
            </sp>
            <sp xml:id="SDZ1-Izredna-35-1995-11-30.sp17">
               <speaker>PODPREDSEDNIK VLADIMIR TOPLER:</speaker>
               <p>Prosim za mir v dvorani. Najprej dajem repliko gospodu Jagodniku, potem ima besedo
                  gospa Lukačeva. Gospa Lukačeva, izvolite.</p>
            </sp>
            <sp xml:id="SDZ1-Izredna-35-1995-11-30.sp18">
               <speaker>METKA KARNER-LUKAČ:</speaker>
               <p>Spoštovane gospe in gospodje! Tam, kjer se deli denar, je bitka huda, posebno še,
                  če se deli denar, ki ga ni treba nikomur drugemu vrniti kot državi. Da ne bo
                  Državnemu zboru pripisana odgovornost, ki nam ne pripada oziroma da poslancem
                  Slovenske ljudske stranke ne bo pripisana odgovornost, ki nam ne pripada, tudi
                  poslanci Slovenske ljudske stranke ne moremo več sodelovati pri nadaljnjem
                  odločanju, niti ne bomo zagotavljali sklepčnosti temu Državnemu zboru, pa ne glede
                  na to, če protestirajo tujci proti ravnanju Državnega zbora ali pa celo sindikati
                  v samem TAM-u. To nas ne zanima. Mi v naši stranki dobro vemo, da tudi pri
                  sprejemu tega zakona ne gre za reševanje TAM-a, ne gre za reševanje delavcev, ne
                  gre za ohranjanje delovnih mest skozi daljšo delovno obdobje, ne gre za to, da se
                  bo delavcem zagotovila socialna varnost. Tukaj gre, gospe in gospodje, za
                  popolnoma druge zadeve. Tukaj gre, da se pokrije početje, ki ga je opravljala
                  stara poslovodna struktura, sigurno ga ni opravljala sama po sebi. Opravljala ga
                  je zato, ker je imela politične botre. To smo že tudi včeraj slišali. Mi se
                  zavedamo, da je zelo težko potopiti podjetja in da Slovenija nima izobilice
                  podjetij. Slovenija ni Amerika, nima izobilice podjetij, kjer bi se kaj
                  ustvarjalo, ima pa preveč poštnih predalov družb. Tega ima pa preveč.</p>
            </sp>
            <sp xml:id="SDZ1-Izredna-35-1995-11-30.sp19">
               <speaker>PODPREDSEDNIK VLADIMIR TOPLER:</speaker>
               <p>Samo malo, gospa Lukačeva. Jaz bi prosil, da tisti, ki niso poslanci in niso
                  predstavniki Vlade, zapustijo to dvorano in to takoj. Prosim, da tisti, ki niso
                  vabljeni na sejo, takoj zapustijo dvorano in pozivam tudi varnostnike, da ne
                  spuščajo ljudi, ki niso povabljeni na sejo, v dvorano. Izvolite, gospa Lukačeva,
                  naprej.</p>
            </sp>
            <sp xml:id="SDZ1-Izredna-35-1995-11-30.sp20">
               <speaker>METKA KARNER-LUKAČ:</speaker>
               <p>Mi bi zelo radi podprli ta zakon o sanaciji TAM-a, če bi tudi dejansko vedeli, da
                  s tem delavcem in pa našemu gospodarstvu kaj pomagamo. Radi bi podprli. Vendar,
                  oprostite, moramo reči, da so nas dogodki v TAM-u, ta brezupna neobvladljivost
                  sistema, kakor tudi premajhen nadzor Vlade Republike Slovenije pri tem, kaj se
                  sedaj dogaja, kako poteka izvedba sanacije, premajhen nadzor nad tem, da bi
                  kritično pristopila k sprejemanju sanacijskega programa in utemeljila in hotela
                  izvedeti, na kakšnih podatkih bazira, ali temelji na realnih podatkih ali na
                  izmišljenih, nas zaskrbljujejo in nas prepričujejo, da Vlada Republike Slovenije
                  ni sposobna tega poslovnega sistema rešiti. Kajti, poglejte, zapolniti 200
                  milijonov mark izgub, tudi skozi 10 let, pri podjetju, ki nima trga, ki nima
                  razvojnih programov? Včeraj smo slišali gospoda ministra, kako nerožnata, ne
                  nerožnata, kritična je situacija TAM-a, še vedno; je golob na strehi. TAM porablja
                  davkoplačevalski denar, to vemo vsi in tudi vsem tukaj v tem Državnem zboru je že
                  danes jasno, da bo tisti, ki je poroštva dal, jih moral tudi plačati; ampak ne
                  gospod minister Tajnikar, plačala jih bo Republika Slovenija oziroma
                  davkoplačevalci.</p>
               <p>Včeraj smo rekli, mnogo bolj pametno bi bilo dokončno razmisliti, kaj naj naredimo
                  s TAM-om. Morda bi bilo bolj pametno ta sredstva vložiti v neka druga podjetja, pa
                  bi tudi Maribor zato imel več delovnih mest, kot jih bo imel v samem TAM-u. Niti
                  eden od vas, prepričana sem, da v sanacijo TAM-a ne verjame, ker ne more verjeti,
                  ker mu številke govorijo vse. Vendar pa se nečesa bojite. Bojite se priznati
                  nesposobnost Vlade, bojite se priznati to, da ste se v to zaleteli, da ste ta
                  program sanacijski sprejeli, pod pritiskom socialnega miru do naslednjih volitev.
                  To se bojite priznati. Niste nam postregli s podatki, katere smo zahtevali in mi o
                  tako pomembni stvari ne moremo tukaj meritorno odločati. Zato spoštovane gospe in
                  gospodje, se bomo iz tega izločili, tako da si boste lahko zgodbo o uspehu
                  pripisali sami; seveda pa istočasno tudi zgodbo o veliki zablodi.</p>
               <p>To zablodo bomo plačevali takrat, ko se vas bodo že naveličali tisti, ki so vas
                  volili.</p>
            </sp>
            <sp xml:id="SDZ1-Izredna-35-1995-11-30.sp21">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospe Lukačevi. Besedo ima gospod Jug.</p>
            </sp>
            <sp xml:id="SDZ1-Izredna-35-1995-11-30.sp22">
               <speaker>MAG. JANEZ JUG:</speaker>
               <p>Kolegi poslanci, jaz osebno bom podprl ta oziroma tole zadevo, pa tudi zakon.
                  Druga stvar pa je tale <stage>(kolega Poljšak, pomiri se malo, bova
                  potem)</stage>. Vedno govorim to: vojska sodi v kasarne, politika sodi v
                  parlament. Če vojska zbeži na ceste, uide, imamo Slovenci krvavo prakso, vemo kaj
                  se zgodi; hvala bogu smo jo poslali nazaj v kasarne. Če politika uide iz
                  parlamenta imamo danes TAM. Politika na žalost povzroča katastrofalne zadeve v
                  Sloveniji; dobesedno mikro nivo vodi v TAM-u, vsa politika vodi to ekonomijo
                  notri. Če bi bil jaz tisto, pa naj mi kdorkoli očita liberalec gor ali dol,
                  enostavno bi  izgnal iz TAM-a vso politiko.</p>
               <p>Dajmo nalogo tistim ljudem, ki so poslovno določeni in odgovorni tam v tistem
                  TAM-u, ne pa da se igramo. Parlament je pa tukaj, da politično odloči, ali bomo
                  TAM rešili ali ga ne bomo. Mi smo rekli, da ga bomo in prosim, vsakdo naj odigra
                  svojo vlogo v tej državi. Ne pa, da eden čez drugega igramo. Hvala.</p>
            </sp>
            <sp xml:id="SDZ1-Izredna-35-1995-11-30.sp23">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, besedo dajem gospodu Izidorju Rejcu.</p>
            </sp>
            <sp xml:id="SDZ1-Izredna-35-1995-11-30.sp24">
               <speaker>IZIDOR REJC:</speaker>
               <p>Spoštovani gospod podpredsednik, gospe in gospodje. Stvar je zelo preprosta. Ta
                  zakon bi bil sprejet že sinoči ob 9. uri, in sicer tedaj, ko bi upoštevali tisto,
                  kar smo mi predlagali, se pravi, črtanje tiste, izmika solidarnostne klavzule, ki
                  je bila tudi v prvem zakonu. In seveda, ker ste pri tem zdržali, se je stvar
                  obrnila. Torej, ne govorite zdaj o tem, da se in kako se mi zdaj postavljamo.
                  Trdim, da se je s to klavzulo dogodilo tisto, kar se ne bi smelo.</p>
               <p>Če je prvi zakon nosil to klavzulo kot klavzulo, ki govori o celotnem reševanju
                  TAM-a, potem to pomeni čisto nekaj drugega. To pomeni, da je situacija takšnale: s
                  to klavzulo se nedvomno želijo banke izvleči iz odgovornosti, ker to kar da država
                  garantnega zneska v 8 ali kolikor pač bo milijardah, tu nič ne riskirajo. Torej s
                  tem se v bistvu izmakne tisto, o čemer v bistvu vsi govorite, o nekem velikem
                  solidarnostnem paketu in skrbi za delavce. Vedite, ko se bodo začele te firme
                  prodajati, bodo bodoči lastniki čistili, da bo veselje.</p>
               <p>Torej nikar ne govorite stvari, ki ne sodijo sem. In obrnilo se je točno tedaj, ko
                  ste vztrajali pri isti klavzuli; in če je ta klavzula še noter, je lahko zakon
                  takoj sprejet. Tako pa ste ga že zavozili. Hvala.</p>
            </sp>
            <sp xml:id="SDZ1-Izredna-35-1995-11-30.sp25">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Rejcu. Besedo dajem gospodu Pučniku.</p>
            </sp>
            <sp xml:id="SDZ1-Izredna-35-1995-11-30.sp26">
               <speaker>DR. JOŽE PUČNIK:</speaker>
               <p>Spoštovane kolegice in kolegi. Dal bi le eno pripombo na izvajanje gospoda
                  Horvata, v kolikor zadeva res stvarne odnose. Gospod Horvat. Vi ste sami priznali,
                  da je tukaj neka žogica priletela z Vlade in da bi to bilo pravzaprav naloga
                  Vlade, da v okviru zakona, ki smo ga sprejeli že spomladi, uredi zadevo. Pokazalo
                  pa se je naslednje. Zakon je bil šlampasto pripravljen, tako da se lahko na tri
                  ali na štiri načine tolmači. Kolikor pa te teze ne sprejmemo, pa moramo pravzaprav
                  ugotoviti, da se je zataknilo pri izplačevanju tretje tranše, ker se je verjetno
                  ali finančni minister ali kakšen od njegovih sodelavcev spomnil, da to vse skupaj
                  z zakonom ni krito. In zato je seveda Vlada se hitro obrnila na parlament,
                  predsednik parlamenta je sklical seveda takoj izredno sejo, po možnosti s kratko
                  odmerjenim časom popoldne ob štirih in tako se je zadeva potem začela.</p>
               <p>Druga stvar, ki jo v tej stvari moramo omeniti, je to. Poglejte, mi smo samo na
                  začetku zahtevali, sam sem se za to zavzel, da dobimo tista sanacijska poročila,
                  da jih lahko vsaj nekoliko prelistamo. Kot veste, nekje od začetka oktobra Vlada
                  ima tudi to drugo, zadnje sanacijsko poročilo. Zakaj jih parlament ne sme videti?
                  Zakaj minister za gospodarstvo skriva tista poročila, čeprav pričakuje, da bo
                  parlament odločal o zakonu, ki ga sam predlaga? Poglejte, ali ne bi bilo mogoče
                  tistih dokumentov predstaviti in mnogo hude krvi ob sprejemanju tega zakona ne bi
                  bila nastalo, kljub drugim dodatnim pomislekom.</p>
               <p>Naj omenim še naslednje. Gospod Horvat, vi ste tukaj s tem faksom pomahali in
                  skušali reči, odloča se o usodi TAM-a glede na povezovanje s tujimi partnerji, kar
                  je bistvenega pomena za uspeh sanacije. S to konstatacijo se jaz seveda strinjam.
                  Samo poglejte, če se v faksu ugotavlja, da TAM zamuja, potem se jaz vprašam, in
                  tudi vas gospod Horvat, ali TAM zamuja, kar se v faksu ugotavlja, z različnimi, bi
                  rekel, s pošiljanjem naročenih in obljubljenih izdelkov zato, ker smo mi včeraj
                  zavlekli diskusijo? Ali TAM zamuja in ne izpolnjuje svojih obveznosti zato, ker mi
                  nekaj ur več diskutiramo o zakonu? Poglejte. Takšna demagogija je pa res pogrošna
                  demagogija, kakor je pravzaprav izrazoslovje vašega prijatelja iz Maribora.</p>
               <p>In še nekaj. Poglejte. Trenutno, kot slišimo tudi po radiu in drugod, nastaja med
                  delavci TAM-a v Mariboru neka napetost. Dobili smo pravkar na mizo list, v katerem
                  sindikat izraža svojo zaskrbljenost in poziva poslance, da se odločajo samo o
                  podjetju in da ne razmišljajo o raznih političnih in drugih kriterijih oziroma
                  igricah in podobno. Jaz razumem skrb sindikata za to, samo dovolite mi, da izražam
                  svoje začudenje in nerazumevanje v tem, da je pravzaprav Vlada in minister za
                  gospodarstvo načrtoval to sanacijo TAM-a tako, da so danes delavci vznemirjeni
                  samo na podlagi dejstva, ali bomo takoj ali mogoče pol dneva ali dva dni kasneje
                  sprejeli ta zakon.</p>
               <p>Kakšno načrtovanje sanacije je to, kakšno načrtovanje urejanja proizvodnje je to,
                  če tako rekoč od ure do ure, kakor da bi imeli izredne razmere, kakor da bi bili v
                  nekem obkoljenem Sarajevu, če na tak način rešujemo gospodarske zadeve?</p>
               <p>S takšno hektiko, s takšnim pomanjkanjem nekega načrtovanja, vsaj srednjeročnega
                  načrtovanja, se ne dela ekonomija, gospod minister, res ne; tako ekonomije ni
                  mogoče delati, če je vse tako vezano na enourni rok.</p>
               <p>In še nekaj, tukaj je bilo rečeno, politika se naj udejstvuje predvsem v
                  parlamentu - to je pravilno, čeprav ne izključno, ampak predvsem v parlamentu. S
                  tem se seveda strinjam. Samo vprašajmo se ob tem, kakšne igrice se pa vodijo, da
                  postaja diskusija v slovenskem parlamentu eksistenčno vprašanje delavcev v
                  Mariboru in da se to eksistenčno vprašanje zaostri, samo ker se razprava v
                  parlamentu za en dan raztegne. Kakšna gospodarska politika je to? To je pravzaprav
                  igranje na čustva delavcev v Mariboru, to je brezobzirna zloraba gospodarske
                  politike Republike Slovenije za čisto ozke strankarske načrte za naslednje volilno
                  leto. To je tisto, za kar gre.</p>
               <p>Poleg tega gre pa tudi za to, da se s to obliko saniranja, s to obliko izdajanja
                  bianco čekov, češ, da se ne morejo stroški, o katerih sklepa parlament, vnaprej
                  določiti; s tem se prikrivajo razni nepregledni računi v Mariboru, s tem se
                  prikriva "šlampasto" delo managementa, s tem se prikriva to. In iz teh razlogov
                  verjetno tudi vi od Vlade in gospod minister skrivate zadnjo dokončno sanacijsko
                  poročilo pred parlamentarci. Prav zato ga skrivate, zato ga včeraj niste dali na
                  mizo, zato  včeraj niste omogočili, da bi si ga poslanci lahko v nekih 12 urah
                  pogledali.</p>
               <p>Spoštovane kolegice in kolegi, vse kaže, da kljub temu da verjetno nikogar v tej
                  hiši ni, ki ne bi skrbel za delovna mesta v Mariboru, kljub temu se to pokaže, da
                  se pa nekateri odgovorni lotevajo tega vprašanja na način, ki ne ustreza
                  najosnovnejšim kriterijem niti gospodarske politike, niti socialne politike, niti
                  odnosa odgovornosti Vlade do parlamenta. Že to je, spoštovane kolegice in kolegi,
                  višek nesramnosti od Vlade, da je pravzaprav parlament postavljen pred odločitev,
                  da sklepa o neki odobritvi nedoločene vsote, saj lahko pričakujem, da bo
                  ministrski predsednik, če bo imel težave s proračunom, prišel enostavno pred
                  parlament s predlogom, ljubi poslanci, odobrite mi proračun, ne vem koliko bo to
                  natančno, ampak jaz se zavezujem, da bom skrbno ravnal s tem denarjem.</p>
               <p>To je približno podoba tega zakona, ki ste ga predložili, gospod minister.
                  Parlament je postavljen pred odločitev, da odobrava nedoločeno vsoto sredstev. Ja,
                  kje ste še videli to? Kje ste še videli to? Bianco čeke izstavljati! Pa temu se
                  smeji vsakdo na cesti, če bi mu rekli, dragi moj, daj mi en bianco ček, jaz ti pa
                  obljubljam, da bom skrbno ravnal s tem denarjem, ki ga bom pač dvignil s tvojega
                  računa. To niso razmere, to je katastrofa, to je pravzaprav propad neke temeljne
                  gospodarske zavesti in odgovornosti Vlade pred parlamentom. Tako se ne dela,
                  spoštovane kolegice in kolegi. Parlament siliti do nekih bianco čekov. To lahko
                  delate v svojih "kšeftih", kolikor jih delate. Delajte to v svojih mahinacijah,
                  delajte to tam. Pustite parlament in ne zlorabljate Vlade za to, da prikrivate,
                  prvič, slabosti in nesposobnosti svoje klientele od gospoda Senice in do drugih,
                  in ne zlorabljajte parlamenta za to, da zbujate v Mariboru, ki je v težkem
                  gospodarskem položaju, napetosti, katere vi mislite, da jih boste že znali po
                  svoji rutini kanalizirati. To je veliko vprašanje. Igrate se z ognjem, ker se
                  igrate z delovni mesti v Mariboru. To je, spoštovane kolegice in kolegi.</p>
            </sp>
            <sp xml:id="SDZ1-Izredna-35-1995-11-30.sp27">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Dve repliki imamo. Najprej gospod Feri Horvat, potem gospod Černetič.
                  Imate tudi repliko? Prav.</p>
            </sp>
            <sp xml:id="SDZ1-Izredna-35-1995-11-30.sp28">
               <speaker>FRANC (FERI) HORVAT:</speaker>
               <p>Gospod predsednik, spoštovane kolegice in kolegi! Na dve zadevi iz razprave
                  gospoda Pučnika moram odreagirati. Prvič, netočna, neresnična je trditev, da
                  minister Tajnikar noče dati informacije o izvajanju sanacijskega programa in
                  sanacijskega programa. On je včeraj tukaj, v tej razpravi, ne samo enkrat, sam
                  rekel, da misli, da bi morali imeti to poročilo in sanacijski program. Ne more ga
                  dati sam, jaz to razumem, dati ga mora Vlada. In poglejte, on je sam tudi na
                  Odboru za gospodarstvu bil za to, ko smo oblikovali predlog sklepa, kot predlog
                  Državnemu zboru, da zadolži Vlado, da to poročilo dobi. In ta predlog je pred vami
                  in če boste o njem hoteli odločati, boste lahko odločali in to poročilo lahko
                  imamo v dveh dneh tukaj, s tem da bo treba seveda ažurirati to še z najnovejšimi
                  podatki. To je prvo, kar se realnosti, objektivnosti tiče, da ne govorimo
                  neresnice, ali pa netočnosti.</p>
               <p>Druga zadeva, kar se mahanja s fax-om tiče. Ko sem  dobil ta telefonski klic, ko
                  sem dobil ta fax, sem menil, da bi bilo neodgovorno, da, ko o tem razpravljamo, ne
                  bi tukaj povedal. Pa nočem posploševati enega primera. Vendar sem pa občutljiv na
                  reakcijo tujih firm, posebej še, če gre za nemške firme, Nemčije, kot našega
                  največjega gospodarskega partnerja. Vi, kolega dr. Pučnik, bolj poznate Nemčijo in
                  nemški trg in nemško gospodarstvo kot jaz. Tudi jaz ga iz dolgoletnih lastnih
                  izkušenj poznam in vem, kako občutljivo je, posebno pri takih tovarnah, pri takih
                  firmah, kjer gre za princip "just in time"  zamujati tudi za en dan. Pa ni
                  bistveno sedaj samo zamujanje samo za en dan, ampak gre za zapravljanje zaupanja v
                  najbolj kritični fazi, ko hočemo imeti te firme, ali kot kupce ali kot
                  dobavitelje, ali pa celo strateške partnerje za dolgoročno sodelovanje. To je
                  gotovo za TAM, ne glede na to kaj od sedanjih programov bo zadržal, je to ena od
                  rešitev, tako kot tudi za druge firme. In poglejte, jaz ne rečem, da je sedaj samo
                  od te naše odločitve popolnoma usodno, odločilno, kako se bodo zadeve naprej
                  odvijale. Vendar tudi od te odločitve, ker ne bi šlo samo za en dan, če bi mi
                  odložili razpravo do tega, da bi sanacijo obravnavali oziroma poročilo in
                  sanacijski program. Predlog sklepa je bil, da bi to bilo najmanj en teden, da bi
                  prihodnji teden lahko naprej obravnavali. Bolj delikaten in večji bi bil negativni
                  efekt, ta posredni, ker Nemci jemljejo parlament resno. In če parlament ne sprejme
                  zakona, bodo to imeli za odločitev te države, da ne stoji za TAM-om, da ne stoji
                  za sanacijo, ne stoji za izvajanjem zakona, ki ga je sam ta isti parlament
                  sprejel. Poglejte, ni slučajno - samo spet en tak primer - da so prejšnji teden,
                  ko Vlada ni odobrila na seji prejšnji četrtek tretje tranše, da so drugi dan bili
                  predstavniki firme "MaM", ki je prav tako eden od večjih partnerjev TAM-a, so bili
                  v TAM-u in so vprašali, kaj zdaj to pomeni, ali Vlada več ne stoji za vami in za
                  zakonom in za sanacijskim programom? Delikatnost teh odločitev je zelo velika in
                  za to meni gre. Tudi, če ima ta zakon še kakšne napake, ki jih je možno potem tudi
                  popraviti - jaz to možnost dopuščam, ne rečem, da ni prav to, kar je tudi kolega
                  Rejc rekel kaj o tem - so posledice nesprejetja tako hude in objektivno mi, če to
                  hočemo ali ne, neupravičeno sprejemamo večjo odgovornost na sebe, kot jo
                  zaslužimo. In morda prav to storimo, kar nekomu v Vladi tudi prav pride, pa še
                  komu drugemu, da se bo potem na parlament izgovarjal, da je parlament bil tisti
                  kriv, ki je zavrl potek sanacije. S tem pa nič ne prejudiciramo in to, kar
                  upravičeno zahtevate, imamo vse možnosti, da v naslednjih dneh razpravljamo o
                  poteku sanacije, o odgovornosti, pa tudi o spremembah, če so potrebne spremembe
                  sanacijskega programa, pa tudi zakona, ki smo ga sami sprejeli in katerega novelo
                  sedaj sprejemamo. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp29">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Černetič. Potem pa ima repliko še gospod Pavlica. K besedi so
                  se pa javili gospod Geržina, gospod Kocijančič in gospod Zagožen. Ali imate
                  repliko, gospod Kocijančič? Se opravičujem, boste dobili potem. Sem mislil, da ste
                  se javili k razpravi. Izvolite, gospod Černetič.</p>
            </sp>
            <sp xml:id="SDZ1-Izredna-35-1995-11-30.sp30">
               <speaker>MAG. DRAGAN ČERNETIČ:</speaker>
               <p>Hvala za besedo. Spoštovani! Mi smo zdaj poslušali, jaz seveda ne bom govoril kot
                  gospod Feri Horvat, ki je že v politiki precej dolgo, jaz nisem tako dolgo, ampak
                  se mi res ne da poslušati polurnega predavanja profesorja demagogije, gospoda
                  Pučnika, kajti včeraj, ko je zakuril in zakuhal kašo, je potem konvinentno odšel v
                  Ribnico, govoril o drugih zadevah, mi smo pa sedeli tukaj do pol štirih zjutraj.
                  Danes je zopet začel kuriti kotel, ne vem zakaj, ali hoče zrušiti Vlado ali TAM,
                  prav osebno mi je čisto vseeno, mi smo pa tu zaradi ene zadeve, ki se imenuje
                  zakon in sprememba tega zakona. Neumno se mi zdi, da se prepiramo, da govorimo o
                  političnih opcijah, ali bomo naredili to ali ono, ali bomo mi sanirali TAM. Mi
                  TAM-a ne bomo sanirali nikdar v tem parlamentu in ne v naslednjem. Mi bomo pa
                  sprejemali ali pa nesprejemali zakon. Mislim, da nas je 46 tu dovolj, da sprejmemo
                  zakon in se mi zdi prav nerodno, da bomo zopet morali sedeti do štirih zjutraj - v
                  tem slučaju seveda gospoda Pučnika ne pričakujem, da bo sedel tu z nami, bo pa
                  pojutrišnjem zopet zakuhal kašo. Tu imamo originalni izpis glasovanja o TAM-ovi
                  sanaciji v celoti. Gospod Pučnik je glasoval za. Naj se izjasni, če hoče glasovati
                  za ali proti in konec teh besed. Včeraj, ko smo sprejemali precej važne sklepe,
                  gospoda Pučnika ni bilo tu, da bi glasoval, danes pa zopet zagreva to juho. In
                  zaradi tega predlagam, da nehamo govoriti o politiki sanacije TAM-a, ker ne bom
                  branil ne gospoda ministra, ne bom branil Vlade, želim samo, da delavci, o katerih
                  imajo vsi tako veliko brigo, zvedo čimprej, kakšno usodo jim je ta parlament
                  namenil. In kar moramo narediti, je sprejeti ali ne sprejeti zakonski predlog.
                  Hvala.</p>
            </sp>
            <sp xml:id="SDZ1-Izredna-35-1995-11-30.sp31">
               <speaker>PODPREDSEDNIK VLADIMIR TOPLER:</speaker>
               <p>Hvala. Repliko ima gospod Kocijančič.</p>
            </sp>
            <sp xml:id="SDZ1-Izredna-35-1995-11-30.sp32">
               <speaker>MAG. JANEZ KOCIJANČIČ:</speaker>
               <p>Spoštovani podpredsednik, kolegice in kolegi! V ognju replik pozabljamo, o čem se
                  pogovarjamo. Morda bi še razumel, če to pozabijo tisti, ki so včeraj spali, ko smo
                  mi tukaj delali, vendar večina je bila tukaj in vemo, da se pogovarjamo o sklepu,
                  ki je izrazito formalne prirode, da se pooblasti Sekretariat za zakonodajo, da
                  popravi zakonodajno tehnični detajl in o tem bi bilo dobro, da bi se izjasnili
                  izpred te govornice in da bi prešli na glasovanje. Drugače pa demokracija,
                  večinski sistem - odloča večina. Problem ni v tem, da bi kdorkoli želel tu, zlasti
                  s strani tistih, ki nasprotujete rešitvam, da večina sklepa, ampak je problem v
                  tem, da želite preprečiti, da bi večina sklepala. Kajti, večina za ta zakon v tem
                  parlamentu obstoja, po mojem prepričanju in da se preprečiti sicer z legitimnimi,
                  vendar moralno zelo vprašljivimi momenti, kot so obstrukcija ali kaj podobnega; za
                  to, ker preprečujete, da bi večina izglasovala stališče, obstoja večina za to
                  stališče v tem parlamentu.</p>
               <p>Če dovolite, da povem še nekaj, da si ne bi morda trosili peska v oči. Gre za
                  nekaj problemov. Gre za to, da se podpre sanacijski program, ki je v toku. Ta
                  sanacijski program ima osnovni namen, da prepreči gospodarski in socialni kolaps v
                  TAM-u. Za to se zavzemajo tudi poslanci naše stranke. Mi nismo tisti, ki smo
                  predlagali sanacijski program; odgovornost za sanacijski program nosi uprava
                  TAMA-a, potrdila ga je Vlada. Gre torej za odnos do tega, ali podpiramo Vlado, v
                  kateri participiramo kot koalicijska stranka. Ena od koalicijskih strank tega ne
                  dela in zato se je treba zavedati posledic. Prvič, če ne bomo sprejeli rešitev, se
                  bo TAM ustavil. Se pravi, eksplodirala bo gospodarska bomba. Drugič. Po vsem kar
                  poslušam iz medijev in iz poročil, ki jih dobivamo iz sindikatov in podobnih
                  organizacij, je velika verjetnost, da bo počila socialna bomba.</p>
               <p>In tretjič, tisto, česar se ne zavedate ali pa se morda predobro zavedate, ni
                  možno, da se tako obnašanje v koaliciji nadaljuje in jaz menim, da bo počila tudi
                  politična bomba.</p>
            </sp>
            <sp xml:id="SDZ1-Izredna-35-1995-11-30.sp33">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Kocijančiču. Imamo veliko replik. Gospod Zagožen, imate vi
                  repliko? Razpravo. Gospod Pavlica se odpoveduje. Gospa Skukova, imate repliko?
                  Gospod Henigman, je replika ali razprava? Replika. Jaz bi pa samo še opomnil, da
                  razpravljamo o sklepu. Sem že velikokrat, ampak sedaj vas ne opominjam več, ker se
                  tega tudi ne držite. Izvolite.</p>
            </sp>
            <sp xml:id="SDZ1-Izredna-35-1995-11-30.sp34">
               <speaker>NADA SKUK:</speaker>
               <p>Kot nekateri vztrajno tu ponavljajo laži, moramo seveda tudi vztrajno zanikati
                  tisto, kar trdijo in mi tudi kontra povedati, kaj so laži. In še enkrat bi želela
                  povedati, da ne nasprotujemo rešitvam, gospod Kocijančič, ampak smo samo za prave
                  rešitve, ki pa v tem parlamentu očitno niso sprejemljive. Zato pri takem
                  glasovanju ne želimo sodelovati. Gospod Rejc je lepo povedal, zakaj in točno
                  strokovno razložil, kaj pomenijo vaše dopolnitve, ampak tega se noče slišati.
                  Glede na dopis oziroma sporočila za javnost, uprave TAM-a, ali kogarkoli že, bi
                  zelo rada vedela, kdo je sporočil v javnost oziroma kdo trdi, da gre danes za to,
                  ali potrjujemo zakon o sanaciji  ali ne. To sploh ni res. In kdo je te laži dal v
                  javnost, da če ne potrdimo zakona o sanaciji TAM-u, ali bo šel zato TAM v stečaj.
                  Zakon velja, kot vemo, že več kot pol leta. Kdo je zadolžen za izpolnjevanje
                  zakona? In potem na koncu, ni namreč razumljivo, da se določbe, ki so bile
                  potrjene s sprejemom zakona, niso prelevile v prakso. Danes so že kolegi tu
                  ponavljali. V prakso mora zakon speljati Vlada in pristojni minister seveda. Potem
                  pa "kljub osebnemu angažiranju predsednika Vlade, da se razčistijo nejasnosti o
                  določilih zakona o sanaciji TAM-a". Mi smo želeli, da pove tukaj, prosili smo,
                  klicali, sklepali, pa ste glasovali proti temu, da nam predsednik pove, kako se je
                  on osebno angažiral. Mogoče tako, da je zavajal, da mora parlament še enkrat
                  potrditi zakon, ki ga je že sprejel. In da so stvari zastale v parlamentarni
                  proceduri - to so laži, gospodje in to ni res.</p>
            </sp>
            <sp xml:id="SDZ1-Izredna-35-1995-11-30.sp35">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bi samo opozoril, da ne bo nejasnosti. Tri poslanske skupine so
                  napovedale - skladno s poslovnikom v 84. členu, zadnji odstavek: Odsotnost vseh
                  poslancev posamezne poslanske skupine lahko predstavnik poslanske skupine na seji
                  obrazloži - obrazložili so, da ne bodo glasovali, da pa sodelujejo v razpravi. Da
                  ne bo nejasnosti. Besedo dajem gospodu Henigmanu. Gospod Henigman. Proceduralno
                  imate? Izvolite, gospod Moge.</p>
            </sp>
            <sp xml:id="SDZ1-Izredna-35-1995-11-30.sp36">
               <speaker>RUDI MOGE:</speaker>
               <p>Predsedujoči, hvala za besedo. Kolikor jaz vem, smo včeraj, preden smo še razšli,
                  bili v fazi, da smo ugotavljali sklepčnost za glasovanje. In zdaj sprašujem tukaj,
                  ali je tukaj zdaj obrazložitev glasu ali vodite splošno razpravo? Dajem
                  proceduralni predlog, da preidemo h glasovanju. Ali lahko dam proceduralni predlog
                  ali ne? Dajem proceduralni predlog, da preidemo h glasovanju.</p>
            </sp>
            <sp xml:id="SDZ1-Izredna-35-1995-11-30.sp37">
               <speaker>PODPREDSEDNIK VLADIMIR TOPLER:</speaker>
               <p>Gospod Rudi Moge, seveda daste lahko proceduralni predlog. Samo takšnega
                  proceduralnega predloga, skladno s poslovnikom, ne moram dati na glasovanje. Mi
                  smo včeraj razpravljali in smo bili pred glasovanjem o sklepu, da nalagamo
                  sekretariatu, da redakcijsko popravi. Razpravljamo o tem sklepu. Jaz bi prosil vse
                  govornike, da se držite bolj te točke dnevnega reda. Zaradi pomembnosti te točke
                  dnevnega reda, te seje pa dovoljujem, da se opravi razprava, ker se mi zdi
                  nedemokratično, da bi vam kratil to pravico. Gospod Henigman ima naslednjo
                  repliko, potem pa gospod Peterle.</p>
            </sp>
            <sp xml:id="SDZ1-Izredna-35-1995-11-30.sp38">
               <speaker>BENJAMIN HENIGMAN:</speaker>
               <p>Spoštovani! Včerajšnja razprava in današnja razprava v pozne jutranje ure je za
                  moje pojme razčistila situacijo. Slovenski krščanski demokrati smo pri spremembah
                  in dopolnitvah tega zakona sodelovali zelo aktivno in kreativno in smo v ta namen
                  vložili tudi amandma, s katerim smo želeli omogočiti, da ostane sanacija TAM-a v
                  svoji celovitosti taka, kot je bila predvidena po prvem zakonu, ki velja. Ker se
                  tega Liberalna demokracija ni držala - vključno z gospodom Janezom Kopačem, ki je
                  vseskozi zatrjeval, da ne bo vlagal amandmajev, zato ker naj to naredi minister
                  Tajnikar, ker je on zadolžen za to, da zakon spelje skozi, vendar je požrl besede
                  in vložil amandma, ki v bistvu celovito sanacijo TAM-a onemogoča in omogoča
                  prodajanje podjetja po delih <stage>(in s tem seveda zelo krni socialno varnost
                     zaposlenih v TAM-u - to sem želel predvsem povedati - ne pa, da jo ohranja,
                     ampak zelo krni)</stage>, smo se odločili, da ne bomo naprej več sodelovali pri
                  sprejemanju tega zakona; s tem da smo podprli vse tiste predloge Vlade in
                  posameznih poslanskih skupin, ki so omogočale zmanjšanje obrestne mere in celo
                  povečevanje možnosti vlaganja dodatnih sredstev v TAM. Vendar stvar je sedaj
                  dobila čisto političen prizvok, ko se želi v javnih medijih, pa tudi sedajle tukaj
                  naprtiti krivdo za neohranjanje delovnih mest predvsem na poslance SKD. Odločno
                  zavračam tako mišljenje. In ta zakon, če ga boste sprejeli brez nas, tako kot je
                  zdaj napisan, bo zaščitil samo banke, bo prevalil odgovornost oziroma garancije na
                  proračun Republike Slovenije z večjo gotovostjo, kot jo je predvidevala prva
                  osnovna verzija zakona. In prosim, da se zadeva nič več demagoško ne prikazuje,
                  ampak da se javno pove, da je sprememba solidarnostne klavzule v neke vrste odprta
                  vrata, zavajanje javnosti, predvsem Mariborčanov in zavajanje delavcev. Zakon, tak
                  kot je, ne pomaga zaposlenim v Mariboru. Pomaga samo tistim, ki so šli z denarjem
                  notri, z državno garancijo, sedaj pa bi radi šli, seveda potem, ko bomo poplačali
                  svoje račune, ven, TAM bodo pustili na cedilu, država bo pa plačala ves zapitek.
                  Sanacija TAM-a za 4.000 delovnih mest v tem trenutku, za ohranitev teh plač 2
                  leti, če takoj preneha delati, po mojih izračunih stane največ 9 milijard 600. Mi
                  smo do sedaj v TAM ta znesek že dali in po zakonu, ki je bil sprejet. Nihče pa ni
                  odgovoril, niti predstavniki Vlade niti vodstvo TAM-a, koliko bo stala sanacija
                  TAM-a do konca oziroma koliko bi stal stečaj in koliko stane dokončna sanacija.
                  Nismo dobili te številke in ne pričakujte od nas, da se bomo odločali brez
                  ekonomskih argumentov. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp39">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod Henigman. Vi ste dejali, da vaša poslanska skupina ne bo
                  sodelovala, torej vam ne morem več dati besede. Ali sodelujete v razpravi? Pri
                  končnem odločanju. Izvolite gospod Peterle.</p>
            </sp>
            <sp xml:id="SDZ1-Izredna-35-1995-11-30.sp40">
               <speaker>ALOJZ PETERLE:</speaker>
               <p>Spoštovani gospod podpredsednik, spoštovane poslanke in poslanci. Saj se bližamo
                  počasi resnici. Gospod poslanec Kocijančič je spregovoril tukaj o dveh bombah. O
                  treh? Se opravičujem, to je ravno narobe, da se tukaj pogovarjamo pod grožnjo
                  bomb, političnih ali kakršnih koli, ali socialnih. To je tista napaka, na katero
                  sem včeraj opozoril, ko sem rekel, pojdimo iz politikuma, ko govorimo o TAM-u in
                  podobnih primerih, in iščimo zdravo gospodarsko rešitev.</p>
               <p>Če je tukaj ta večina, mislim, da je tudi kolega Kocijančič v Žarišču včeraj
                  dejal, da se bo to zgodilo z nami ali brez nas, naj se že zgodi. Ampak mi, če ne
                  bi - če bi bili takšni kot nas nekateri hočete tukaj slikati, potem mi ne bi
                  prišli niti včeraj ob 4. uri na to zasedanje, pa ne bi bili ob pol štirih zjutraj
                  še naprej tukaj, vztrajno razlagajoč zadevo, o kateri je nazadnje govoril
                  Henigman, kaj to pomeni posledično. Nas ne zanima le siva tipka, nas zanimajo
                  posledice, ko bomo pritisnili. In pravim nas ne zanima gledati zadeve z vidika
                  volilnega rezultata, rednih ali predčasnih volitev.</p>
               <p>Ne vem, ali imate kaj stika z ljudmi, jaz sem s številnimi govoril, delal sem eno
                  mini osebno anketo, sem rekel, povejte, kako se vam zdi, če parlament odloči, naj
                  predsednik Vlade ne govori o teh zadevah in če naj poslanci ne dobijo sanacijskega
                  programa. Vsi so mi rekli: to je noro, mi tega ne razumemo. Kam bomo na takšen
                  način prišli. Zdaj je bilo že trikrat razloženo, zakaj nas ni več tukaj: ker za
                  takšno rešitev, ne bomo glasovali. Trudili smo se za drugačno rešitev. Smo za
                  sanacijo TAM-a, vendar ne verjamemo v takšno rešitev. In to smo si upali javno
                  povedati; v tem je zdaj, gospe in gospodje, naš greh.</p>
               <p>In če ima to za posledico, da gremo iz te koalicije in da nas zdrave sile spravijo
                  iz koalicije, bomo tudi to vzeli na svoje rame.</p>
            </sp>
            <sp xml:id="SDZ1-Izredna-35-1995-11-30.sp41">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ali imate repliko gospod Peršak? Besedo dajem gospodu Geržini. A ja,
                  gospod Partljič ima repliko najprej, potem gospod Kopač. Javljeni so pa k besedi
                  še gospod Geržina, gospod Zagožen in gospod Kopše.</p>
            </sp>
            <sp xml:id="SDZ1-Izredna-35-1995-11-30.sp42">
               <speaker>TONE PARTLJIČ:</speaker>
               <p>Spoštovani gospod predsedujoči, oglašam se napol s proceduralno pripombo, napol pa
                  kot repliko. Jaz ne verjamem, da je potrebno vse stvari, ki so bile
                  spregovorjene,</p>
               <p>spregovoriti še enkrat, razen če mislite, da bo drugače, da si bo dal kdo kaj
                  dopovedati ali pa da bo kdo kaj razumel.</p>
               <p>Menim, ena, druga in tretja stran, se mi zdi, si v glavnem za svoje stališče tukaj
                  nekako želi zdaj javno prati roke kot kakšen Pilat; in eni in drugi in tretji.
                  Nazadnje, zakaj pa mislite, ko pravite, da nam ne gre ne za delovna mesta ne za
                  nič. Zaboga, kdo je začel tu omenjati volitve, kdo je začel omenjati politiko.
                  Jasno da nam gre za to. Lahko da se v tej stvari motimo. Jaz zelo natanko
                  prisluhnem, kar govori gospod Henigman in se mi zdi, da je to potrebno slišati,
                  ampak ne verjamem, da vse to pregovorjeno še kam vodi.</p>
               <p>Vas gospod predsedujoči pa sprašujem - domnevam, da se motim, ker se ne motite vi
                  dostikrat, ko zagovarjate formalnost - toda zdi se mi, da je bila razprava, o
                  kateri vi vztrajno ponavljate, da jo morate dovoliti, opravljena. Ali nismo včeraj
                  že trikrat poskušali glasovati? Torej smo bili pri glasovanju. Nekateri so med
                  glasovanjem poskušali obrazložiti svoj glas. Ne vem, kako smo potem sejo
                  razpustili, če ne za to, ker glasovanje ni več uspevalo. In se mi zdi, da vi
                  vračate v fazo nazaj in nisem zadovoljen z vašim odgovorom mojemu poslanskemu
                  kolegu Rudiju Mogetu. Očitno se seveda motim, ker ne verjamem, da bi vi živeli v
                  takšni zablodi. Ampak mi morate razložiti, o čem smo mi potem včeraj glasovali, ko
                  smo poskušali ta sklep sprejeti?</p>
               <p>Mi je pa že jasno, ne vem, kdo bo kriv. Mi lahko rečemo, da je vse Vlada kriva in
                  minister Tajnikar, že vidim, da smo si nekako ta alibi pridobili, ampak po tej
                  operaciji bo pa seveda pacient umrl. In potem se nad tem grobom zopet prati roke,
                  kdo je imel bolj prav, se mi tudi zdi amoralno dejanje.</p>
               <p>Ampak vas sprašuje, jaz tudi ne vem, kako bo glasovanje izpadlo, niti ne vem, če
                  nas je dovolj, ampak zdi se mi, da vračati nazaj razpravo, da ste preskočili eno
                  točko, ki smo jo že opravili.</p>
            </sp>
            <sp xml:id="SDZ1-Izredna-35-1995-11-30.sp43">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Partljič, jaz se z vami strinjam. Jaz sem že prej rekel, ker je
                  bilo veliko javljenih, ker so bili proceduralno in sem ponovno odprl razpravo o
                  sklepu, pri katerem smo včeraj bili. Jaz bi pa ponovno apeliral in bi prosil, jaz
                  nikomur nočem jemati besede, ker menim, da je problematika takšna, da je prav, da
                  se o tem pogovorimo. Vendar bi pa prosil, da vas utirim, da najprej razpravljamo o
                  tem sklepu, ker se debata sedaj razvija popolnoma v drugo smer. Repliko ima gospod
                  Kopač. Se odpoveduje. Gospod Geržina.</p>
            </sp>
            <sp xml:id="SDZ1-Izredna-35-1995-11-30.sp44">
               <speaker>MIROSLAV GERŽINA:</speaker>
               <p>Hvala lepa za besedo, gospod predsedujoči. Da kolegica, Breda Pečanova, jaz sem
                  mislil, da je tudi obrazložitev glasu, vendar je vaš kolega Jagodnik na žalost
                  začel debato, razpravo. Jaz sem dvakrat kričal iz klopi, se grdo obnašal, je
                  obrazložitev glasu in je bila debata. Še pred njim je pa grobo napadel zadevo in
                  sprovociral gospod Jančar. Torej. Ne nas sedaj obtoževati, da smo mi krivi, da se
                  tu govori. To je vendarle parlament, razpravlja se o sklepu, mi pa razpravljamo
                  tudi o tistemu zadnjemu sklepu, o tem kako bomo glasovali. Glejte, mi govorimo, ne
                  o sanaciji že drugi dan. Mi govorimo o umiranju na obroke. To sem rekel pred
                  šestimi meseci, ko je dobil TAM močno injekcijo od tega parlamenta in tisti, ki je
                  baje bil včeraj štiri ure v tem parlamentu <stage>(če je res, če ne, se mu
                     oproščam, slišal sem)</stage>, ni hotel priti sem in povedati: stojim za tem
                  programom, to je program, ki bo ohranil toliko delovnih mest, ki bo omogočil
                  proizvodnjo. Potem pa prinesete en telefaks iz Nemčije. In kaj na njemu piše?
                  Piše, da opozarja lifrant, dobavitelj enega velikega podjetja v Nemčiji, da
                  kooperanti EMO in SIP opozarjajo, da niso plačani od TAM-a in da se utegne ta</p>
               <p>veriga zdrobiti. To je tisti telegram. O tem govori gospod Horvat ne pa o kakšnemu
                  TAM-u in da se bo ne vem kaj tu zgodilo. Dajmo reči bobu bob. Mi zdaj grozimo z
                  bombami, prisilimo ostale, da nam pomagajo, da se bomo odločili, da damo karto
                  bianco, da bomo rešili in sanirali TAM. Kaj bomo rešili? Povejte, za koliko dni
                  bomo rešili? Mesece, leta, koliko delavcev? Ponavljam in moram ponoviti -
                  vsakokrat, ko se srečamo okrog TAM-a, jih je v TAM-u manj. Denar dajemo, potrdimo,
                  manj jih je. Kdo je kriv? Kdo je tisti? Tisti, ki je postavil ministra, ki pravi,
                  da mi onemogočamo sanacijo in pravi, da niso nič krivi. Objektivna krivda je,
                  oprostite gospod Kocijančič, temu je tako. Objektivna krivda, denar je na
                  razpolago, nočete prinesti papirjev, kako se bo zadeva odvijala, kako bo ta
                  takoimenovana sanacija tega takoimenovanega - oprostite, Mariborčani in ljudje iz
                  TAM-a in delavci - takoimenovanega giganta. To ni nič več gigant, to ni gigant.
                  Takih gigantov imamo na našem koncu veliko, nekaj tisoč delovnih mest je šlo v
                  vsakem - od Mebla, od Iskre, od Vozil itd. Ali je kdo kaj rekel za tiste delavce?
                  Ali to niso delavci? Tista delovna mesta, kaj so to? Ker so šli pravočasno, čeprav
                  je bilo grozno težko in se za njih ni nihče zanimal. Opozarjal sem takrat, ko smo
                  govorili o TAM-u in dajali denar v TAM, da so tam, pa jim  niso pomagali, vendar z
                  lastno močjo danes že teče proizvodnja. In to se bo moralo zgoditi tudi v TAM-u.
                  Zdaj bomo mi prodali. Zadnji sklep, o katerem zdaj govorimo. To je pa zdaj tema.
                  Mi bomo zdaj na osnovi tega sklepa lahko odprodajali še tisto, kar je v TAM-u
                  dobro. To ni več gigant. To je rešitev. Tisti, ki bodo sklenili, da bo temu tako.
                  Ne mi, saj smo povedali. V začetku smo samo to povedali, da nočete čistih računov,
                  želite bianco karto. Lahko nam pa dovolite, da povemo, če nas napadete, da smo mi
                  krivi, da mi zganjamo demagogijo, da mi ukinjamo delovna mesta v Mariboru. Za
                  božjo voljo, kdo jih bolj ukinja kot tisti, ki ima ingerence. To je Vlada,
                  ministrstvo, upravni odbori itd. Oni naj gredo. Ali bomo rekli, da si mi roke
                  umivamo? <stage>(Ne.)</stage> Nismo rekli, da si roke umivamo. Tu smo bili,
                  zahtevali smo skozi celo popoldne včeraj, celo noč, danes zahtevamo, pa ni
                  nobenega, da bi povedal jasno, kaj in kako se bo zgodilo. Kako naj za tem stojimo?
                  Vendar so še drugi delavci - na našem koncu, na tvojem koncu, povsod so. Delovna
                  mesta se povsod ukinjajo. Ni tu samo TAM. Še 2 tisoč jih je. Ne vem. Včeraj je
                  bilo rečeno tisoč. Tisoč 600 jih je. Niti tega ne veste. Kako naj potem sklepamo o
                  tem? Hvala.</p>
            </sp>
            <sp xml:id="SDZ1-Izredna-35-1995-11-30.sp45">
               <speaker>PODPREDSEDNIK VLADIMIR TOPLER:</speaker>
               <p>Hvala. Najprej proceduralni sklep, gospod Protner.</p>
            </sp>
            <sp xml:id="SDZ1-Izredna-35-1995-11-30.sp46">
               <speaker>MAG. JOŽE PROTNER:</speaker>
               <p>Spoštovane kolegice in kolegi! Predlagam, da glasujemo o naslednjem proceduralnem
                  sklepu: "Podpredsednik ne vodi te seje v skladu s Poslovnikom Državnega zbora".
                  Hvala.</p>
            </sp>
            <sp xml:id="SDZ1-Izredna-35-1995-11-30.sp47">
               <speaker>PODPREDSEDNIK VLADIMIR TOPLER:</speaker>
               <p>O tem ne moremo glasovati zato, ker o seji odločam jaz. Včeraj smo bili pred
                  glasovanjem. Ker smo bili nesklepčni, se je seja začela na novo. Javljenih je bilo
                  več in so prišli proceduralno in so napovedali, da ne bodo sodelovali v
                  nadaljevanju in o glasovanju. In se je začela vsebinska razprava, ki sem jo
                  dopusti in... ...<stage>(Pripombe iz klopi.)</stage>... Spoštovane kolegice,
                  kolegi! Gospod Pučnik je prišel ven v imenu Socialdemokratske stranke in je
                  povedal, skladno s 83. členom, da poslanske skupine ni na seji Državnega zbora,
                  kot je zadaj. Potem je prišel ven gospod Nace Polajnar, potem je prišla gospa
                  Lukačeva in so tri poslanske skupine dejale, da jih ni. Vsak pa je vsebinsko
                  razpravljal o tem, zakaj jih ni. Jaz sem tri do štirikrat, kar je razvidno iz
                  magnetograma, povedal, da razpravljamo o sklepu, da boste vsi dobili besedo tako
                  za proceduralne zadeve kot tudi za obrazložitev glasu pred koncem. Večkrat sem
                  opozarjal, ker pa je problematika tako pereča, pa sem seveda razprave dopuščal.
                  Gospod Zagožen ima besedo. Prosim pa, in ponovno apeliram, da se držimo dnevnega
                  reda in da razpravljamo... Imate proceduralno, gospod Anderlič?
                     <stage>(Ne.)</stage> Hvala lepa. Gospod Zagožen, izvolite.</p>
            </sp>
            <sp xml:id="SDZ1-Izredna-35-1995-11-30.sp48">
               <speaker>DR. FRANC ZAGOŽEN:</speaker>
               <p>Spoštovani zbor! Zdi se mi, da je ta razprava kljub vsemu koristna. Vedno bolj
                  postaja jasno, da je imel včeraj poslanec Pregelj prav, ko je rekel, da imamo pred
                  seboj zakon o sanaciji Vlade. Zakaj? Zakon o sanaciji TAM-a je bil sprejet marca
                  in je veljal. Vlada se očitno ne more zediniti, ali bi ga izvajala ali ne, kako bi
                  ga. Zato prihaja spet pred Državni zbor, da bi prevalila krivdo za uspeh ali
                  neuspeh svojega početja na Državni zbor. Tako sedaj niti ni več tako zelo pomemben
                  gospodarski bolnik TAM, kot politični bolnik Vlada. In jaz mislim, da je še hujše:
                  to kar se dogaja zadnjo noč in danes tukaj v parlamentu, pisma, ki prihajajo in
                  akcija, ki teče očitno zelo organizirano s strani, če prav razumem, predvsem
                  Združene liste, je vse skupaj skladno s tem, kar pravi predsednik Združene liste.
                  Grozi z vsesplošnim bombandiranjem. To je, lahko bi rekli, v hudi krizi, skoraj
                  agoniji parlamentarne demokracije, če bomo nadaljevali po tej poti. Poglejte.
                  Usoda TAM-a in usoda delavcev ni prav nič odvisna od tega, kaj mi govorimo tukaj
                  včeraj in danes, ker ima Vlada ustrezen, veljaven zakon, ki mu rok trajanja ni
                  potekel, ki ga nihče ni razveljavil, ki si ga pa Vlada ne upa izvajati.</p>
               <p>Ima torej neke druge cilje, ki jih želi doseči - ki jih postavlja pred tiste, o
                  katerih se tukajle govori zelo demagoško, pred sanacijo TAM-a, pred skrb za
                  socialni položaj zaposlenih, ki jih torej hoče doseči, ne pa prevzeti krivde za
                  to. Krivdo naj bi prevzel Državni zbor. In potem se alarmira kar cela Evropa, še
                  nemška podjetja poleg, da bi pritiskali na ta Državni zbor, da sanira slovensko
                  Vlado očitno.</p>
               <p>Pri takšnem početju seveda nima smisla sodelovati, ampak je javnosti treba odkrito
                  povedati za kaj gre. Očitno je scenaristom tega dogajanja včeraj in danes uspelo
                  prepričati javnost in veliko ljudi, jih zavesti, jih nalagati in mislim, da je
                  čas, da nehamo s to komedijo, ki postaja nevarna in pridemo z resnico na dan. To
                  bi pričakovali tudi od predsednika Vlade -</p>
               <p>torej tole pismo je prav značilno, kot bi ga sam predsednik Vlade narekoval
                  predstavnikom TAM-a - ki pa ni prišel ne včeraj ne danes sem, in je večina tudi
                  zavrnila, da bi ga sploh hotela tukaj poslušati.</p>
               <p>Gospod Kopač je včeraj v svojem nastopu do konca seciral predlog tega zakona za
                  spremembe in napravil tudi temeljito, jaz sem rekel, vivisekcijo ministra za
                  gospodarstva. Jaz sem mislil, da se bo tok te razprave obrnil, ampak ne, scenarij
                  teče dalje, in tudi gospod Kopač sam mu je podlegel in se mu pridružil. Zato
                  postaja to početje, kot sem rekel, ne le neresno ampak tudi že nevarno. Mislim, da
                  bi kazalo to sejo prekiniti in začeti razpravljati o položaju, ki je nastal in, to
                  zelo resno, vprašati po odgovornosti Vlado in njenega predsednika. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp49">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Izredna-35-1995-11-30.sp50">
               <speaker>JOŽEF KOPŠE:</speaker>
               <p>Gospe in gospodje, gospod predsedujoči, vsi navzoči, tudi tisti na balkonu, ki
                  spremljate to dogajanje in ki pišete in odgovarjate in prenašate to, kar vam
                  ustreza in kar narekujete. Tukaj ni samo ta Državni zbor in pa Vlada, ki je seveda
                  glavni vzrok, tisti, ki vznemirja to slovensko javnost, predvsem pa Maribor, tukaj
                  smo vsi komplet soudeleženi, seveda tisti, ki smo odgovorni za to, v tem Državnem
                  zboru in predvsem v Vladi, in pa vsi tisti, ki to spremljamo in na svoj način
                  komentiramo in se prepuščamo več ali manj, mnogokrat že danes videno, divjaškim
                  čustvom.</p>
               <p>Zakaj toliko razpravljamo? Jaz bom, gospod predsedujoči da bom vam olajšal posel,
                  razpravljal o tem, kar je bil namen - da ne boste dobili medklicev in eventualnih
                  ponovnih zahtev za prekinitev govora - o sklepu, o katerem govorimo mi tukaj;
                  vemo, vsi poslanci, ki smo tukaj prisotni, je popolnoma nepomemben res redakcijski
                  popravek in ta ni vprašljiv. Vprašljiv je zakon o sanaciji TAM-a, vprašljiv je
                  odnos ministra za gospodarstvo in negacija tega Državnega zbora tukaj. Gospod
                  minister ni odgovoril na nobeno vprašanje, gospod minister in stranka, kateri
                  pripada, se arogantno obnaša v tem Državnem zboru in to je povzročilo nekaj
                  drugega. Ne več propad ali pa eventualno privatizacijo TAM-a, ampak je povzročilo
                  vladno krizo. Vladna kriza je tukaj, bodimo si odkriti. Za tem zakonom je vladna
                  kriza in mi sedaj sodelujemo v razpravah o vladni krizi. Jaz osebno, kar se tiče
                  vladne krize - brez razlogov, da razloge odpišem - sem zelo vesel, da jo imamo,
                  ker takšna vlada, s takšnim načinom, kot je delovala do sedaj, ni sposobna voditi
                  te države na resen način.</p>
               <p>Sedaj pa se vrnimo k TAM-u. Sklepi, več ali manj formalno. Glejte gospodje, mi
                  govorimo in marsikdaj nam res tudi mogoče emocije mariborskim poslancem očitate na
                  nek način upravičeno, samo mi tam živimo. Mi iz tega okolja izhajamo. Gospodje, če
                  želite, nočem nobenih emocij vzpodbujati, se od tega ograjujem. Potem bi bil že
                  davno mrtev od teh mojih emotivnih čustev, če bi stalno tako reagiral. Stanujem v
                  Novi vasi 2, sredi naselja, blokovskega naselja, ki ga naseljujejo pretežno
                  delavci, pretežno je delavska struktura v tem naselju. Pred kratkim je bil v
                  sosednjem naselju v Borovi vasi samomor očeta dveh otrok, odpuščenega iz TAM-a, ko
                  je dobil izpisek, da je višek. Gospodje, ali je vlada toliko vredna? Ali so te
                  intrige toliko vredne? Ali je en minister toliko vreden, ki mu je na tej seji in
                  vsepovsod dokazano, koliko napak je naredil, ali vladi sami kompletni, koalicijski
                  vladi pa mnogokrat dosedaj, ne samo temu ministru, ampak kompletni vladi in
                  posameznim ministrom. Ali je to vredno, da ljudje, ne glede na to, ali je to
                  upravičeno ali ne, trpijo, delajo samomore, da se, kar pa za mene osebno, ki nisem
                  bil nikoli levo zgoraj, nikoli ne bom, ne glede na kakršno koli razpravo, iščejo
                  izhod v tistem, česar se poskušamo, nismo se še rešili, rešitev. Veste kaj se
                  dogaja v Mariboru? Jaz sem eden od poslancev, ki gre lahko brez skrbi v vsak bife
                  pa vsako gostilno posebej gosposke, na Trg revolucije, kamor hočete, v primestju,
                  kamorkoli. In ljudje nimajo distance, ker sem tako imenovani poslanec iz ljudstva,
                  če hočete reči. Hočem nekaj drugega s tem označiti. Meni rečejo: Joža, mnogo
                  boljše nam je bilo. To je učinek tega. Gospod Peterle, vsi moji kolegi iz
                  opozicije, vi ste očitno sedaj opozicija, in vsi moji kolegi iz opozicije, na ta
                  sindrom vas opozarjam. Gospodje, ki režirajo ta scenarij, s tem se jaz strinjam,
                  hočejo povzročiti to, s čemer tudi javno grozijo za tem pultom, socialno bombo,
                  politično bombo in še ne vem kako bombo, v kateri lahko pokajo tudi prave bombe,
                  mimogrede povedano. Določeni kraji, tu ni samo Maribor v Sloveniji, so res na
                  minuti.</p>
               <p>Jaz predlagam. Še nekaj besed bi rad o samem TAM-u bi rad povedal in gospodu
                  ministru. Gospod minister <stage>(gospod Geržina je povzel moje včerajšnje
                     besede)</stage>, mi ni odgovoril na vprašanje, ali 2000 delavcev ostaja ali
                  1600 delavcev, dobro. Moja informacija iz TAM-a iz upravnega odbora TAM-a je bila
                  1600 delavcev. Samo s tem številom delavcev lahko na tistih programih, ki so si
                  zamislili in ki še niso bili potrjeni, lahko nadaljuje proizvodnjo. Sindikat, ki
                  nam je poslal te dopise, piše o več tisočih delavcev. Ne, 1600 delavcev, to so
                  besede upravnega odbora, bo lahko služilo kruh v TAM-u po njihovih predvidevanjih
                  in potem če bodo dobili garancije za svoje delo - in nič več. Ampak jaz vem, da za
                  ta zbor 1600 ljudi - kar je pa po svoje žalostno, ker vsak človek je pomemben - ne
                  pomeni več dosti, ampak to v Mariboru pomeni, dragi gospodje v tem trenutku 17200
                  brezposelnih, plus 1600 z vsem tem, kar ime TAM-a nosi. To je simbol - firma je
                  zanič, ni je več, avtomobili in motorji so zanič, to vse drži, ampak to je en
                  simbol - to je ponos Maribora, bivši. To je simbolika in teh 1600 delavcev
                  prevaga, prevaga v tisto, kar si nekateri očitno srčno želijo. Očitno si srčno
                  želijo. Prevaga v tisto revolucijo. Jaz mislim, da tokrat opozicija - z menoj
                  vred, jaz sodelujem pri teh stvareh - v tem kritičnem trenutku mora krepko
                  premisliti, kako bo ravnala. Jaz sem se poskušal z nekaterimi pogovoriti
                     <stage>(očitno je ta adrenalin tudi pri meni že malo narasel)</stage> in se več
                  nismo sposobni pogovarjati. To je vprašanje, čisto politično vprašanje. Ali bo
                  nekaterim uspelo, gospe in gospodje, sprovocirati to državo in s tem se reši? Saj
                  se ne bomo vračali na staro, nobenega komunizma več ne bo. Tega ne bo, ampak bog
                  ne daj, lahko pa se zgodi, da bodo komunisti tisti, ki bodo novi kapitalisti in ki
                  so marsikje že in bodo vladali naprej v imenu, ko bodo uredili stvari v imenu
                  demokracije, izpostavili bodo pravni sistem....</p>
            </sp>
            <sp xml:id="SDZ1-Izredna-35-1995-11-30.sp51">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše, govorimo o...</p>
            </sp>
            <sp xml:id="SDZ1-Izredna-35-1995-11-30.sp52">
               <speaker>JOŽEF KOPŠE:</speaker>
               <p>...Izpostavili bodo vse tisto - gospod podpredsednik govorim v korist tej
                  razpravi, govorim, ker je to politična tema in je politična kriza Vlade po mojem
                  osebnem mnenju - bodo izpostavili tisti sistem in se pokrivali pozneje. Moja
                  predvidevanja so, čez 3, 4 leta, če bo neka politična opcija, ki je zaenkrat
                  večinska v tem parlamentu, zmagala, bomo imeli in pravno državo, samo to pravno
                  državo bodo vodili tisti ljudje, ki danes zmagujejo. To pravno državo bodo urejali
                  tisti ljudje in bodo branili lastnino, ki so si jo pridobili na takšen ali
                  drugačen način in takrat več ne bo ničesar, nobene razprave o TAM-u, o državnih
                  garancijah.</p>
               <p>Še eno zmoto bi rad ponovil, ker se tu neprestano ponavlja. TAM še - po besedah
                  ministra Tajnikarja, jaz mu verjamem v tem primeru - ni dobil enega tolarja
                  denarja iz tega naslova, ampak je dobil garancije države, ki jih še ni izkoristil.
                  Tu je ena zmota, ki se kar naprej vrsti v teh razpravah. Dosedaj, po izjavah
                  ministra <stage>(magnetogram je na razpolago)</stage>, je TAM poravnaval svoje
                  obveznosti iz rednih stvari in garancij še ni izkoriščal. Tu je ta nevarnost, ki
                  jo jaz vidim in tega si jaz res ne želim. Jaz nisem nikoli direktno govoril
                     <stage>(ali pa zelo malokdaj, pa bolj v šali)</stage> o komunističnem režimu.
                  To je vse relativno. Govorim pa o ljudeh, ki so to državo do 1988, 1989, ko so se
                  veliki štrajki, veliki propadi - jaz bi vas spomnil kolegice in kolegi, takrat se
                  je začel propad tega gospodarstva v bivši Jugoslaviji in to je tudi eden od
                  razlogov, ne samo nacionalna osamosvojitev, tudi ta razlog, ker so se ljudje
                  ustrašili. Takrat je bil Maribor prvi: Marles je šel, so šli delavci, Lilet je šel
                  v stečaj, Marles je na nek način zlezel. Atmos je bil druga firma, jaz sem bil v
                  njem zaposlen pred tem, je šel v stečaj. In so se stečaji nadaljevali in
                  nadaljevali. Atmos je šel, za čudo božje, v stečaj s plusom. In to pravo torišče
                  za to gospodo, ki hoče pokriti:</p>
               <p>1. Svojo utopijo, s katero je poskušala leta in leta varati delavce in relativno
                  ozka grupa na njih živeti. Danes ta ista grupacija lastnini, hoče pokriti, obiti s
                  temi čudnimi ljudmi, ki so se pač upirali 1988 in prej in so dosegli 1990. leta po
                  njihovem neko demokracijo. Seveda bodo to spretno izkoristili. Gospe in gospodje,
                  ti ljudje bodo to spretno izkoristili in bodo ustvarili pravno državo: saj jo tudi
                  znajo delati - tisto z restrikcijami, tisto z, vemo vsem čem. Imajo izkušnje,
                  imajo kadre. Tukaj nas postavljajo opozicijske poslance in opozicijske stranke in
                  tiste, ki pozitivno mislijo, v zelo neprijeten položaj pri tem zakonu, kar se tiče
                  političnega.</p>
               <p>2. V Mariboru je to res možno. Gospod Kocijančič ima prav. V Mariboru je stanje
                  tako, da je to možno; ne pozabite, v tem trenutku, kdor statistične podatke gleda.
                  Celje je na tem. V Ptuju nič ni boljše. Poglejte statistične podatke, jaz jih imam
                  tam, iz mariborskega zavoda za zaposlovanje, kakor se to imenuje, borza dela v
                  glavnem. Zadnje podatke imam tam. Lenart, tukaj so najvišje stopnje
                  brezposelnosti. Celi predeli. In tisti, ki to inscenirajo, jaz verjamem in mi bomo
                  njim prileteli na led. Mi bomo s to obstrukcijo prileteli na led, gospodje. Mi
                  bomo zdrsniili, tisti, ki drugače mislimo od tistih, ki to pripravljalo. Mi bomo
                  zdrsnili. Jaz verjamem, da na naslednjih volitvah ne bodo volili tako množično
                  nekaterih strank, ki so jih množično v Mariboru volili. To jaz verjamem. Ampak
                  nekaj drugega se bo zgodilo. Abstinenca. Volili bodo stare, preizkušene kadre.
                  Imamo stranke, ki jih shranjujejo. Ne bodo pa volili...</p>
            </sp>
            <sp xml:id="SDZ1-Izredna-35-1995-11-30.sp53">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše, gospod Kopše...</p>
            </sp>
            <sp xml:id="SDZ1-Izredna-35-1995-11-30.sp54">
               <speaker>JOŽEF KOPŠE:</speaker>
               <p>Gospod Topler, dovolite. To je glavni problem tega, ker nekateri se borijo za
                  glasove v Mariboru. Noben jih ne bo dobil.</p>
            </sp>
            <sp xml:id="SDZ1-Izredna-35-1995-11-30.sp55">
               <speaker>PODPREDSEDNIK VLADIMIR TOPLER:</speaker>
               <p>Gospod Kopše, bi prosil, da se držite tega in prosim, da počasi zaključite.</p>
            </sp>
            <sp xml:id="SDZ1-Izredna-35-1995-11-30.sp56">
               <speaker>JOŽEF KOPŠE:</speaker>
               <p>Jaz vas prosim, kolegi iz opozicije, da naj nekdo, jaz ne morem tega narediti, ker
                  našega vodje poslanske skupine trenutno ni v dvorani, naj nekdo za pol ure vzame
                  čas, ne skupinsko, ampak da se posamično tisti ljudje, ki se odločajo v teh
                  vrstah, dogovorijo, kaj narediti. Jaz vidim v tem resen problem, resen problem.
                  Dobro so nam nastavili past. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp57">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Razpravo zaključujem. Ni več prijavljenih. Glasujemo o sklepu, ki ga
                  bom po teh dolgih, ponovno prebral, in se glasi, da s sklepom dajemo, pooblaščamo
                  Sekretariat za zakonodajo in pravne zadeve, da v končni redakciji v amandmajih k
                  4. členu v peti alinei pred besedo "kapital" doda besedo "svoj". Ugotovimo
                  sklepčnost! <stage>(45 prisotnih.)</stage> Prosim, da znova ugotovimo prisotnost v
                  dvorani. Kot ste obveščeni, so pa tri poslanske skupine napovedale, da pri
                  glasovanju ne bodo več sodelovale pri odločanju o zakonu, skladno z 84. členom
                  poslovnika. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo sklep sprejeli.</p>
               <p>Na glasovanje dajem zakon v celoti. Želi kdo obrazložiti glas?
                     <stage>(Ne.)</stage> Ugotovimo sklepčnost! Glasujemo o zakonu v celoti.
                     <stage>(47 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo zakon sprejeli.</p>
               <p>Imamo še dodatna sklepa. Prvega predlaga Odbor za gospodarstvo: "Vlada naj
                  Državnemu zboru predloži poročilo o izvajanju sanacijskih programov TAM Maribor
                  d.d. in njegovih odvisnih družb ter Avtomontaže AM BUS d.o.o. Ljubljane ter
                  sanacijske programe omenjenih". Želi kdo besedo? Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo sklep sprejeli.</p>
               <p>Drugi sklep predlaga gospod Ciril Pucko.</p>
               <p>"Vlada Republike Slovenije naj Državnemu zboru Republike Slovenije predloži
                  informacijo o poteku sanacije in o potrebnih ukrepih države za celovito reševanje
                  problemov v posameznih panogah". Ali želi kdo besedo? Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo sklep sprejeli.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN
                     DOPOLNITVAH ZAKONA O LOKALNIH VOLITVAH PO SKRAJŠANEM POSTOPKU</title>.</p>
               <p><stage>(EPA 1296)</stage>. Predlog je v obravnavo zboru predložila Vlada Republike
                  Slovenije. Ali želi besedo predstavnik Vlade? Gospod Boštjan Kovačič, predstojnik
                  Službe Vlade RS za reformo lokalne samouprave ima besedo. Prosim za mir v dvorani
                  in da zasedete svoja mesta.</p>
            </sp>
            <sp xml:id="SDZ1-Izredna-35-1995-11-30.sp58">
               <speaker>MAG. BOŠTJAN KOVAČIČ:</speaker>
               <p>Spoštovani predsedujoči, cenjeni visoki zbor! Pred nami je predstavitev predloga
                  zakona o spremembah in dopolnitvah zakona o lokalnih volitvah. Na kratko bi podal
                  nekaj razlogov za sprejem tega zakona, kakor tudi razloge za skrajšani postopek.
                  Vemo, da je bila vsebinska diskusija o krajevnih skupnostih že opravljena prav v
                  tem zboru, da smo v fazi konstituiranja krajevnih skupnosti, izhajajoč iz tega, da
                  vemo, da je bil v zakonu o lokalni samoupravi podan inštrukcijski rok, da se vsi
                  statuti svetov sprejmejo do 30.4. letošnjega leta. Ta rok je inštrukcijski in ni
                  zavezujoč, ni obligatoren. Po zakonu naj bi se v enem letu po sprejetju statutov
                  oblikovale tudi krajevne skupnosti. Poznamo 18. člen zakona o lokalni samoupravi,
                  ki predpostavlja notranjo členitev občin na vaške, četrtne in krajevne skupnosti,
                  poznamo diskusijo v tem istem Državnem zboru, ko je šlo za obvezno razlago 19.
                  člena zakona o lokalni samoupravi kot tudi sklep Ustavnega sodišča s 5.10. tega
                  leta, ki je sprejel pobudo za oceno ustavnosti.</p>
            </sp>
            <sp xml:id="SDZ1-Izredna-35-1995-11-30.sp59">
               <speaker>PODPREDSEDNIK VLADIMIR TOPLER:</speaker>
               <p>Samo malo, gospod minister, če počakate. Kolegice in kolegi, jaz prosim, da
                  zasedete svoja mesta v dvorani in ponovno pozivam, da imajo v to dvorano vstop
                  samo tisti, ki so vabljeni na sejo. Prosim vse ostale, ki niso vabljeni na sejo,
                  da zapustijo to dvorano. Prosim, da zasedeta svoja mesta in omogočite ministru, da
                  predstavi mnenje Vlade. Prosim, da zasedete svoja mesta! Gospod minister, prosim,
                  če ste tako prijazni in počakate, da bodo lahko poslanci zasedli svoja mesta in
                  omogočili nadaljevanje seje. Jaz pa pozivam, gospe in gospodje, prosim, da
                  zasedete svoja mesta v dvorani, če ne bom odredil odmor, zato ker za red na seji
                  skrbi predsedujoči. Hvala lepa. Izvolite, gospod minister!</p>
            </sp>
            <sp xml:id="SDZ1-Izredna-35-1995-11-30.sp60">
               <speaker>MAG. BOŠTJAN KOVAČIČ:</speaker>
               <p>Kot sem že rekel, Ustavno sodišče je s svojim sklepom 5.10. tega leta sprejelo
                  pobudo za oceno ustavnosti 109. člena zakona o lokalnih volitvah in je do končne
                  odločitve zadržalo njegovo izvajanje. Pri pripravi volitev pa so v posameznih
                  občinah ugotovili, da pomeni veljavni 109. člen zakona o lokalnih volitvah oviro
                  za ustrezno zastopanost prebivalcev posameznih naselij oziroma delo vaških,
                  krajevnih, četrtnih skupnostih v njihovih svetih. Zato bi bilo mogoče, da se ob
                  sprejemu sprememb zakona o lokalnih volitvah nadaljujejo ustaljena volilna
                  opravila in v razpisanem roku izvedejo volitve. To bi bilo pomembno tudi zato, ker
                  so marsikje vezali te volitve na razpisani referendum, samoprispevek, in si tako
                  poskušajo znižati tudi stroške. Sklep je utemeljen z ugotovitvijo, da pride pri
                  volitvah v svete krajevnih skupnosti, glede na njihovo velikost in funkcijo, v
                  poštev predvsem, morda pa izključno večinski sistem volitev ter da imajo volitve,
                  izvedene po večinskem načelu, na podlagi 19. člena zakona o lokalnih volitvah, za
                  posledico, da posamezni deli teh skupnosti ne bodo imeli predstavnikov v njihovih
                  svetih.</p>
               <p>Vlada je namesto mnenja, ki ga je poslalo Ustavno sodišče, prišla s predlogom
                  sprememb zakona o lokalnih volitvah in to so po našem mnenju poglavitni razlogi za
                  sprejem sprememb oziroma dopolnitev tega zakona, kakor tudi za skrajšani
                  postopek.</p>
               <p>Po veljavnem 109. členu zakona o lokalnih volitvah se za volitve v svete vaških,
                  krajevnih in četrtnih skupnosti smiselno uporabljajo določbe zakona o lokalnih
                  volitvah, ki veljajo za volitve v občinski svet v občini kot eni volilni enoti. Ob
                  upoštevanju tega člena je obvezna uporaba drugega odstavka 19. člena zakona o
                  lokalnih volitvah, kar pomeni, da ni možno oblikovanje večjega števila volilnih
                  enot in tudi ne oblikovanje svetov z več kot sedmimi člani. Ta odločba ovira
                  ustrezno zastopanost prebivalcev v posameznem svetu oziroma delov skupnosti v
                  njihovih svetih. Skratka cilj predlaganih sprememb je oblikovanje več volilnih
                  enot in omogočiti ustrezno zastopanost prebivalcev naselja oziroma delov skupnosti
                  v svetih. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp61">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu ministru. Predlog zakona je obravnaval Odbor za notranjo
                  politiko in pravosodje kot matično delovno telo. Gospod Vitodrag Pukl kot
                  poročevalec pa bo predstavil mnenje odbora. Izvolite.</p>
            </sp>
            <sp xml:id="SDZ1-Izredna-35-1995-11-30.sp62">
               <speaker>VITODRAG PUKL:</speaker>
               <p>Hvala za besedo, predsedujoči. Spoštovani kolegice in kolegi. Odbor je obravnaval
                  predlog spremembe zakona in smo soglašali s hitrim postopkom iz razlogov, kot jih
                  je navedel minister, zlasti, ker po našem mnenju gre za manj zahtevne spremembe in
                  gre za realizacijo sklepa ustavnega sodišča in pa za gotovo nujo, ker nekatere
                  občine so že v procesu izvajanja priprav na volitve v krajevne skupnosti. V skladu
                  z mnenjem Sekretariata za zakonodajo smo večinsko sklenili, da se predlagane
                  dopolnitve zakona sprejmejo po skrajšanem postopku in pa, ker gre za nejasnosti
                  pri 109. členu in seveda nekaj pri 1. členu, smo predlagali predlagatelju, da naj
                  - ob upoštevanju mnenja Sekretariata za zakonodajo in pravne zadeve, glede novega
                  četrtega odstavka 109. člena zakona o lokalnih volitvah in glede določb 2. člena
                  predloga zakona - vloži ustrezne amandmaje.</p>
               <p>Amandmaji so seveda bili vloženi po obravnavanju, so pa amandmaji, ki so v skladu
                  s priporočilom odbora, in ki so bili potrebni tudi po mnenju sekretariata:
                  amandma, katerega je vložila poslanska skupina LDS pod točko 3 pregleda in pa
                  amandmaja vlade pod številko 6 <stage>(pod številko 6 sta dva amandmaja
                     Vlade)</stage>. V ta sklop bi tudi sodil amandma poslanske skupine SKD k 1.
                  členu. Sicer boste o amandmajih, kot jih imate <stage>(z razlogi)</stage> pred
                  seboj, bomo o teh amandmajih odločali.</p>
               <p>No, predlog odbora je tak, da se ta zakon sprejme po hitrem postopku z amandmaji,
                  ki so v skladu s sklepom tega odbora. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp63">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Puklu kot poročevalcu odbora. Želi besedo predstavnik
                  Sekretariata za zakonodajo in pravne zadeve? <stage>(Ne želi.)</stage> Želijo
                  besedo predstavniki poslanskih skupin? Ne želijo. Želijo besedo poslanke,
                  poslanci? Ne želijo. Razpravo zaključujem.</p>
               <p>Prehajamo k drugi obravnavi. Ker imamo, kolegice in kolegi, samo tri člene, členov
                  ne bomo združevali. V razpravo dajem 1. člen in amandmaje k 1. členu. Imate jih v
                  pregledu amandmajev z dne 30. novembra 1995. Pod točko ena imamo amandma poslanske
                  skupine SNS. Pod točko dva imamo amandma poslanske skupine SNS; amandma je delno
                  povezan in se vključuje z amandmajem pod številko štiri. Pod točko tri imamo
                  amandma poslanske skupine LDS. Pod točko štiri imamo amandma poslanske skupine
                  Združene liste socialdemokratske stranke, gospe Brede Pečan. Amandma pa je napačno
                  prepisan v poročilu, se opravičujem, in ga bom zato prebral tako, kot se prav
                  glasi <stage>(popravek ste pa dobili tudi na mizo)</stage>, pod točko 5 imamo
                  amandma poslanske skupine Slovenske nacionalne stranke, pod točko 6 pa imamo
                  amandma Vlade Republike Slovenije. Sedaj bom pa prebral amandma gospe Brede Pečan
                  oziroma, imate vsi na mizi amandma, ki je popravljen in je pod točko 4 napačno
                  vložen oziroma je prišlo do napake.</p>
               <p>Želi kdo o amandmajih besedo? V pregledu pa tudi ni amandmaja, ki smo ga dobili od
                  poslanske skupine Slovenskih krščanskih demokratov k 1. členu. Želi kdo o teh
                  amandmajih besedo? Gospod Maks Sušek, izvolite.</p>
            </sp>
            <sp xml:id="SDZ1-Izredna-35-1995-11-30.sp64">
               <speaker>MAKS SUŠEK:</speaker>
               <p>Spoštovane kolegice in kolegi. Bom čisto kratek, gre za ta amandma, ki smo ga
                  vložili LDS-ovci, in sicer bi samo eno redakcijsko zadevo. Glasi se tako, da v 1.
                  členu se doda tretjemu odstavku besedilo, ki se glasi. Torej ne gre za črtanje, za
                  zamenjavo tretjega odstavka, ampak da gre za besedilo, ki se doda. To je napaka.
                  Samo toliko.</p>
            </sp>
            <sp xml:id="SDZ1-Izredna-35-1995-11-30.sp65">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pečanova izvolite.</p>
            </sp>
            <sp xml:id="SDZ1-Izredna-35-1995-11-30.sp66">
               <speaker>BREDA PEČAN:</speaker>
               <p>Hvala za besedo. Zelo na kratko bi povedala, moj amandma uresničuje tisto, zaradi
                  česar so pravzaprav iz Krajevne skupnosti Sežana sprožili upravni spor. Amandma je
                  razdelan tako, da uvaja nove odstavke namesto dosedanjega četrtega, in sicer, da
                  dosedanje krajevne skupnosti, ki se niso spremenile in ki delujejo, si same
                  postavijo pravila igre za volitve, v skladu seveda z zakonom o lokalnih volitvah,
                  če sveti krajevnih skupnosti ne delujejo, če so na novo ustanovljene krajevne,
                  četrtne ali vaške skupnosti, pa jim za prve volitve določi pravila igre občinski
                  svet, za vse naslednje volitve pa si jih seveda določijo preko sveta krajevne
                  skupnosti enako. In spreminjam tudi tisti stavek, drugi stavek dosedanjega
                  četrtega odstavka, na tak način, da je zadoščeno ustavnemu določilu o enakosti
                  volilne pravice.</p>
               <p>Namreč, prepričana sem, da je le ustavno problematično, da v zakon izrecno
                  napišemo, da se lahko odstopa od načela približno enakega števila volilcev za eno
                  predstavniško mesto v organu. Mimogrede bi rekla še to, da se mi zdi, da je
                  amandma na amandma, ki ga je vložila poslanska skupina SKD, tega v pregledu sicer
                  ni, na amandma poslanske skupine liberalne demokracije, bolj dorečen in jaz osebno
                  bom podprla amandma na amandma, ker je jasno napisano, da je volilna komisija
                  tista, ki skliče zbore volilcev. Namreč iz amandmaja LDS ni razvidno, kdo je
                  pravzaprav tisti, ki sklicuje zbore volilcev in jaz mislim, da je to le treba
                  navesti, sicer bo znova zmeda. Hvala.</p>
            </sp>
            <sp xml:id="SDZ1-Izredna-35-1995-11-30.sp67">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Jelinčič.</p>
            </sp>
            <sp xml:id="SDZ1-Izredna-35-1995-11-30.sp68">
               <speaker>ZMAGO JELINČIČ:</speaker>
               <p>Hvala lepa. Naša poslanska skupina je vložila tri amandmaje k 1. členu, in sicer k
                  prvemu, drugemu in četrtemu odstavku. V prvem odstavku, kjer piše: "Za volitve
                  članov svetov četrtnih skupnosti se smiselno uporablja itd.", se za besedo
                  "svetov" dodajo besede "krajevnih, vaških in", to se pravi "za volitve svetov
                  krajevnih, vaških in četrtnih skupnosti". Drugi odstavek se črta in četrtemu
                  odstavku se doda besedilo.</p>
               <p>Najprej bom pojasnil, zakaj smo predlagali amandmaja k prvemu in drugemu odstavku.
                  S tako dopolnjenim besedilom se vsem možnim členitvam občine, to je krajevnim,
                  vaškim in četrtnim skupnostim omogoča, da znotraj sebe oblikujejo volilne enote
                  tam, kjer je v take skupnosti povezanih več naselij različnih tipov; recimo po
                  številu prebivalstva, gostoti, potem kombinacija večjega števila ruralnih naselij
                  z maloštevilnim prebivalstvom skupaj z urbanim naseljem, ki pa ima lahko 10 ali
                  večkrat večje število prebivalcev. Takšen primer je v krajevni skupnosti Sežana,
                  ki obsega mestno naselje z 8 mestnimi soseskami <stage>(ki imajo vse skupaj 5.500
                     prebivalcev)</stage> in 5 vaškimi skupnostmi, ki imajo vse skupaj le okrog 500
                  prebivalcev. Možno pa je, da je posamezno naselje teritorialno preobsežno in je
                  bilo naselje prav iz teh razlogov že v preteklosti oblikovano v soseske z uličnim
                  sistemom <stage>(taka praksa je bila recimo pri komunalnih podjetjih, pri
                     določanju volišč in podobno)</stage> in bi bila zato nesmiselna zapovedana
                  uporaba večinskega sistema volitev, ki narekuje največ 11 članske organe ter možno
                  razdelitev volilnega območja na volilne enote, v katerih pa se sme voliti največ 3
                  člane sveta. V takem primeru bi se torej smele oblikovati največ 4 volilne enote,
                  v katerih pa bi izpadli predstavniki ruralnih naselij, to se pravi vaških
                  skupnosti. Če pa volilno območje, ob hkratni uporabi večinskega sistema volitev,
                  ni razdeljeno na volilne enote, taka odločitev lahko prinese popolnoma absurdno
                  zastopanost prebivalcev. To se pravi, vsi iz iste soseske, iz iste ulice, ali celo
                  iz iste hišne številke <stage>(tako na primer v raznih večjih stanovanjskih
                     blokih)</stage>, kar pa zagotovo ni namen lokalne samouprave, ki naj bo občanu
                  oziroma posamezniku kar najbolj približana. Hkrati pa mu mora biti omogočeno
                  njegovo - tudi praktično gledano in tehnično izvedljivo - uresničevanje z ustavo
                  določenih pravic. Na to opozarja tudi Ustavno sodišče Republike Slovenije v svojem
                  sklepu o zadrževanju izvrševanja 109. člena zakona o lokalnih volitvah ter o
                  zadržanju izvrševanja odloka občine Sežana o volitvah v svete krajevne skupnosti.
                  Predlagani amandma oziroma oba amandmaja tako v celoti upoštevata odločbo
                  Ustavnega sodišča, obenem pa pomenita logično izpeljavo prvega odstavka 18. člena
                  zakona o lokalni samoupravi. K četrtemu odstavku pa je potrebno dodati besedilo
                  "Obstoječe krajevne in vaške skupnosti si večino članov sveta ter število volilnih
                  enot določijo v skladu s svojimi statuti oziroma dosedanjo organiziranostjo. Za
                  prve volitve v novo nastale krajevne, vaške in četrtne skupnosti pa število članov
                  sveta ter število volilnih enot določi občinski svet". Razumljivo je, da nove
                  krajevne skupnosti, torej tiste, ki so zaradi interesa njihovih prebivalcev - o
                  tem zopet govori 18. člen zakona o lokalni samoupravi - ali pa zaradi
                  preoblikovanosti nove občine teritorialno in organizacijsko preoblikujejo, ali pa
                  se še niso izpostavile oziroma se bodo, ker jih občinski statut že predvideva, da
                  še niso uspele sprejeti novih statutov, ali določiti svoje organiziranosti - prav
                  iz tega in samo iz tega razloga sme občinski svet določiti število članov sveta
                  krajevne skupnosti oziroma volilnih enot. Pri obstoječih krajevnih, vaških in
                  četrtnih skupnostih pa se nadaljuje njihova organiziranost kot doslej do prvih
                  morebitnih sprememb, ki bi jih želeli njihovi prebivalci, če bi se dosedanja
                  organiziranost izkazala v novi občini kot neustrezna.</p>
               <p>No ta amandma predlagamo predvsem iz razloga, ker podpira krajevne skupnosti kot
                  obvezen predmet občinskih statutov tam, kjer je za njih izražen interes
                  prebivalstva občine. Podpira pa tudi njihov status pravnih oseb z lastnimi žiro
                  računi, če je to v njihovem interesu oziroma če to želijo.</p>
               <p>Mislim, da te tri amandmaje, to se pravi, te tri, ki so v pregledu amandmajev pod
                  številkami 1, 2 in 5 mislim da je smiselno podpreti.</p>
            </sp>
            <sp xml:id="SDZ1-Izredna-35-1995-11-30.sp69">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Jelinčiču. Gospod Miroslav Mozetič.</p>
            </sp>
            <sp xml:id="SDZ1-Izredna-35-1995-11-30.sp70">
               <speaker>MIROSLAV MOZETIČ:</speaker>
               <p>Hvala lepa za besedo, drage kolegice, kolegi. Kar zadeva ta amandma, ki smo ga
                  oziroma naš amandma na amandma, ki smo ga vložili na amandma poslanske skupine
                  LDS, jasno, napovedni stavek <stage>(glede na to, da nisem v celoti
                     sledil)</stage>, napovedni stavek je nekoliko popravljen, ker tu vnaša nov
                  odstavek, nima pa namena črtati nobenega. Razlog, zakaj smo ga vložili, je
                  dejansko ta, da je ta amandma LDS bil nekoliko nejasen, kdo skliče. In pa število
                  10, to smo iskali iz istega principa kot je, 10 občanov lahko vloži kandidatno
                  listo, 10 občanov pa lahko tudi zahteva sklic zbora.</p>
               <p>Samo še besedo, dve, čeprav je tukaj jasno, da na amandma, ki ga je vložila gospa
                  Breda Pečan. Tu je očitno, da imamo drugačen pogled na te stvari, tako da bom samo
                  povedal, kakšen je naš pogled - ne glede potem, kaj se bo pri glasovanju zgodilo.
                  Približno tako kot je bil razgovor pri občinah, kaj so stare kaj nove, je tukaj
                  verjetno lahko razprava, - ampak jaz menim, da je nepotrebna - kaj so nove in kaj
                  stare krajevne skupnosti.</p>
               <p>Če izhajamo iz zakona o lokalni samoupravi, se nova občina - ne glede, kako je
                  območno strukturirana oziroma velika, ali je v obliki prejšnje ali drugačna -
                  lahko deli znotraj sebe na četrtne, vaške oziroma krajevne enote. Iz tega ven
                  izpeljano ni nikakršnih starih krajevnih skupnosti, vaških ali četrtnih pač pa so
                  lahko le nove. In iz tega razloga je tisto, kar je Vlada napisala v svojem zakonu,
                  da za prve volitve določi število članov sveta teh lokalnih skupnosti, <stage>(teh
                     ožjih)</stage>, občinski svet, povsem ustrezno. To, kar pač ta amandma prinaša,
                  izhaja iz tega, da so stare krajevne skupnosti še stare, da so nekje morda
                  nove,</p>
               <p>da so nekje morda nove, ki bodo nove; dejstvo pa je še dodatno, da ne delujejo, in
                  če ne bodo delovale, potem bo občinski svet, ne vem kaj. Skratka tukaj je
                  konceptualno drugačen pristop. Mislimo, da je naš pristop, kot ga razlagamo,
                  skladnejši in pravilnejši glede na zakon o lokalni samoupravi in da zaradi tega
                  tudi določba, ki jo prinaša tekst, kot ga je Vlada napisala v svojem predlogu,
                  sledi konceptu, ki ga ima zakon o lokalni samoupravi. Iz tega razloga bomo mi
                  proti temu amandmaju, ki ga predlaga Breda Pečan in podobnim amandmajem, ki gredo
                  v isto smer, ki jih predlaga nacionalna stranka. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp71">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem, prehajamo na odločanje.
                  Najprej dajem na glasovanje amandma k 1. členu; predlagatelj je poslanska skupina
                  Slovenske nacionalne stranke. V prvem odstavku se za besedo "svetu" dodajo besede
                  "krajevnih, vaških in". Ugotovimo sklepčnost!</p>
               <p>Obrazložitev glasu gospod Jelinčič. Jaz bi vas prosil, da se prijavljate prej.</p>
            </sp>
            <sp xml:id="SDZ1-Izredna-35-1995-11-30.sp72">
               <speaker>ZMAGO JELINČIČ:</speaker>
               <p>Lepa hvala, le pojasnil bi glas, ker glasoval bom za ta amandma in bi pojasnil,
                  zato ker nekateri kolegi poslanci ne razumejo zadeve. Dejstvo je, da je ustavno
                  sodišče ravno zaradi tega primera zadržalo izvrševanje 109. člena zakona o
                  lokalnih volitvah in obenem je tudi zadržalo izvrševanje odloka občine Sežana o
                  volitvah v svete krajevnih skupnosti. In ta predlagani amandma ureja to zadevo. Če
                  ne bomo tega amandmaja sprejeli, bo enostavno Ustavno sodišče zopet posredovalo.
                  Samo v pojasnilo nekaterim, ki tega niso razumeli. Hvala.</p>
            </sp>
            <sp xml:id="SDZ1-Izredna-35-1995-11-30.sp73">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(43 prisotnih.)</stage> Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 2 - predlagatelj je poslanska skupina
                  Slovenske nacionalne stranke - k drugemu odstavku: Črta se celotno besedilo
                  odstavka. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(4 poslanci.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Sedaj imamo amandma na amandma, ki ga predlaga poslanska skupina Slovenskih
                  krščanskih demokratov.</p>
               <p>V 1. členu se doda nov tretji odstavek, ki se glasi: "Ne glede na 56. člen tega
                  zakona se lahko za določanje kandidatov za volitve članov sveta krajevnih
                  skupnosti in članov sveta vaških skupnosti kot delo občine, na zahtevo najmanj 10
                  volivcev, skličejo zbori volivcev v volilni enoti. Zahtevo je treba vložiti pisno
                  pri volilni komisiji volilne enote najpozneje v 10 dneh od dneva razpisa volitev".
                  To je amandma na amandma. Samo malo. Gospod Mozetič bo imel obrazložitev
                  glasu.</p>
               <p>Samo malo, da uredimo, ker je amandma. Samo malo, ker bomo amandma še....
                  Izvolite.</p>
            </sp>
            <sp xml:id="SDZ1-Izredna-35-1995-11-30.sp74">
               <speaker>MIROSLAV MOZETIČ:</speaker>
               <p>Hvala lepa. Glede na to, da je gospod Sušek napovedni stavek popravil, je sedaj
                  videti, da je določen problem. Jaz predlagam, da se bo tako glasilo: Samo to je
                  amandma na amandma, moram iti v vaš amandma. Tukaj je ta problem, moram iti v vaš
                  napovedni stavek, ne moremo mi svojega sedaj delati.</p>
            </sp>
            <sp xml:id="SDZ1-Izredna-35-1995-11-30.sp75">
               <speaker>PODPREDSEDNIK VLADIMIR TOPLER:</speaker>
               <p>Vi lahko spremenite svoj amandma na amandma.</p>
            </sp>
            <sp xml:id="SDZ1-Izredna-35-1995-11-30.sp76">
               <speaker>MIROSLAV MOZETIČ:</speaker>
               <p>Saj bomo takoj. Torej jaz bi ga tako naredil: "V 1. členu se za tretjim odstavkom
                  doda besedilo, ki se glasi:"</p>
            </sp>
            <sp xml:id="SDZ1-Izredna-35-1995-11-30.sp77">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. To je amandma na amandma. <stage>(vmes JOŽICA VELIŠČEK: On pravi, da
                     se v 1. členu tretjemu odstavku doda besedilo, ki se glasi. Skratka ... in cel
                     ta odstavek spreminja. To ni amandma na amandma.)</stage></p>
               <p>Gospod Mozetič. Vaša poslanska skupina predlaga, da se celotni amandma LDS-a
                  spremeni. Ali predlagate, da se doda še vaše besedilo poleg? Izvolite, gospod
                  Mozetič, zaradi jasnosti mislim, da je prav, da te stvari ... <stage>(vmes JOŽICA
                     VELIŠČEK: Nadomesti. Amandma LDS se nadomesti z vašim besedilom. Ne more biti.
                     To sta potem dva amandmaja. To ni amandma na amandma. Tega izničite s svojim.
                     Ali se strinjate? No, boste pa potem ugotovili.)</stage></p>
               <p>Dobro, poslanska skupina SKD predlaga, da se amandma poslanske skupine LDS
                  popolnoma spremeni. Amandma je vložen tako, da se glasi: V 1. členu se doda nov
                  tretji odstavek, ki se glasi: "V 1. členu se  za novim tretjim odstavkom doda
                  besedilo, ki se glasi:" Jaz bi prosil, če gospod Mozetič poveste tu spredaj, da
                  bomo vedeli, o čem glasujemo. Vas smem prositi? Izvolite.</p>
            </sp>
            <sp xml:id="SDZ1-Izredna-35-1995-11-30.sp78">
               <speaker>MIROSLAV MOZETIČ:</speaker>
               <p>Hvala lepa. Saj sem že prej prebral, pa tudi, kar je bilo prebrano, je isto: "V 1.
                  členu se za tretjim odstavkom doda besedilo, ki se glasi: "In potem je tekst, ki
                  sledi.</p>
            </sp>
            <sp xml:id="SDZ1-Izredna-35-1995-11-30.sp79">
               <speaker>PODPREDSEDNIK VLADIMIR TOPLER:</speaker>
               <p>Takšen amandma na amandma dajem na glasovanje. Predstavnik sekretariata ima še
                  besedo pred glasovanjem. Prosim.</p>
            </sp>
            <sp xml:id="SDZ1-Izredna-35-1995-11-30.sp80">
               <speaker>MILAN BAŠKOVIČ:</speaker>
               <p>Da ne bi bilo nepotrebnih težav in zmede, bi samo sugeriral, da se ne bi reklo, da
                  se doda besedilo, ker za odstavkom mora slediti odstavek. Potem bi bilo treba
                  reči, da se doda nov četrti odstavek, sedanji četrti in peti postaneta šesti itn.;
                  to je običajna tehnika. Če pa nočemo, da je to odstavek, pa rečemo: se doda nov
                  drugi stavek. Ali pa: doda se stavek, pa je stvar zopet čista; potem je pa v istem
                  odstavku, če bi to bolj ustrezalo predlagatelju. Ne pa dodati besedilo, ki pa je
                  oblikovano kot odstavek, pa ga tako ne imenujemo. Prosim lepo, zaradi nas, ki bomo
                  delali čistopis.</p>
            </sp>
            <sp xml:id="SDZ1-Izredna-35-1995-11-30.sp81">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič, prosim, če poveste, kako se bo glasil amandma.
                  Izvolite. Prav. To pomeni, da se za tretjim odstavkom doda novi stavek, ki se
                  glasi...</p>
            </sp>
            <sp xml:id="SDZ1-Izredna-35-1995-11-30.sp82">
               <speaker>MIROSLAV MOZETIČ:</speaker>
               <p>Pazite, sta dva stavka, na žalost. Zdaj moramo reči dva stavka. Torej, glede na
                  to, kako je bil vložen amandma, ni bil namen, da se črta tretji odstavek, ampak se
                  doda to besedilo. Zdaj, možnosti sta dve, vendar, ker smo vložili kot amandma na
                  amandma, je potem šel v isti tekst, drugače bi lahko bilo to, kar je predlagano,
                  da se v 1. členu doda novi tretji odstavek, ki, se glasi, dosedanji tretji
                  odstavek postane četrti odstavek. Torej, tudi to je možno, če ta način dovolite,
                  tudi to lahko naredimo, da na koncu teksta dodamo, dosedanji tretji odstavek
                  postane četrti. Zdaj sem pa tudi jaz že zmeden.</p>
            </sp>
            <sp xml:id="SDZ1-Izredna-35-1995-11-30.sp83">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz bom počakal par minut. Kolegice in kolegi, zaradi jasnosti odrejam
                  5 minut odmora. Prosimo, da ostanete v dvorani, da se bo pripravil amandma in da
                  bomo vedeli, o čem glasujemo.</p>
            </sp>
            <stage type="time">(Seja je bila prekinjena ob 19.08 uri in se je nadaljevala ob 19.20
               uri.)</stage>
            <sp xml:id="SDZ1-Izredna-35-1995-11-30.sp84">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice, spoštovani kolegi! Pričenjam nadaljevanje seje. Prosim, da
                  ugotovimo prisotnost v dvorani! Še vedno ugotavljamo prisotnost v dvorani!
                     <stage>(50 poslank in poslancev.)</stage> Zbor je sklepčen in lahko odloča.</p>
               <p>Na glasovanje dajem amandma, ki ga predlagata poslanski skupini Slovenskih
                  krščanskih demokratov in Liberalne demokracije Slovenije in se glasi tako: V 1.
                  členu se za tretjim odstavkom doda nov četrti odstavek, ki se glasi: "Ne glede na
                  56. člen tega zakona se lahko za določanje kandidatov za volitve članov svetov
                  krajevnih skupnosti in članov svetov vaških skupnosti kot delo občine, na zahtevo
                  najmanj 10 volivcev, skličejo zbori volivcev v volilni enoti. Zahtevo je treba
                  vložiti pisno pri volilni komisiji volilne enote najpozneje v 10 dneh od dneva
                  razpisa volitev. Dosedanji četrti in peti odstavek postaneta peti in šesti
                  odstavek". Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeti.</p>
               <p>Amandma pod točko 4 je vključen v to. Amandma pod točko 5 predlaga gospa Breda
                  Pečan in se glasi: Četrti in peti odstavek 1. člena se nadomestita z naslednjim
                  besedilom: "Število članov sveta krajevne skupnosti ter volilne enote za prve
                  volitve v svete teh skupnosti, v primeru, da se območje teh skupnosti po
                  uveljavitvi zakona o ustanovitvi občin ter o določitvi njihovih območij
                     <stage>(Uradni list Republike Slovenija, številka 60/94 in 69/94)</stage> ni
                  spremenilo, določi dosedanji svet krajevne skupnosti, za vse naslednje volitve pa
                  sveti skupnosti s svojim aktom. Če svet krajevne skupnosti iz prejšnjega odstavka
                  ne deluje ali če se je območje krajevne skupnosti po uveljavitvi zakona iz
                  prejšnjega odstavka spremenilo in je bila krajevna, vaška oziroma četrtna skupnost
                  na novo ustanovljena, določi število članov sveta krajevne, vaške in četrtne
                  skupnosti ter volilne enote za prve volitve v svete teh skupnosti občinski svet,
                  za vse naslednje volitve pa svet te skupnosti s svojim aktom. Volilne enote se
                  določijo tako, da je zagotovljena zastopanost prebivalcev posameznih naselij
                  oziroma delov krajevne, vaške ali četrtne skupnosti v svetu te skupnosti.
                  Dosedanji drugi odstavek postane sedmi odstavek." Ali želi kdo besedo? Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da smo amandma sprejeli.</p>
               <p>Amandma pod točko 5 je s tem brezpredmeten. Pod točko 6 pa imamo amandma Vlade:
                  Prvi stavek predlaganega novega četrtega odstavka 109. člena zakona, ki se glasi
                  "Število članov sveta krajevne, vaške in četrtne skupnosti ter volilne enote za
                  prve volitve v svete teh skupnosti določi občinski svet", postane nov šesti
                  odstavek. Vlada, ki je predlagala amandma - mislim, da je amandma brezpredmeten.
                  Hvala lepa. Vlada ga umika. In dajem na glasovanje tako spremenjen 1. člen.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>V razpravo dajem 2. člen in amandma Vlade Republike Slovenije k 2. členu.</p>
               <p>Želi kdo besedo? <stage>(Ne.)</stage></p>
               <p>Predlagani novi drugi odstavek 112. člena zakona se nadomesti z dvema novima
                  odstavkoma, ki se glasita: Glede pristojnosti občinskih volilnih komisij pri
                  volitvah v svete krajevnih, vaških in četrtnih skupnostih se smiselno uporablja
                  41. člen in druge določbe tega zakona, ki določajo pristojnosti občinskih volilnih
                  komisij. Glede pristojnosti volilnih komisij krajevnih, vaških in četrtnih
                  skupnosti pa se smiselno uporablja 42. člen in druge določbe tega zakona, ki
                  določajo pristojnosti volilnih komisij volilnih enot. Ne glede na določbo
                  prejšnjega odstavka občinski svet lahko določi, da volilne odbore imenujejo
                  volilne komisije krajevnih, vaških in četrtnih skupnosti.</p>
               <p>Občinski svet lahko tudi natančneje razmeji pristojnosti občinske volilne komisije
                  in volilnih komisij krajevnih, vaških in četrtnih skupnosti glede opravljanja in
                  vodenja neposrednega tehničnega dela v zvezi z volitvami." Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 2. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(30 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>Na glasovanje in v razpravo dajem 3. člen. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>V razpravo dajem naslov. Naslov zakona dajem na glasovanje. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo naslov sprejeli.</p>
               <p>Prehajamo v tretjo obravnavo. Želi kdo vložiti amandmaje k 1., 2. členu?
                     <stage>(Ne.)</stage> Sprašujem sekretariat, ali je potrebno člene medsebojno
                  uskladiti? <stage>(Ne.)</stage> Želi kdo obrazložiti glas pred glasovanjem o
                  zakonu v celoti? <stage>(Ne.)</stage></p>
               <p>Zakon v celoti dajem na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo zakon sprejeli.</p>
               <p>S tem zaključujem to točko dnevnega reda.</p>
               <p>Proceduralno, gospod Jelinčič. Izvolite.</p>
            </sp>
            <sp xml:id="SDZ1-Izredna-35-1995-11-30.sp85">
               <speaker>ZMAGO JELINČIČ:</speaker>
               <p>Hvala lepa gospod predsedujoči, kolegice, kolegi. Ker se je današnja 35. izredna
                  seja Državnega zbora tako hitro končala, bi kot član kolegija predsednika
                  predlagal, da se nadaljuje s 36. izredno sejo Državnega zbora Republike Slovenije,
                  s tem da se naredi pol ure odmora, da se Odbor za gospodarstvo sestane, naredi eno
                  poročilo in nadaljujemo z delom, ker je nesmiselno, da hodimo jutri samo zaradi
                  tega ob 1 uri sem. Hvala lepa.</p>
            </sp>
            <sp xml:id="SDZ1-Izredna-35-1995-11-30.sp86">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospod Jelinčič. Sejo sklicuje predsednik Državnega zbora, sedaj ga
                  nadomešča predsedujoči Državnega zbora, ne seje ampak Državnega zbora, gospod
                  Mozetič, in predlagam, da kot član kolegija predlagate, da se skliče sedaj takoj
                  kolegij in da se o tem dogovorite.</p>
               <p>Sejo zaključujem in boste obveščeni, kdaj se bo nadaljevala.</p>
               <p>Gospod Mozetič izvolite.</p>
            </sp>
            <sp xml:id="SDZ1-Izredna-35-1995-11-30.sp87">
               <speaker>MIROSLAV MOZETIČ:</speaker>
               <p>Skladno z odločitvijo kolegija in s poslovnikom je seja sklicana za jutri ob 1, ob
                  13. uri. Odbor se jutri zjutraj sestane; material ste dobili danes. Če zdaj
                  nadaljujemo sejo, je tudi onemogočeno vsem tistim, ki jih ni tukaj, da bi prišli
                  na sejo, ker so dobili vabilo za jutri ob 13. uri. Menim, da je nemogoče sklicati
                  zdaj sejo, da jo nadaljujemo.</p>
            </sp>
            <sp xml:id="SDZ1-Izredna-35-1995-11-30.sp88">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Spoštovane kolegice in kolegi.... Imate proceduralno? Proceduralni
                  predlog, prosim. Proceduralni predlog ima gospod Zagožen.</p>
            </sp>
            <sp xml:id="SDZ1-Izredna-35-1995-11-30.sp89">
               <speaker>DR. FRANC ZAGOŽEN:</speaker>
               <p>Spoštovani zbor, jaz se strinjam s podpredsednikom Mozetičem, da najbrž ne bi bilo
                  v skladu s poslovnikom, če se skliče seja zdaj, čez pol ure. Menim pa, da ne bi
                  bilo v nasprotju s poslovnikom, če predsedujoči Državnega zbora prekliče jutrišnji
                  sklic in skliče izredno sejo v torek. Mislim, da ni nobene takšne velike naglice,
                  da bi morali imeti to sejo ravno jutri ob 13. uri.</p>
            </sp>
            <sp xml:id="SDZ1-Izredna-35-1995-11-30.sp90">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice, kolegi, nikomur več ne dam besede; to je razprava za kolegij.
                  Zaključujem sejo Državnega zbora.</p>
            </sp>
            <stage type="time">(Seja je bila končana 30. novembra 1995 ob 19.34 uri.)</stage>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-36-1995-12-01">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2DB6A042D424CD6AC1257832004838BB</idno>
               <idno type="URI">2DB6A042D424CD6AC1257832004838BB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-36-1995-12-01.DZ" n="36">
               <name>Izredna</name>
               <date when="1995-12-01"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-36-1995-12-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">36. izredna seja</stage>
            <stage type="date">(1. in 5. december 1995)</stage>
            <stage type="chairman">Sejo je vodil Miroslav Mozetič, podpredsednik Državnega
               zbora.</stage>
            <stage type="time">Seja se je pričela ob 13.09 uri.</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Spoštovani poslanci, gospe in gospodje! Pričenjam 36. izredno sejo Državnega zbora
                  Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Janez Jug, Janez Podobnik, Geza Džuban, Janez Jančar, Ivan
                  Sisinger, Peter Tancig, Jože Jagodnik, Metka Karner-Lukač, Jadranka Šturm-Kocjan,
                  Ciril Pucko, Franc Černelič, Feri Horvat, Tone Partljič, Vladimir Topler, Roberto
                  Battelli, Franc Potočnik, Maria Pozsonec, Janez Kopač, Borut Pahor, Drago Šiftar,
                  Jožef Školč, France Bučar, Mihaela Logar, Franc Zagožen, Janez Vindiš, Žarko
                  Pregelj in Rafael Kužnik. Prosim, da ugotovimo prisotnost v dvorani! <stage>(50
                     prisotnih.)</stage> Ugotavljam, da je Državni zbor sklepčen in lahko prične z
                  delom.</p>
               <p>Na sejo sem vabil predstavnike Vlade Republike Slovenije in jih lepo
                  pozdravljam.</p>
               <p>36. izredno sejo Državnega zbora sem sklical po dogovoru na Kolegiju predsednika
                  Državnega zbora Republike Slovenije, ter na predlog Vlade Republike Slovenije.
                  Dnevni red ste prejeli s sklicem 36. izredne seje, in sicer predlagam zboru
                  naslednjo točko dnevnega reda:</p>
               <p>1. Predlog zakona o spremembah in dopolnitvah zakona o izvajanju resolucij
                  Varnostnega sveta OZN, ki določajo ukrepe zoper Republiko Srbijo, Republiko Črno
                  goro in območja Bosne in Hercegovine pod nadzorstvom sil bosanskih Srbov - hitri
                  postopek.</p>
               <p>Želi v zvezi z morebitnim umikom ali razširitvijo dnevnega reda kdo besedo? Gospod
                  Ivo Hvalica. Najprej umik, če ima kdo, če kdo predlaga umik točke?
                     <stage>(Ne.)</stage> Razširitev? Gospod Ivo Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Včeraj je verjetno vse nas, vsaj mene, ampak verjamem, da
                  tudi večino, izjemno presenetila vest, da je naša država priznala Zvezno Republiko
                  Jugoslavijo. Pred tednom dni je zunanji minister še govoril o samozvani Zvezni
                  Republiki Jugoslaviji. In zaradi tega se jaz sprašujem, kaj se je zgodilo v tem
                  tednu, da se je sedaj to priznanje zgodilo? Včerajšnji odgovor ministra, ki sem ga
                  poslušal v TV Dnevniku, zakaj se je to zgodilo danes, na vprašanje gospe Doberšek,
                  je bil, da zato, ker je četrtek. Mislim, da je to bilo skrajno neresno, četudi
                  vem, da so ob četrtkih seje Vlade. Nenazadnje poglejmo dnevni red današnje izredne
                  seje in bomo videli, da govorimo o Republiki Srbiji, o Republiki Črni gori, sedaj
                  pa je to že demantirano. Nenazadnje je verjetno sprejetje tega sklepa Vlade zmedlo
                  tudi predsednika Republike, ki je na obisku v inozemstvu; nenazadnje je verjetno
                  ta sklep Vlade presenetil tudi predsednika Državnega zbora, sigurno pa Boruta
                  Pahorja, ki je v Budimpešti. Jaz sem danes poskušal govoriti z njim, a nisem
                  uspel. Po mojem potihem <q>"preklinja"</q>, ker ne ve, zakaj in kako se je zgodilo.
                  Namreč zakaj? 7. novembra je<gap n="..."/> Predsednik, bom prešel takoj, to je uvod. Vsaka
                  stvar potrebuje uvod.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Vi predlagate razširitev dnevnega reda, pa obrazložite zakaj predlagate
                  razširitev.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Ne me prosim prekinjati, ker znam biti zelo konsistenten, ampak<gap n="..."/> Sedaj bom torej
                  povedal, sem hotel najprej uvod, da bi bilo vse skupaj bolj smiselno, ampak
                  nekaterim je očitno prej všeč rep kot glava, pa bom rep povedal.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Ne rep kot glava, ampak obrazložite predlog, ne pa razpravljati.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Predlog je razširitev dnevnega reda 36. seje Državne zbora.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>No, to obrazložite.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Dobili ste predlog na mizo, mislim, da vsi, kjer ga tudi natančno razlagam in
                  dajem priloge zraven. Ja, potem je treba vprašati Službe Državnega zbora, če tega
                  niso storile.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Vodje poslanskih skupin so ta vaš predlog dobili. V kolikor bo sprejet na dnevni
                  red, bo razmnožen in ga bodo dobili vsi.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Naj potem preberem tukaj predlog.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Preberite!</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Datum, današnji. Državni zbor Republike Slovenije, predsednik gospod
                  Jožef Školč, zadeva: Razširitev dnevnega reda 36. izredne seje Državnega zbora.
                  Spoštovani gospod predsednik. V imenu poslanske skupine Socialdemokratske stranke
                  Slovenije, predlagam v skladu s tretjim odstavkom 64. členom Poslovnika Državnega
                  zbora razširitev 36. izredne seje Državnega zbora z novo točko seje, ki se glasi:
                  Obravnava sklepa Vlade Republike Slovenije o priznanju Zvezne Republike
                  Jugoslavije <stage>(doslej obravnavana kot samozvana Zvezna Republika
                     Jugoslavija)</stage>.</p>
               <p>V prilogi vam pošiljam gradivo, ki je podlaga za uvrstitev nove točke na dnevni
                  red. Poleg tega opozarjam, da so razlogi za razširitev 36. izredne seje Državnega
                  zbora nastali šele po sklicu seje. Prosim vas, da gradivo, ki je podlaga za
                  uvrstitev omenjene zadeve na dnevni red, posredujete poslancem Državnega zbora še
                  pred začetkom 36. izredne seje, ob tem majhna prekinitev, se opravičujem za prej
                  nastalo situacijo, kot ste videli, sem to prosil vodstvo Državnega zbora, da to
                  stori. Zakaj se to ni zgodilo, ne vem.</p>
               <p>Obenem predlagam, da se točka uvrsti še pred dosedanjo 1. točko o predlogu zakona
                  o spremembah in dopolnitvah zakona o izvajanju resolucije Varnostnega sveta OZN,
                  ki določajo ukrepe zoper Republiko Srbijo, Republiko Črno goro in območja BiH pod
                  nadzorom sil bosanskih Srbov. Saj je smiselno, da Državni zbor najprej obravnava
                  sklep Vlade Republike Slovenije o priznanju ZRJ in šele nato odloča o predlogu
                  zakona.</p>
               <p>Še enkrat se opravičujem. Bil sem pravočasen, očitno pa je z logistiko malo
                  drugače, kot sem si predstavljal.</p>
               <p>Da nadaljujem. Še nedavnega 7. novembra je predsedujoči v Odboru za mednarodne
                  odnose, gospod Borut Pahor, naslovil na ministra Thalerja, ki je bil prisoten na
                  seji Odbora za mednarodne odnose, naslednje vprašanje: <stage>(Bom citiral, ker je
                     to magnetogram.)</stage> Podpredsednik Borut Pahor, ministru Zoranu Thalerju,
                  če se strinjate, če nimate drugačnega mnenja, bi prosili ministrstvo, da ob koncu
                  pogajanj z neko temeljito informacijo seznani odbor o novonastalem položaju.
                  Predvsem je bilo govora o takozvani, še takrat, Zvezni Republiki Jugoslaviji. Po
                  tem datumu nismo dobili nikakršne informacije. Danes sem hotel navezati stik s
                  predsedujočim v Odboru za mednarodne odnose, žal mi ni uspelo. Zdaj, jaz ne vem,
                  mogoče, da je on dobil informacijo, jaz kot član odbora je nisem dobil. Se
                  smatram, glede na prakso, ki jo ima v takih primerih Odbor za mednarodne odnose,
                  za izigranega. Odbor za mednarodne odnose ni določil nobenih okvirjev, nikakršne
                  platforme, decidirane za ta pogajanja. Zato sicer ne trdim, da Vlada mogoče nima
                  prav, da je sprejela takšen sklep, lahko da ima fantastičen adut, jaz ga ne
                  poznam. Naj pove: imamo fantastičen adut, super adut, zato smo to na vrat na nos
                  sprejeli. Jaz sem jim pripravljen celo verjeti, ampak naj pove, da ima ta adut, pa
                  da ga bo povedala kasneje, ker v diplomaciji se sicer ne pove vsega v naprej.
                  Sicer tega ne bom razumel tako, ampak bom razumel tako, da je zaradi neuspehov
                  naše zunanje politike z našimi sosedi šla iskat Slovenija edino možno oprijemljivo
                  točko in šla na vrat na nos priznat Zvezno Republiko Jugoslavijo.</p>
               <p>Zaradi tega, kar sem vam povedal, predlagam, da uvrstimo to na dnevni red,
                  neposredno se to povezuje, neposredno se celo povezuje, če ne v nekem primeru
                  lahko celo izključuje. Razmislite in podprite ta predlog. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želi besedo predstavnik Vlade? <stage>(Da.)</stage>
                  Besedo ima Tomaž Vetrih, generalni sekretar v Ministrstvu za zunanje zadeve.</p>
            </sp>
            <sp who="SDZ1:VetrihTomaž">
               <speaker>TOMAŽ VETRIH:</speaker>
               <p>Hvala. Spoštovane poslanke, poslanci! Vlada predlaga, da se ta točka preloži.
                  Hvala. Predlagamo, da se prestavi na eno izmed naslednjih sej točka, ki jo je
                  predlagal za razširitev dnevnega reda gospod poslanec Hvalica. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Replike ni, boste dobili besedo na koncu. Besedo imajo sedaj
                  predstavniki poslanskih skupin, ki lahko pet minut časa porabijo za obrazložitev
                  svojega stališča. Gospod Marjan Podobnik.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! V imenu poslanske skupine Slovenske ljudske stranke podpiram predlog
                  za razširitev dnevnega reda s točko, obravnava priznanja Zvezne Republike
                  Jugoslavije s strani Slovenije. In kar na začetku povem, da v primeru, da ta
                  predlog ne bo izglasovan, bomo šli takoj v akcijo za sklic izredne seje na to
                  temo, in to nemudoma, in del argumentov bom skušal povedati tudi v teh petih
                  minutah.</p>
               <p>Prva stvar, skrajno neodgovorno je obnašanje Slovenije, ko gre za mednarodne
                  odnose, in to ob tako občutljivi tematiki, ob tematiki, ki nima samo gospodarskih
                  aspektov, ampak poleg teh tudi čisto človeške, moralne, predvsem pa seveda ob tej
                  problematiki, je vtis, tisto, kar je nam znano, da se preprosto dogajajo poteze,
                  ki nimajo s slovenskimi nacionalnimi interesi ničesar skupnega. Že dejstvo, da se
                  je danes prišlo na dnevni red in predlagalo samo ta zakon, kaže na vztrajno željo,
                  da Vlada vodi neko politiko, ki gre mimo Državnega zbora, Državni zbor se pa
                  uporabi samo, ko je treba prevzeti odgovornost za politiko, za katero ni nobenega
                  zagotovila, da bo seveda prinesla vsaj približno tiste rezultate, ki bi jih
                  Slovenija lahko dosegla, če bi šlo za modre, pametne poteze tudi znotraj slovenske
                  države, usklajene. V Slovenski ljudski stranki odločno odklanjamo nadaljevanje
                  prakse, da se skuša parcialno obravnavati tematika, ki je povezana s sukcesijo, s
                  priznanjem Jugoslavije, in z vsem, o čemer smo govorili tudi na že večih izrednih
                  sejah, ki smo jih dobesedno morali izsiliti v Državnem zboru. Jaz bi rad opozoril
                  na eno stvar, ker se mi zdi pomembno, da se opozori. Ko smo se pripravljali na
                  izredno sejo Državnega zbora o vprašanju dolgov bivše Jugoslavije,je v teh
                  pripravah guverner Banke Slovenije, gospod Arhar, na vprašanja poslancev, ki smo
                  jih imeli tu, mislim, da je nekaj poslanskih skupin zahtevalo ta pogovor, izrecno
                  povedal, da je žal utemeljen naš strah, da bodo po tem, ko bodo ukinjene sankcije
                  proti Srbiji in Črni gori, ponovno postale aktualne stare terjatve iz NFA
                  sporazuma, da bo ponovno postalo aktualno vprašanje stare Narodne banke
                  Jugoslavije, ne glede na to, da se je ustanovila nova, in tako naprej. To je bilo
                  jasno povedano. Danes smo v tej situaciji. In mi ne moremo iti molče preko tega,
                  da se nekdo dogovarja o stvareh, ki bodo obremenjevale ne le prihodnje vlade,
                  ampak prihodnje generacije Slovencev, in dogovarja na način, ki ne vliva nobenega
                  zaupanja. Jaz bi še enkrat opozoril na to, da je Slovenska ljudska stranka na tej
                  izredni seji predlagala, da se v to skupino za pogajanja o sukcesiji vključi tudi
                  strokovnjak iz kroga opozicije, po izboru Vlade, po izboru Vladne skupine, torej
                  tak, kakršen ustreza vsem tem kriterijem. In to zakaj? Zato, da bi se dvignila
                  stopnja zaupanja in zato, da bi dejansko vsi prevzeli svoj del soodgovornosti za
                  tako pomembne stvari, kot je vprašanje prevzemanja obveznosti iz naslova
                  sukcesije, iz naslova dolgov bivše Jugoslavije. Mi imamo celo vrsto argumentov, ki
                  govorijo o tem, da je bilo to priznanje, ki se je zgodilo - jaz se ne opredeljujem
                  zdaj za ali proti priznanju Zvezne Republike Jugoslavije - vendar imamo celo vrsto
                  argumentov, ki govorijo o tem, da priznanje ni bilo posledica analitičnega
                  pristopa in ugotovitve, da je to v slovenskem interesu, pač pa, da je to priznanje
                  posledica pritiskov določenih krogov, ki so rabili tako hitro priznanje zato, da
                  bi se pokrilo celo vrsto spornih zadev, ki so bile večkrat postavljene tudi v tem
                  Državnem zboru in na katere nikoli ni bilo odgovorjeno. Dejstvo pa, da smo
                  priznali Zvezno Republiko Jugoslavijo celo pred podpisom mirovnega sporazuma, pa
                  postavlja Slovenijo, milo rečeno, v državo, ki pravzaprav ne ve, kaj točno tudi
                  sama hoče. Zato, ker tudi ljudje po svetu pač znajo brati naše izjave, vedo, kaj
                  so naši predstavniki govorili nekaj tednov, nekaj mesecev prej. Zato, še enkrat,
                  podpiram predlog za uvrstitev na dnevni red. Če ne bo uvrstitve na dnevni red,
                  bomo takoj zahtevali izredno sejo na to točko, pripravili ustrezno gradivo, seveda
                  zahtevali tudi prisotnost ustreznih ljudi s strani Vlade. Spoštujem vse, ki so
                  danes tu prisotni, vendar nikakor to ni zadostna sestava. Tu mora biti predsednik
                  Vlade in vsi pristojni. Tudi če danes, v tem trenutku, ne more biti predsednik
                  Vlade, pa vztrajam na tem, da se ta točka uvrsti na dnevni red in da se v
                  najkrajšem možnem času v okviru današnje razprave vključijo in pridejo v Državni
                  zbor tudi vsi drugi predstavniki, ki lahko zastopajo stališče na tem področju.</p>
               <p>In še nekaj. Tudi to je neodgovorno, da ob tem, da se je vedelo, da bo danes seja
                  o tej problematiki, so ključni predstavniki, ki pokrivajo zunanje politično
                  področje, zunaj, in to ni predvsem kritika na tiste, ki so zunaj, ker je bilo
                  morda to vnaprej dogovorjeno, ampak na tiste, ki ste ponovno<gap n="..."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod Podobnik, pet minut je izteklo.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p><gap n="..."/>poskušali prevaliti odgovornost na Državni zbor za nekaj, za kar se jasno ve,
                  kdo je odgovoren in mi lahko prevzemamo svoj del odgovornosti samo, če smo o vsem
                  v celoti obveščeni. Danes temu ni tako in jaz upam, da bo o razlogih za to
                  priznanje govora že na današnji izredni seji Državnega zbora.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo dajem Tonetu Anderliču.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Lepo pozdravljeni! Poslanska skupina Liberalne demokracije nasprotuje uvrstitvi te
                  točke na dnevni red oziroma razširitvi dnevnega reda preprosto zaradi dejstva, ker
                  je ta isti Državni zbor že sprejel in je sprejel prakso priznavanja določenih
                  držav, ki jih je Vlada že opravila v preteklosti, ker je to tudi v skladu z
                  izvršno politiko, ki jo ima tako po zakonu o zunanjih zadevah kot iz zakona o
                  Vladi v pristojnosti Vlada. Tudi zato nasprotujemo, ker ta točka ni v direktni
                  povezavi s točko, ki je predvidena za dnevni red, in to je umik določenih preprek
                  za poslovanje s tako imenovano in zdaj priznano Zvezno Republiko Jugoslavijo, in
                  za gospodarske subjekte in vse tiste, ki bodo v naslednjih dneh po umiku sankcij
                  Organizacije združenih narodov in pa po pogojnem podpisu sporazuma v Parizu
                  vzpostavljali stike z gospodarskimi subjekti in seveda z drugimi v Zvezni
                  Republiki Jugoslaviji. Zato menimo, da je prav, da mogoče na eni od prihodnjih sej
                  Odbora za mednarodne odnose Vlada vendarle pojasni še nekatere okoliščine, pod
                  katerimi je to priznanje opravila, da pa je za uvrstitev na dnevni red popolnoma
                  odveč, da danes o tem razpravljamo. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo dobi Ciril Ribičič.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani, hvala lepa za besedo. V imenu poslanske skupine Združene liste
                  nasprotujemo uvrstitvi te nove točke na dnevni red današnje izredne seje. V
                  poslanski skupini Združene liste podpiramo po našem mnenju nesporno odločitev
                  Vlade Republike Slovenije, ki je sprejeta v okviru pristojnosti Vlade in menimo,
                  da tudi ne bi bilo smiselno po nepotrebnem dajati temu priznanju večje teže, kot
                  si to priznanje zasluži.</p>
               <p>Opozarjamo pri tem, da je priznanje neke države pač priznanje nekega dejstva, ki v
                  tem primeru nesporno obstaja in ne pomeni izražanja pozitivnega stališča o njenem
                  vladajočem režimu. Tudi ne pomeni takšnega ali drugačnega stališča o nasledstvu
                  bivše Jugoslavije ali kakšnega stališča glede tega, kako reševati odprta
                  vprašanja, do katerih je prišlo po razdružitvi bivše Jugoslavije.</p>
               <p>V zadnjih letih smo bili, sicer jaz mislim, da iz razumljivih razlogov, bolj
                  papeški od papeža, recimo bolj restriktivni v odnosih do tako imenovane Zvezne
                  republike Jugoslavije kot sosednja Hrvaška, ki je v času, ko je bila v vojni s to
                  državo, imela svoje predstavništvo v Beogradu. Te slabe izkušnje, ki so k temu
                  vodile, so bile seveda zlasti politične zaostritve po zboru v Cankarjevemu domu in
                  potem gospodarska blokada Slovenije s strani Srbije in poznejše zaostritve, ki so
                  vodile celo do vojaške intervencije zoper Slovenijo. Jaz sem osebno tudi velik
                  nasprotnik kakršnihkoli idej o zavezništvu s Srbijo ali Zvezno republiko
                  Jugoslavijo proti Hrvaški ali kaj podobnega. Tudi sem kdaj pa kdaj slišal že
                  kakšno neokusno pripombo, da sem prijatelj sosednje Hrvaške in sem morda zaradi
                  tega tudi posebej primeren, da rečem, da je čas, da vzpostavimo normalne
                  meddržavne stike z Zvezno republiko Jugoslavijo. Mislim, da je ta odločitev v
                  interesu državljank in državljanov Slovenije, v interesu zlasti gospodarskega in
                  drugega razvoja Slovenije in s tega vidika se mi ne zdi nesporno priznanje Zvezne
                  republike Jugoslavije, ki je Slovenijo priznala 21. avgusta 1992 z noto
                  Ministrstva za zunanje zadeve Zvezne republike Jugoslavije. Pozitivno ocenjujemo
                  tudi predlog o navezavi diplomatskih odnosov in odprtju predstavništev obeh
                  držav.</p>
               <p>In da še enkrat ponovim, glasovali bomo proti temu, da se dnevni red današnje
                  izredne seje razširi s to točko dnevnega reda. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo dajem gospodu Peršaku.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovane poslanke in poslanci! V naši poslanski skupini seveda mislimo, da
                  priznanje Zvezne republike Jugoslavije ni isto kot priznanje Bocvane, Paragvaja
                  ali pa kakšne druge države, ampak je vendarle treba razmišljati v nekih drugih
                  okvirih. Zato nam je predlog gospodov iz Socialdemokratske stranke razumljiv,
                  čeprav moram v isti sapi seveda reči, da dvomim, da bi mi danes na tej seji lahko
                  karkoli bistvenega v zvezi s tem in o tem naredili, mi bi glasovali za to, da se
                  točka uvrsti, če bi hkrati vedeli, da se bo točka obravnavala takrat, kot je bilo
                  rečeno, ko bodo tukaj pristojni ljudje in ko bomo tu dobili kakšne podlage za to,
                  ker danes bomo več ali manj ponovili tisto, kar bomo že zdaj povedali ob
                  razmišljanju o dnevnem redu. Strinjam se pa z vsemi argumentacijami, ki govorijo o
                  neke vrste presenečenju. Mislim, da, če se nisem včeraj zmotil ali pa slabo
                  gledal, sem imel občutek, da je bil tudi kakšen predsednik koalicijskih strank
                  nekoliko presenečen, se pravi, da niti v koaliciji niso vedeli, kaj se bo zgodilo,
                  ali pa vsaj nekateri niso vedeli, kaj se bo zgodilo. Drugo, kar je, da niti Odbor
                  za mednarodne odnose o tem ni razpravljal, kaj šele, da bi se poizkušalo nekako
                  neko širšo politično klimo ugotoviti v zvezi s tem, niti tega ni bilo. In drugo. O
                  vseh motivih vsega tega lahko verjetno samo ugibamo in bojim se, da bi danes
                  predvsem ugibali. Sam sem prepričan oziroma tistih nekaj konzultacij, kar smo jih
                  lahko naredili med seboj, govori bolj v prid temu, da daje to priznanje vtis, da
                  smo spet čolniček nekih malo večjih valov, ne igre nekih večjih valov, in da je to
                  manj povezano z našimi lastnimi interesi kot s kakšnimi drugimi. Govori se tudi o
                  željah, raznih močnih kapitalov, ki potrebujejo kanal za svoj prodor, pa iščejo
                  pač nekaj malo bolj varne baze za te zadeve in o raznih stvareh. Mi mislimo, da je
                  ta debata potrebna. Kot rečeno, bi tudi zanj glasovali, da se uvrsti na to sejo,
                  če seveda se ta razprava pripravi, če se predhodno dobijo neke potrebne podlage,
                  tudi utemeljitve, zakaj je to včeraj bilo na dnevnem redu Vlade, in če seveda res
                  tudi pridejo ljudje, ki bi znali to razložiti, ne pa samo reči, da je Vlada
                  ocenila, da je to pametno.</p>
               <p>Strinjam se in s tem zaključujem, to je pristojnost Vlade. Še enkrat pa ponavljam.
                  ZRJ Jugoslavija ni isto kot katerakoli druga država in zato je o tej stvari
                  potrebna vseeno malo širša debata v Sloveniji, kot pa tako, kot se je to sedaj
                  zgodilo. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo dajem gospodu Kopšetu.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Predsedujoči, gospe in gospodje! Naša poslanska skupina nima niti primernih
                  prostorov še v tem trenutku, da bi se sestala, ampak očitno tudi noben drug, ki
                  ima to na voljo, ni zmogel ničesar proučiti, ker ničesar ni za proučiti in ker
                  ničesar tudi očitno danes ne bo, če ne bomo podprli nekaterih predlogov sklepov
                  tukaj v tem zboru.</p>
               <p>Ta odločitev Vlade, kar sicer je v njeni pristojnosti, je zelo zanimiva za to
                  poslansko skupino. Prej ali slej bo do tega priznanja prišlo. Vprašanje je, ki je
                  bilo tukaj že postavljeno, zakaj pred Parizom. Verjetno morajo biti močni razlogi
                  za to. Upam, da so ti razlogi zadosti močni in da bodo prezentirani na tem zboru v
                  kakršnikoli obliki, ali odprti ali zaprti obliki, in nas bo Vlada prepričala v to,
                  da je potrebno te stvari opraviti na včerajšnji in na današnji dan.</p>
               <p>Drugo, kar je neka moja osebna nota, pa kolegi so mi dovolili, da rečem. Danes je
                  1. december, gospe in gospodje. Vsaj dva poslanca v tem Državnem zboru sva, ki se
                  rahlo ukvarjava z nekaterimi zgodovinskimi stvarmi. 1. december 1918 - to je
                  praznik te tako imenovane Zvezne Republike Jugoslavije. Ali hoče naša Vlada na nek
                  način, tako kot je dostikrat v zgodovini že naredila, kot je tudi prvič v
                  zgodovini slovenskega naroda, 29. oktobra na Župančičevi Narodni svet Slovencev
                  naredil, na nek način se prikloniti ponovno Balkanu? Ne pozabite, danes je 1.
                  december. 1. decembra 1989 je gospod Šolevi} napovedal miting tukaj, sredi
                  glavnega mesta Slovenije. Hvala bogu, ali bomo danes ponovno rabili enega Ertla,
                  vas sprašujem? <gap n="..."/><stage>(Smeh.)</stage><gap n="..."/> Ta simbolika, malo smo se morali
                  razživeti, da ste sejo obrnili, da se niste začeli med seboj pogovarjati, da ste
                  obrnili pozornost. Ta simbolika ima tudi svoj namen. To simboliko je očitno
                  zanemarila Vlada in to simboliko lahko marsikdo v treh republikah bivše
                  Jugoslavije narobe razume. Da so potrebni stiki, da je potrebna navezava, je
                  sigurno, vendar je seveda tukaj zadosti sumov, ki so očitni. Vas sprašujem tukaj,
                  ali so ti močni trgovski in proizvodni lobiji v Sloveniji, ki so doslej trgovali,
                  če so trgovali, ker je bil embargo preko Makedonije, ali so se ti ljudje
                  ustrašili? Na eno pomembno stvar bi vas opozoril, kolegi poslanci. Tako imenovana
                  Zvezna Republika Jugoslavija, ker v tem trenutku več ne vem, kaj je prav, je
                  uvedla carine na makedonsko blago in na uvoz iz Makedonije. Ali je to razlog? In
                  se ne da trgovati več na črno. Ali so stroški predragi, ali je to predrago? To je
                  eno. Ali bodo gospodje Preglji, Gojčiči in pa Zemljariči sedaj lahko trgovali brez
                  vsakih omejitev? Ali je to razlog? Če je, naj pride z razlogi Vlada in potrebno se
                  je sestati. Ta parlament vendarle ni nek glasovalni stroj, upam vsaj, da ne. Hvala
                  lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Verzolak.</p>
            </sp>
            <sp who="SDZ1:VerzolakIvan">
               <speaker>IVAN VERZOLAK:</speaker>
               <p>Spoštovani predsedujoči, spoštovani zbor! Poslanska skupina Slovenske nacionalne
                  desnice najostreje protestira proti takšnemu načinu postopkov, ki jih ima Vlada,
                  ki naš Državni zbor vedno postavlja pred izvršeno dejstvo. Drugo, kar je. To
                  priznanje je prišlo ravno 29. novembra, ko je bil, vsi vemo, prej praznik
                  Jugoslavije, druge Jugoslavije. 1. december je bil praznik Kraljevine Jugoslavije,
                  da ne naštevam vseh teh znanih zgodovinskih dejstev. Mislim, da je v tem veliko
                  simbolike in smo resno zaskrbljeni, da to zopet ne pelje v neko novo, tesnejšo
                  povezavo in v  te kalne vode na Balkanu. Drugo, kar je, podpiramo predlog
                  poslanske skupine Socialdemokratske stranke Slovenije o razširitvi dnevnega reda.
                  Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo dobi gospod Polajnar.</p>
            </sp>
            <sp who="SDZ1:PolajnarIgnac">
               <speaker>IGNAC POLAJNAR:</speaker>
               <p>Hvala lepa. Gospod predsedujoči, spoštovane poslanke in poslanci, predstavniki
                  Vlade! V Državnem zboru smo v zadnjem času, bom rekel, nekoliko v zadregi, ker
                  videti je, da največ govorimo o stvareh, o katerih najmanj vemo. To se je zgodilo
                  pri TAM-u. Tam smo zelo nadolgo razpravljali tudi zato, ker nismo imeli ustreznih
                  papirjev in bolj ko smo razpravljali, manj je bilo možnosti, da jih bomo dobili.
                  Utegne se nam zgoditi danes podobna razprava, da bomo čim dlje razpravljali, tem
                  manj bomo imeli teh papirjev in bo stvar šla v prazno. Naše prepričanje je, v
                  poslanski skupini, da so gotovo vprašanja povezana s priznanjem Jugoslavije
                  vprašanja, na katere je dobro tudi odgovarjati tudi v tem Državnem zboru. Ampak
                  mislimo pa, da v Državnem zboru tudi velja red, ki smo si ga postavili. In Vlada
                  je tista, ki bi morala zagotoviti, da ta red v Državnem zboru lahko tudi potem
                  tako uresničujemo. To pa pomeni, če bi že morali govoriti o tem, ali pa o
                  sukcesiji, ali pa o čem podobnem, da bi Vlada prišla dovolj pravočasno in da bi se
                  odbor resno začel ukvarjati z <q>"podaytonskim"</q> obdobjem. Ne vem, ali se ne ukvarja s
                  tem zato, ker še nima predsednika. Dejstvo je, da bi moral začeti resno to
                  razpravo. Prepričani smo pa tudi, da bo nekaj vprašanj o sukcesiji danes tukaj pri
                  zakonu, ki ga pa imamo na dnevnem redu. Tako, da mi ne vidimo strahov, da se bo
                  kaj posebnega zgodilo, če danes ne obravnavamo včerajšnjega priznanja s strani
                  Slovenije Zvezne Republike Jugoslavije. Zlasti tudi zato je težko podpreti tak
                  predlog, ker zares nimamo ustreznih papirjev. Gospod Hvalica je predložil verjetno
                  tisto, kar je v časovni stiski lahko predložil. Lahko je to neka osnova, samo se
                  bojim, da je to le nekoliko premalo. Zlasti premalo za to, ker bi Vlada morala
                  tukaj še kaj dodati. Zato v naši poslanski skupini tega predloga, da bi danes
                  razpravljali, ne moremo podpreti, smo pa seveda za to, da se odbor čimprej loti te
                  obravnave in da vsestransko osvetli vsa odprta vprašanja, ki jih je gotovo precej
                  in za katera naj potem tudi poprosi Državni zbor, da bo sprejel ustrezne sklepe,
                  če bi bilo to tudi potrebno. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi predlagatelj razširitve svojih 5 minut še za dodatno
                  obrazložitev, utemeljitev? Gospod Ivo Hvalica ima 5 minut za dodatno
                  utemeljitev.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Pa vendar mislim, da bi to moralo priti na dnevni red,
                  ampak jasno, jaz se zavedam tega, da nimamo materialov, ravno tako pa se zavedam
                  tega, da je treba na takšne probleme promptno takoj reagirati. Zopet bomo spustili
                  nekaj mimo in potem, jasno, zadeva razvodeni. Jaz ponavljam. Nenavadno je, da je
                  Vlada sprejela takšno odločitev, tako v odsotnosti predsednika države, kot tudi v
                  odsotnosti predsednika Državnega zbora in predsedujočega v Odboru za mednarodne
                  odnose. Nenavadno je to. Lahko, da je to, kot sem rekel, upravičeno, ampak ob vsem
                  spoštovanju prisotnih predstavnikov zunanjega ministrstva, jaz bi želel imeti
                  vseeno neko zagotovilo, da se je zgodilo nekaj velikega, da je Vlada sprejela to
                  odločitev, ker sicer bom zopet mislil, da je izkoristila mogoče celo nek slučaj,
                  ki ni slučaj, neko priliko, da je to naredila na ta datum, sicer smo tudi rekli,
                  ki je simboličen med datumom praznikov ene in druge Jugoslavije. Zelo zanimivo. Pa
                  še sveti Andrej je po vrhu. Kakorkoli, predlog je tu. Iz tistega, kar sem razumel,
                  ko so govorili predstavniki posameznih poslanskih skupin, ni razbrati, da bi lahko
                  uspel, pa vendar, poslanci, tokrat ravnajte po svoji vesti.</p>
               <p>Ne vem, če je to stvar, ki se jo da kar tako odložiti. Zadeva je zelo resna. Jaz
                  ponavljam, še pred tednom dni se je govorilo o samozvani Republiki Jugoslaviji.
                  Ali je mogoče, da človek tako hitro menja svoje mnenje, svoj značaj, svoj pogled?!
                  Politika je res dinamična stvar, ampak ne moreš pa zopet en tak <q>"salto mortale"</q>
                  nazaj narediti v enem tednu! To je nepojmljivo. Lahko, da so nastopili neki
                  razlogi, ampak tu pridite predstavniki Vlade, če imate polnomočje, če ste
                  pooblaščeni, pa povejte, ne, kaj se je zgodilo - povejte, da imate adut v žepu,
                  asa! Povejte, če ga imate, če pa ne, bog pomagaj, jaz vam ne bom verjel. Jaz,
                  glejte, tu je bilo rečenega marsikaj, jaz se bojim, da mogoče res ni to zaradi
                  tega, ali pa tudi zaradi tega, da bi se na hitro potešili apetiti nekaterih, ki bi
                  radi takoj začeli zopet trgovati z nerazvitim Balkanom. Tam lahko prodajaš
                  šlamparijo ali karkoli, predvsem lahko prodajaš tisto, kar ne moreš nikjer drugje
                  v Evropi prodajati. Glejte, za normalno trgovino ni treba imeti niti diplomatskih
                  odnosov, pa vseeno lahko posluješ. Dokaz je, da je Jugoslavija imela, prejšnja
                  Jugoslavija je imela trgovinske odnose na primer s Španijo. Nič nenavadnega. Teh
                  primerov je nič koliko po svetu. Tak primer je bil tudi Izrael in tako dalje, in
                  tako dalje. Ampak nekateri hočejo priti skozi glavna vrata zopet na balkanski trg.
                  In Vukomani, Zari}i bodo zopet služili. Poglejte, kakšen slučaj! Tu so! Tu so! Ja,
                  kranjski Janezi pa tudi, posebno tisti, ki so mu všeč čevapčiči! Tudi kranjski
                  Janezi! Torej zadeva je precej resna, oprostite mi ta šaljivi folklorni vložek,
                  ampak nisem mogel mimo tega, ker me je tisti, ki me sicer zmerja s <q>"špeckahlo"</q>
                  tukaj, torej, bi rekel, zmotil v mojem izvajanju. Ja, to je tisti, ki pritiska na
                  dve tipki. Da se povrnem k argumentu. Zadeva je resna, gospodje! Ja, sem slišal,
                  bom takoj zaključil. Zadeva je resna in me prav zanima, kakšen bo izpisek tega
                  glasovanja. Jaz vam povem, hranim jih kar nekaj, in bodo silno uporabni leta 1996.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Na glasovanje dajem predlog za razširitev dnevnega reda s točko, ki se
                  glasi: Obravnava priznanja Zvezne Republike Jugoslavije, kot A 1. točka dnevnega
                  reda. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da predlog ni sprejet.</p>
               <p>Proceduralno, izvolite.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! V imenu poslanske skupine prosim za 20 minut odmora.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Odrejam 20 minut odmora. Sejo nadaljujemo ob 14.20 uri.</p>
            </sp>
            <stage type="time">(Seja je bila prekinjena ob 13.49 uri in se je nadaljevala ob 14.20
               uri.)</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Naprošam spoštovane kolegice in kolege, da pridejo v dvorano in zasedejo svoja
                  mesta! Ugotovimo sklepčnost! <stage>(50 prisotnih.)</stage></p>
               <p>Ugotavljam, da je Državni zbor sklepčen in lahko nadaljujemo z delom.</p>
               <p>Želi gospod Podobnik besedo? Želi.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! Opozicijski poslanci smo analizirali stanje po tem, ko je bila
                  zavrnjena pobuda, da se obravnava danes na Državnem zboru tudi zahteva, obravnava
                  tudi tematika priznanja Zvezne Republike Jugoslavije s strani Slovenije, in
                  ugotovili:</p>
               <p>Prvič, da je ministrstvo oziroma slovenska Vlada odločala brez posvetovanja z
                  ustreznimi institucijami, še posebno brez posvetovanja z zunanje političnim
                  odborom Državnega zbora, tudi z nekaterimi drugimi ključnimi predstavniki
                  slovenske oblasti.</p>
               <p>Kot drugo, da tako važne stvari, kot je obravnava današnje spremembe zakona v
                  parlamentu, da se postavlja vprašanje ali se ne zdi vredno ministru, da bi svojo
                  avtoriteto, tako pomembno tematiko sam predstavil v Državnem zboru, kajti
                  poudarjamo, gre za medsebojno povezane in pogojene teme. Ne moremo govoriti po eni
                  strani o resoluciji Varnostnega sveta o sankcijah, po drugi strani o priznanju
                  Zvezne Republike Jugoslavije kot o ločenih temah, ker sta v celoti medsebojno
                  povezani.</p>
               <p>Naslednja stvar. Evropski parlament je včeraj sprejel resolucijo, da mora
                  Slovenija dovoliti pač posest nepremičnin tujcem in nekaj ur po tem je slovenska
                  Vlada priznala Zvezno Republiko Jugoslavijo. Kaj pomeni ta povezava? Rečeno je
                  bilo v obrazložitvi posameznikov, ki so nasprotovali postavitvi točke na dnevni
                  red, da ni gradiva. Pred dvema dnevoma, pri obravnavi problematike TAM-a je ponoči
                  dr. Pučnik zahteval, da se glasuje o obravnavi te tematike, ker ni bilo gradiva in
                  večina je izglasovala, da ne potrebuje materiala, ker gre za tako pomembno temo.
                  In tudi mi ocenjujemo, da zaradi pomembnosti te teme, torej načina priznanja
                  Zvezne Republike Jugoslavije, ni nujno, da imamo danes v rokah pisne dokumente,
                  zahtevamo pa, da se seje udeleži predsednik slovenske Vlade dr. Drnovšek in
                  obrazloži razloge, da je morala slovenska Vlada na vrat na nos tako hitro priznati
                  Zvezno Republiko Jugoslavijo, torej da obrazloži, zakaj se je to zgodilo, kajti
                  morda, kot je bilo rečeno, obstajajo razlogi, ki pa nam niso znani, vendar dokler
                  nam to ni znano, nimamo nobenega razloga, da bi verjeli, da so ti razlogi
                  utemeljeni. Opozicija bo zahtevala izredno sejo Državnega zbora o priznanju Zvezne
                  Republike Jugoslavije in o sukcesiji in vseh teh vprašanjih, ki so medsebojno
                  povezana, za to pripravila potrebno gradivo in tudi zahtevala od ustreznih
                  institucij, da dajo ustrezne podatke. Zaradi vseh teh razlogov, predvsem pa
                  nepripravljenosti vladne večine oziroma večine v parlamentu, da bi obravnavali to
                  medsebojno povezano problematiko na današnji seji, opozicija ne more sodelovati
                  pri odločanju o tako pomembnih vprašanjih, ki bodo morda, njihova rešitev
                  odločilno vplivala na prihodnji razvoj Slovenije. Zato tudi seveda ne moremo za te
                  stvari prevzemati odgovornosti. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Torej Vlada Republike Slovenije je zboru predložila, da se predlog
                  zakona o spremembah in dopolnitvah zakona o izvajanju resolucij Varnostnega sveta
                  OZN, ki določajo ukrepe zoper Republiko Srbijo, Republiko Črno goro in območje
                  Bosne in Hercegovine pod nadzorom sil bosanskih Srbov, sprejema po hitrem
                  postopku. Želi predlagatelj zakona obrazložiti predlog, da se zakon sprejema po
                  hitrem postopku? Gospod minister ima besedo.</p>
            </sp>
            <sp who="SDZ1:DeželakJanko">
               <speaker>JANKO DEŽELAK:</speaker>
               <p>Gospod podpredsednik, spoštovane poslanke in poslanci! Varnostni svet OZN je z
                  resolucijo številka 1022 umaknil sankcije zoper Zvezno Republiko Jugoslavijo s
                  takojšnjim učinkom. Te se bodo ponovno začele avtomatično uporabljati, v kolikor
                  Zvezna Republika Jugoslavija ne bo podpisala mirovnega sporazuma, ob istočasni
                  pripravljenosti drugih strani za podpis tega istega sporazuma. Prav tako je
                  predvidena sankcija za območja Bosne in Hercegovine, pod nadzorom sil bosanskih
                  Srbov, ko bodo izpolnjeni pogoji, določeni z omenjeno resolucijo. Glede na to, da
                  v Republiki Sloveniji še vedno veljajo ukrepi zoper navedeni republiki in določena
                  območja Bosne in Hercegovine na podlagi zakona o izvajanju resolucij Varnostnega
                  sveta OZN, ki določajo ukrepe zoper Republiko Srbijo, Republiko Črno goro in
                  območja Bosne in Hercegovine pod nadzorom sil bosanskih Srbov, je potrebno
                  uveljaviti navedeno resolucijo Varnostnega sveta v okviru sprememb tega zakona. S
                  predlaganimi spremembami in dopolnitvami<gap n="..."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod minister, samo da vas malo prekinem. Sedaj je treba obrazložiti samo zakaj
                  predlagate zakon, da ga sprejmemo po hitrem postopku, ne še vsebine.</p>
            </sp>
            <sp who="SDZ1:DeželakJanko">
               <speaker>JANKO DEŽELAK:</speaker>
               <p>Prav tisto, kar sem omenil, gospod podpredsednik, ker uvaja resolucija številka
                  1022, ukinitev sankcije s takojšnjim učinkom in je po oceni Vlade potrebno hitro
                  reagirati, v kolikor želimo doseči nekatere, poudarjam, gospodarske, ekonomske
                  cilje, ki jih predpostavlja sprememba tega zakona. To bi. Se pa vrnem<gap n="..."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>O vsebini zakona pozneje. Dobro. Sedaj samo o tem, ali bomo šli po hitrem postopku
                  ali ne.</p>
            </sp>
            <sp who="SDZ1:DeželakJanko">
               <speaker>JANKO DEŽELAK:</speaker>
               <p>Utemeljitev je v tem, ker v kolikor sprejmemo zakon tudi po hitrem postopku, ne
                  bomo med prvimi. Nasprotno! Priča smo prave invazije ekonomskih stikov tega
                  področja z nekaterimi članicami Evropske unije, CEFTE in nekdanjimi prekomorskimi
                  deželami, se pravi, da gre za neko prilagajanje, pa vzpostavljanje ekonomskih
                  stikov v obojestranskem interesu.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik sekretariata za zakonodajo in pravne zadeve?
                     <stage>(Ne.)</stage> Želi besedo poročevalec matičnega delovnega telesa?
                     <stage>(Ne.)</stage> Želijo besedo predstavniki poslanskih skupin? Gospod
                  Podobnik. Govorimo o predlogu za odločanje po hitrem postopku, da ne bo potem
                  sporno.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! Po oceni Slovenske ljudske stranke bi bil hitri postopek seveda
                  utemeljen v celoti, če bi bila pripravljenost, da se problematika obravnava v
                  celoti. Obrazložitev je bila popolnoma neustrezna. Namreč, tudi v tej obrazložitvi
                  je treba vedeti, je gospod Deželak dvakrat že omenil Zvezna Republika Jugoslavija,
                  tu notri še piše Srbija in Črna gora, to je pač posledica teh sprememb, ki so se
                  zgodile v nekaj urah zdaj - se postavlja vprašanje v zvezi s tem zakonom. Na
                  kakšen način se bo upoštevalo dejstvo, da so nekatera podjetja iz bivše
                  Jugoslavije, GENEX in podobni, vlekla denar iz zvezne blagajne, ga spravljali čez
                  mejo, potem spravljali nazaj v Slovenijo. Želite nekaj imen podjetij, kjer je
                  GENEX, njegova podjetja so lastniki v Sloveniji, jih poznate, so splošno znana -
                  Donit, Paloma, v Prekmurju, in tako naprej. Kje je v okviru tega zakona, ali pa
                  druge zakonodaje, pripravljene s strani slovenske Vlade, zagotovilo, da bomo mi,
                  kljub priznanju, ali pa zaradi priznanja te stvari razčistili, ne pa
                  legalizirali?! Kajti vse stvari, ki zdaj tečejo, tečejo v smeri legalizacije teh
                  postopkov. Po mednarodno pravni praksi so stvari, ki so bile izpeljane mimo
                  vednosti partnerjev, in določena podjetja so mimo vednosti partnerjev - Slovenija
                  je bila v prejšnji Jugoslaviji ena od republik - mimo naše vednosti je bil ta
                  denar speljan v tujino, in se zdaj vrača nazaj, so formalno pravno nične. Mi imamo
                  temelje v rokah, pa vendar o tem, ne ta zakon, ne katerikoli drug, ki smo ga
                  doslej dobili, ne govori. In poudarjam še enkrat, na podoben način ste v primeru
                  mnogih drugih podjetij, ko smo na izrednih sejah tu zahtevali, da se ugotovi, kaj
                  Slovenija lahko naredi, da bi kapital potegnila iz tujine, ker je to slovenski
                  kapital. Da se prepreči legalizacija, prepreči pranje denarja, se ni naredilo,
                  žal, nič, dokler nismo z nekaterimi komisijami Državnega zbora nekatere stvari
                  izsilili. Danes - jaz verjamem, da se mnoge stvari dejansko mudijo, in je prav, da
                  jih delamo hitro. Če je potrebno, je prav, da smo tudi čez vikend, tudi ponoči, če
                  je potrebno, vendar mi moramo priti do izjave najvišjih predstavnikov, predsednika
                  slovenske Vlade, obrazložitev, zakaj so se nekatere stvari, ki so medsebojno
                  povezane, zgodile?! Sicer ne moremo prevzemati odgovornosti. Za božjo voljo, ne
                  delajte tega! To je neodgovorno ravnanje! Tudi od vas, gospodje ministri. Čez leta
                  ne boste več ministri. Kako boste razlagali svojim ljudem, zakaj ste to počeli?!
                  Tudi v vašem interesu je, da pridete s številkami, z informacijami, če je
                  potrebno, zaprite sejo, če gre za državne tajnosti, in tako naprej. Vendar, mi
                  moramo ja delati odgovorno do države. Te stvari bomo vse plačevali. Jaz sem prej
                  omenil en sporazum NFA, vam je jasno, vam lahko povem, na kateri strani NFA
                  sporazuma piše, da je veljavna sprememba člena tega sporazuma samo, če se strinja
                  95% upnikov, kar je teoretično nemogoče, ker se upniki pač stalno spreminjajo.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod Podobnik, prosim, da ne širimo teme. Govorimo o tem, ali bi zakon
                  sprejemali po hitrem postopku, ali so razlogi ali niso razlogi.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Se opravičujem. Torej, kot sem povedal, vsi razlogi za pospešene postopke seveda
                  obstajajo, vendar nujno je stvari celotno zagrabiti in prosim, povabite, dajte
                  predstavniki Vlade sami zahtevati, da pride tudi predsednik Vlade in drugi, ki so
                  tukaj in nam pojasnijo vse te zadeve. Gre za preveč resne stvari, da bi se z njimi
                  igrali.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Čeprav še vedno mislim, da bi bilo nujno potrebno
                  pravzaprav, da se pred obravnavo predloga spremembe tega zakona razpravlja o
                  sklepu Vlade, pa zdaj poizkušamo ugotoviti, kaj to pomeni sprejemati tak zakonski
                  predlog ob vseh teh dilemah, po hitrem postopku. Vsaj tu bodimo trezni, na vrat na
                  nos smo se naučili na te hitre postopke. Ta zakon je potrebno sprejeti, ampak po
                  nekem normalnem postopku. To ne pomeni, da je lahko v proceduri nekaj mesecev ali
                  pa let, kot so nekateri zakoni. Ne, ampak po normalnem postopku, to lahko pomeni
                  tudi, da je sprejet pri našem načinu dela v roku enega meseca. Tu pa na vrat na
                  nos hitri postopek in jaz se sprašujem, zakaj. Zakaj vse to na vrat na nos?
                  Zaenkrat imamo samo eno neizpodbitno zagotovilo. Tako rekoč vsi zakoni, ki smo jih
                  sprejeli po hitrem postopku, so slabi. Zato sem proti temu, da se predlog tega
                  zakona obravnava po hitrem postopku. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še katera poslanska skupina povedati svoje mnenje glede hitrega
                  postopka? Gospod Kopše.</p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>Gospod Deželak, ta zakon je nujno potreben. Verjetno ga je potrebno tudi po hitrem
                  postopku sprejemati. Vendar, ker gre tu za države ali pa državo ali pa republike
                  bivše Jugoslavije, ki so bile v blokadi, je potrebno tukaj na tem zboru marsikaj
                  pojasniti, tako kot je eden predhodnik rekel, na zaprti ali odprti seji. V tem
                  trenutku se ne moremo poslanci odločati o hitrem postopku samo zaradi tega, ker
                  teh pojasnil nimamo na voljo, od kompetentnih ljudi, tistih, ki so odgovorni za
                  gospodarstvo in Vlado. Vi ste eden od ministrov, ki je odgovoren, vendar mislimo,
                  da je prvi minister te Vlade, gospod Drnovšek tisti, ki bi moral danes biti tukaj.
                  To so zelo resne stvari. Jaz sem prej omenil, v tistem uvodnem nagovoru, nekatere
                  posledice priznanja. Meni je popolnoma jasno, kaj pomeni srbska carina za
                  makedonsko blago. Meni je jasno za tiste prednosti, ki so se nekatera podjetja,
                  sedaj ne glede s kakšnim kapitalom in s kakšnim image njihovih chef managerjem
                  ustvarila na področju Srbije tudi med blokado, da so sedaj hendikepirana in da
                  imajo sedaj priložnost. Prvič: večji delež trga zasesti. Drugič: da imajo določeno
                  prednost zaradi nekih določenih povezav. To niso izmišljotine, to je javno v
                  časopisu eden od velikih direktorjev izjavil v svojem intervjuju. Vse je
                  pripravljeno, samo žig rabimo. Da sem kratek, da ne citiram celega povzetka.
                  Mislim, da bo gospod Deželak to potrdil. Vendar, pred tem zborom mora nekatere
                  okoliščine predsednik Vlade tukaj pojasniti in stati za svojo Vlado. To je bistvo
                  tega. Saj se ne moremo kar tako željni čez vode voziti.</p>
               <p>Zadnjič je gospod predsednik Vlade o zelo resni temi, ko smo razpravljali o TAM-u,
                  osem ur ali šest ur sedel in poslušal po zvočniku v sobi 105, kjer je Vladna
                  soba<gap n="..."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod Kopše, to ni vprašanje razlogov, da gre ta zakon po hitrem postopku.
                  Prosim, da svojo debato in razloge<gap n="..."/></p>
            </sp>
            <sp who="SDZ1:KopšeJožef">
               <speaker>JOŽEF KOPŠE:</speaker>
               <p>To je za mene in za skupino poslancev zelo važen razlog. Tukaj naj bi nastopil
                  predsednik Vlade, odgovarja naj na vprašanja, odgovoril bo na določena vprašanja,
                  in če bomo na ta vprašanja dobili zadovoljive odgovore, bomo seveda glasovali tudi
                  za hitri postopek in tudi za sprejem tega zakona. Hvala. Če pa tega ne bomo
                  dobili, pa ne.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Te odgovore lahko dobimo šele, ko bomo v zakonu, ne v postopku.</p>
               <p>Želi še katera poslanska skupina predstaviti svoje mnenje glede hitrega postopka?
                     <stage>(Ne.)</stage> Želi predstavnik Vlade dodatno obrazložiti razloge za
                  hitri postopek? <stage>(Ne želi.)</stage></p>
               <p>Na glasovanje dajem predlog, da se navedeni predlog zakona sprejme po hitrem
                  postopku. Ugotovimo sklepčnost! <stage>(35 prisotnih.)</stage> Ugotovimo
                  sklepčnost! <stage>(36 prisotnih.)</stage></p>
               <p>In še enkrat bomo ugotavljali sklepčnost. Prosim vse poslanke in poslance, ki niso
                  v dvorani, da pridejo v dvorano. Ni proceduralnega. Zakaj? Sedaj glasujemo o
                  proceduralnem predlogu. Ni obrazložitve glasu. Ugotovimo sklepčnost! <stage>(36
                     prisotnih.)</stage></p>
               <p>Nič ne morete predlagati, ker smo nesklepčni. Samo jaz imam besedo, ko je seja
                  nesklepčna. Naslednjič, in za danes, če ne bo sklepčnost, zadnjič, bomo sklepčnost
                  ugotavljali točno ob 15. uri.</p>
            </sp>
            <stage type="time">(Seja je bila prekinjena ob 14.40 uri in se je nadaljevala ob 14.55
               uri.)</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Ugotovimo sklepčnost! <stage>(50 prisotnih.)</stage></p>
               <p>Ugotavljam, da je Državni zbor sklepčen in lahko nadaljuje z delom.</p>
               <p>Gospod Oman ima proceduralni predlog.</p>
            </sp>
            <sp who="SDZ1:OmanIvan">
               <speaker>IVAN OMAN:</speaker>
               <p>Gospod podpredsednik, spoštovane kolegice in kolegi! Če Vlada ocenjuje, da je
                  sprejetje zakona, ki ga predlaga, v interesu države, in če ocenjuje, da je
                  potrebno sprejeti to po hitrem postopku, potem je po mojem mnenju s strani te
                  Vlade in njenega predsednika do skrajnosti neodgovorno, če se ni pripravljena
                  pogovarjati z opozicijo, ki pač očitno ima neke razloge, da takemu početju
                  nasprotuje. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Proceduralnega predloga ni bilo. Gospod Podobnik. Ampak prosim, proceduralni
                  predlog, ne razpravo.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! V Slovenski ljudski stranki in tudi v celotni opoziciji, kar smo prej
                  povedali, nimamo prav nobene želje, da bi preprečevali kakršnokoli odgovorno
                  obravnavo vprašanj, ki jih je potrebno obravnavati s ciljem, da pridemo za
                  Slovenijo do za Slovenijo optimalnih rešitev. Žal doslej to ni bilo možno. Ni bilo
                  možno verjeti, da taka obravnava lahko pripelje, kot se je sedaj dobesedno
                  izsilila do rešitev, ki bodo za Slovenijo vsaj približno dobre. Zato prosim zato,
                  da bomo lahko odgovorno ravnali in predstavili naše pomisleke, če je potrebno,
                  tudi na ožjem krogu, predlagam, da pride do seje kolegija predsednika Državnega
                  zbora, se še enkrat o teh argumentih pogovorimo, in da gre tudi s te seje pobuda
                  za to, da se seje udeleži predsednik slovenske vlade. Drugače bi rad še enkrat
                  poudaril. Ko smo se sedaj tukaj vmes pogovarjali, je bilo vprašanje, kdo ima
                  kakšne podatke. Ne želim imeti prav nobenih podatkov zase. Mi nič ne pomagajo, me
                  samo obremenjujejo. Vendar podatki, ki so, če so, je odgovornost, da se ta dejstva
                  pokažejo in da so odgovori na vprašanja, ali te stvari ne držijo. Poglejte, samo
                  ena stvar. Ali je Slovenija pred priznanjem Zvezne Republike Jugoslavije dobila
                  zagotovilo, da bomo lahko pogledali v Adrijo Bank, LHB Frankfurt<gap n="..."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod Podobnik<gap n="..."/></p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p><gap n="..."/>in tako naprej, kjer so večinsko jugoslovanski subjekti, pa tudi naš denar.
                  Zato proceduralni predlog, da se sestane kolegij zato, da se najde pot, da bomo
                  prišli do sklepa o tem zakonu, ki je pomemben zaradi obravnave, mislim, da v
                  Parizu prihodnji teden, vendar da bomo prišli tudi do take poti, ki bo omogočila
                  vzporedno obravnavo vseh zadev, ki so medsebojno povezane, in da pridemo tudi do
                  tega, da se najvišji predstavniki Vlade pojavijo v Državnem zboru. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod Podobnik! Kolegij se je na to temo sestal preden je bil sklic. Kolegij se
                  je sestal, predlagal, da se ta točka uvrsti in da se spelje po hitrem postopku.
                  Zato je tudi bila sklicana seja in zato imamo, tukaj sedaj govorimo o hitrem
                  postopku. Zato tega predloga ne bom dal na glasovanje, ker niti ni potrebno, da ga
                  dam.</p>
               <p>Nič ni novega. Mi govorimo o zakonu, ki je bil uvrščen skladno s sklepom kolegija
                  na dnevni red.</p>
               <p>Gospod Anderlič ima naslednji proceduralni predlog.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Lepo pozdravljeni! Očitno je, da ni čisto proceduralni predlog, vendar jaz
                  podpiram predlog gospoda Podobnika. V mojem interesu, našem in najbrž skupnem je,
                  da stvari, ki so državotvorne in jaz zagotovo smatram predlog gospoda Podobnika za
                  državotvoren in njegova skrb za to, da bi bila<gap n="..."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Gospod Anderlič, če nimate proceduralnega predloga, potem debate o proceduralnem
                  predlogu ni. Prosim proceduralni predlog. Boste ponovil? Ni debate o tem.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Jaz nisem rekel, da bom dal proceduralni predlog. Vi ste rekli, da to ni
                  proceduralen predlog in da to ne boste dali na glasovanje, lahko pa govorim o tem,
                  da podpiram predlog in želim tudi jaz kot član kolegija, da kolegij je, vi se pa
                  odločite, ali ga boste sklicali kot poslovodeči v tem državnem zboru ali ne in vi
                  ste tisti, ki ga sklicujete. Jaz mislim, da je koristno, da bi bil, na vas pa je,
                  ali hočete rešiti sejo Državnega zbora, da danes to zadevo zaključimo ali ne. Jaz
                  ta predlog preprosto podpiram. Na vas pa je, da naredite, kar boste naredili.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Torej, jaz bom videl, če ga bom sklical, vendar ponavljam. Ta zbor in ta točka je
                  bila uvrščena po sklepu, soglasnem sklepu vseh članov kolegija. Dopuščam pa
                  možnost, da so se člani kolegija premislili. Gospod Kreft. Samo še gospodu Kreftu
                  in potem se bom odločil, kaj je s kolegijem.</p>
            </sp>
            <sp who="SDZ1:KreftLev">
               <speaker>DR. LEV KREFT:</speaker>
               <p>Hvala lepa, gospod predsedujoči. Drage gospe, spoštovani gospodje! Moj
                  proceduralni predlog je najprej seveda v tem, da se vrnemo k točki dnevnega reda,
                  ki smo jo za to sejo sprejeli in podpiram predsedujočega v njegovih naporih, da v
                  tem okviru ostane. Da so ti okviri obvezni, je povsem jasno tudi iz predhodnega
                  glasovanja o možni razširitvi dnevnega reda. Na našem dnevnem redu je torej ena
                  sama točka - jaz jo ne bom ponovno bral, ker se mi zdi čisto nepotrebno, vsi vemo,
                  za kaj gre - in če se tega držimo, kar smo sprejeli, potem je moj proceduralni
                   predlog, da se za obstrukcijo, ki je bila napovedana in izvršena, navedejo
                  razlogi, ki so v zvezi s to točko dnevnega reda, ker to so edini legitimni razlogi
                  za obstrukcijo. To se pravi, da morajo tisti, ki izvajajo obstrukcijo, povedati,
                  zakaj nasprotujejo resolucijam Varnostnega sveta, katerih neposredna in izključna
                  izvedba je ta zakon. O vseh drugih stvareh se lahko pogovorimo na možnih drugih
                  sejah, na kolegiju, na katerem se bomo dogovarjali o vseh možnih drugih sejah
                  itd., ki so lahko zaradi mene čez pol ure ponovno sklicane, če se kolegij tako
                  dogovori, ampak na tej izredni seji imamo neposredno zakonsko izvedbo o resoluciji
                  Varnostnega sveta. Jaz mislim, da imam pravico kot poslanec tega parlamenta od
                  tistih, ki izvajajo obstrukcijo, izvedeti, zakaj nasprotujejo resolucijam
                  Varnostnega sveta? Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ne, ne dajem več besede. Mi smo zdaj pri, ustavili smo se prej pri
                  glasovanju o tem, ali ta zakon sprejemamo po hitrem postopku ali ne, kar je
                  kolegij - ponavljam - ponovno pri polni zavesti, upam, tudi potrdil in določil.
                  Proceduralni predlog ima gospod Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Poglejte, v sklicu seje piše tudi, da bomo dobili poročilo
                  Odbora za gospodarstvo. Jaz ga nisem dobil. Ne, jaz ga nisem dobil.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Vse je bilo razdeljeno, gospod Ivo Hvalica. Dobro, ga boste dobili še enkrat.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Taksativno povem, da ga jaz nisem dobil. Potem vam bom nekaj prebral, ko dobim
                  poročilo. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Predloga ni bilo. Dajem na glasovanje predlog, da se navedeni predlog zakona
                  sprejme po hitrem postopku. Ugotavljamo sklepčnost! Ni več proceduralno,
                  ugotavljamo sklepčnost. <stage>(38 prisotnih.)</stage></p>
               <p>Ugotavljam, da je Državni zbor nesklepčen. Prekinjam ga do 16. ure. Ob 16h
                  nadaljujemo zbor. Kolegij bo oziroma člani kolegija v sobo 217 takoj.</p>
            </sp>
            <stage type="time">(Seja je bila prekinjena ob 15.05 uri in se je nadaljevala ob 16.04
               uri.)</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Ugotavljamo prisotnost in prosim, če je še kakšna kolegica ali kolega po hodnikih,
                  svojih pisarnah, v bifeju, da se nam pridruži. Ugotavljamo prisotnost! <stage>(51
                     prisotnih.)</stage> Zbor je sklepčen, lahko nadaljujemo z delom.</p>
               <p>Dolžan sem, glede na to, da smo sejo prekinili in se sestali na kolegiju, kratko
                  pojasnilo. Na kolegiju je bilo ugotovljeno, da je poslovnik dovolj jasen, da
                  delamo po poslovniku pravilno. Bilo je pa rečeno, da se povabi ponovno, čeprav je
                  vabljen, predsednika Vlade. To smo storili tako po telefonu kot pisno in tudi sam
                  sem z njim zdaj govoril in odgovor je, da imamo v parlamentu predstavnika
                  ministra, ki je tudi podpredsednik Vlade, da lahko odgovarja na vsa vprašanja, ki
                  se tičejo točke dnevnega reda in predsednika Vlade danes ne bo v parlament.</p>
               <p>Proceduralno? Ampak samo proceduralno, ker bom sicer takoj vzel besedo. Gospod
                  Podobnik.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani, glede na to, da je bilo na seji kolegija, kjer sem tudi sam
                  prisostvoval, rečeno, da bo v primeru, da ne bo danes zaključena ta seja,
                  nadaljevanje šele v torek, torej jaz sem prej razumel, da se zaradi neke pogodbe
                  zelo mudi, da bo že v ponedeljek prihodnji teden. Torej, ker bo šele v torek to
                  nadaljevanje, predlagam, da v primeru, da danes ni pripravljenosti, da bi
                  predsednik Vlade, ki v odsotnosti zunanjega ministra edini lahko odgovori na
                  vprašanja, ki so povezana, torej vprašanja priznanja Jugoslavije in zakona, ki ga
                  danes sprejemamo, če danes ni te pripravljenosti, zunanjega ministra pa ni tukaj,
                  da sprejmemo sklep, da to sejo prekinemo, da pride zunanji minister in na
                  prihodnjo sejo tudi predsednik Vlade in obravnavamo skupno to tematiko. Namreč jaz
                  bi še enkrat opozoril, da prav nobenega argumenta doslej ni bilo danega, da ne gre
                  v pomembnem delu za zelo povezana vprašanja, ki bodo odločilno vplivala na
                  prihodnost Slovenije, kar se tiče obveznosti iz sukcesije in tak naprej. Zato
                  dajem ta konstruktivni predlog in danes lahko odločimo, da je ta seja tudi že, če
                  je potrebno, če je tako nujno, lahko tudi že v okviru tega vikenda, sicer pa, da
                  je ta seja takrat, kot je danes sprejel kolegij, v torek.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Torej, do tega bo po vsej verjetnosti prišlo. Tega predloga ni potrebno dajati na
                  glasovanje. Sedaj govorimo o tem, ali bo ta zakon, če bo uvrščen pozneje tudi na
                  dnevni red, sprejeman po hitrem postopku.</p>
               <p>Smo bili pred glasovanjem o tem, da se predloženi zakon sprejme po hitrem postopku
                  in dajem ponovno ta predlog na glasovanje. Ugotovimo sklepčnost! <stage>(41
                     prisotnih.)</stage></p>
               <p>Ugotavljam, da je Državni zbor nesklepčen.</p>
               <p>Za danes prekinjamo z delom. Sejo nadaljujemo v torek, ob 17.00 uri. Prosim. To je
                  bilo po prekinitvi. Preberite poslovnik.</p>
            </sp>
            <stage type="time">(SEJA JE BILA PREKINJENA 1. DECEMBRA 1995 OB 16.09 URI IN</stage>
         </div>
      </body>
   </text>
</TEI>
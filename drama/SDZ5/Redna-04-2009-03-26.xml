<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ5-Redna-04-2009-03-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|4EE92A86CEE6E983C125759800403372</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=4EE92A86CEE6E983C125759800403372</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-04-2009-03-26.DZ" n="04">
               <name>Redna</name>
               <date when="2009-03-26"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-04-2009-03-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 4. seje</stage>
            <stage type="chairman">Sejo je vodil Miran Potrč, podpredsednik Državnega zbora.</stage>
            <stage type="time">Seja se je pričela ob 9.00.</stage>


            <sp xml:id="SDZ5-Redna-04-2009-03-26.sp1">

               <speaker>PODPREDSEDNIK MIRAN POTRČ:</speaker>

               <p>Dobro jutro, spoštovane kolegice in kolegi, poslanke in poslanci! Pričenjam
               nadaljevanje 4. seje Državnega zbora.</p>
               <p>Obveščen sem, da se današnje seje ne more udeležiti gospod Roberto Battelli, ostali
               odsotnosti niso opravičili. Vse lepo pozdravljam!</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O TROŠARINAH, NUJNI POSTOPEK. </title>
               </p>
               <p>Predlog zakona je v obravnavo zboru predložila Vlada. Želi Vlada, gospa Kamnarjeva,
               uvodno besedo? Prosim, državna sekretarka, gospa Helena Kamnar, izvolite.</p>
            </sp>
            <sp xml:id="SDZ5-Redna-04-2009-03-26.sp2">

               <speaker>MAG. HELENA KAMNAR:</speaker>

               <p>Hvala lepa, gospod podpredsednik. Spoštovani poslanci in spoštovane poslanke! Zakon o
               trošarinah, ki je pred vami, je pravzaprav sestavina proračunskega paketa oziroma
               rebalansa, saj s pomočjo spremembe trošarin za cigarete zagotavljamo dodatne
               proračunske vire in na ta način dosegamo rezultat, ki je predstavljen v
               rebalansu.</p>
               <p>Predlog zakona ne posega v načela in vsebinske rešitve veljavnega zakona o
               trošarinah, ampak zgolj predlaga povišanje trošarin za cigarete in za druge tobačne
               izdelke, in sicer predlaga povišanje trošarin za cigarete s sedanjih 64 na 69 evrov
               na 1.000 cigaret, za drobno rezani tobak pa predlaga povišanje trošarine s sedanjih
               32 na 35 evrov za kilogram, medtem ko za preostali tobak za kajenje s sedanjih 20 na
               22 evrov za kilogram.</p>
               <p>Naj povem, da je bila zadnja sprememba trošarin sprejeta leta 2007, torej trošarin,
               ki se nanašajo na cigarete, medtem ko je bila za ostale trošarine na tobačne izdelke
               v letu 2004. V primerjavi z Evropsko unijo je višina naših trošarin na tobak in
               tobačne izdelke na spodnji meji, ki jo določajo evropski predpisi.</p>
               <p>Zakon, ki ga predlagamo, naj bi začel veljati s 1. majem. Rezultat teh sprememb bo
               približno 14 milijonov dodatnih sredstev v proračunu do konca leta. Hvala lepa.</p>
            </sp>
            <sp xml:id="SDZ5-Redna-04-2009-03-26.sp3">

               <speaker>PODPREDSEDNIK MIRAN POTRČ:</speaker>

               <p>Hvala lepa. Predlog zakona je obravnaval Odbor za finance in monetarno politiko kot
               matično delovno telo. Besedo dajem podpredsedniku mag. Radovanu Žerjavu za
               predstavitev poročila odbora. Izvolite.</p>
            </sp>
            <sp xml:id="SDZ5-Redna-04-2009-03-26.sp4">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Spoštovana državna sekretarka, kolegice in kolegi.
               Odbor za finance in monetarno politiko je na 4. seji, 23. 3. 2009, kot matično
               delovno telo obravnaval Predlog zakona o spremembah in dopolnitvah Zakona o
               trošarinah, ki ga je Državnemu zboru v obravnavo predložila Vlada, s predlogom za
               njegovo obravnavo in sprejetje po nujnem postopku. Kolegij predsednika Državnega
               zbora je na seji 16. 3. odločal o predlogu za obravnavo Predloga zakona po nujnem
               postopku in ga sprejel.</p>
               <p>Odbor je bil seznanjen z mnenjem Zakonodajno-prane službe, ki je predlog zakona
               proučila z vidika njegove skladnosti z Ustavo Republike Slovenije, pravnim sistemom
               in z Zakonodajno-tehničnega vidika. Služba v besedilu zakonskega predloga nima
               pripomb.</p>
               <p>Seji odbora so prisostvovali predstavnice in predstavniki Ministrstva za finance in
               Zakonodajno-pravne službe. V uvodni dopolnitvi obrazložitve členov je predstavnica
               predlagatelja zakona poudarila, da se s predlaganim zakonom spreminja odnos države do
               trošarin na področju tobaka in tobačnih izdelkov. Z zadnjo zakonsko spremembo na tem
               področju je bila dosežena minimalna raven, ki jo določa evropska direktiva. Zaradi
               problemov prihodkovne strani državnega proračuna se je Vlada odločila predlagati
               zvišanje trošarin na področju tobačnih izdelkov, in sicer, naj bi se tako celotna
               trošarina na cigarete iz sedanjih 64 evrov povišala na 69 evrov za tisoč kosov
               cigaret. Temu primerno se povišujejo tudi trošarine za vse ostale tobačne izdelke.
               Sprememba zakona naj bi začela veljati s 1. majem in bi iz tega naslova v državni
               proračun v letošnjem letu pridobili dodatnih 14 milijonov evrov, kar je že vključeno
               v predlagani rebalans proračuna. Zato tudi Vlada ta zakon predlaga kot spremljajočega
               za realizacijo rebalansa proračuna.</p>
               <p>V razpravi so člani odbora najprej pozornost namenili določbi 4. člena, ki ureja
               zneske trošarin. V tem okviru je bilo poudarjeno, da ureditev, ki velja na področju
               trošarin za tobačne izdelke spodbuja zlasti porabo cigaret nižjega cenovnega razreda
               in s tem tudi nižje kakovosti, kar ima seveda najslabši vpliv na zdravje porabnikov
               cigaret. Situacija v nekaterih ostalih državah članicah Evropske unije je na tem
               področju drugačna, saj je zaradi drugačne trošarinske ureditve poraba bolj škodljivih
               cigaret manjša. Cene tobačnih izdelkov v Sloveniji bi naj z drugačnim načinom dviga
               trošarin postale primerljive z drugimi državami in poraba cigaret bi se enakomerneje
               prerazporedila tudi v višji cenovni razred cigaret. S tem je predstavnica
               predlagatelja zakona opozorila na razloge, zaradi katerih Vlada predlagano rešitev,
               predvideno višino zneskov trošarin, ocenjuje za primerno. Poudarila je, da
               Ministrstvo za finance v fazi priprave predlaganih zakonskih rešitev opravi razgovor
               s pobudniki za drugače oblikovano razmerje med specifično in proporcionalno trošarino
               in na podlagi tega opravi analizo trga cigaret in presojo učinkov, ki bi jih dosegli,
               če bi sledili takšni pobudi. Iz te analize izhaja, da je na trgu cigaret trenutni
               delež cigaret iz nižjih cenovnih razredov 15%, približno 40% cigaret se nahaja v
               cenovnem razredu najbolj prodajanih cigaret in približno 34% cigaret v višjem
               cenovnem razredu. Pri presoji finančnih učinkov pobude je bilo ugotovljeno, da bi
               bili, zaradi pričujoče strukture trga cigaret, ti učinki bistveno nižji. Glede na
               poudarjeni zgolj fiskalni učinek predlaganih rešitev za državni proračun, je bilo v
               razpravi opozorjeno tudi na pomen drugih vidikov, zlasti pa na zdravstvenega. Ti
               lahko namreč v daljšem obdobju tudi negativno vplivajo na odhodkovno stran proračuna.
               Podana je bila pobuda, da se trošarina za vse cenovne razrede cigaret izenači in del
               sredstev iz naslova višjih prihodkov preusmeri v zdravstveno blagajno. Predlagan je
               bil tudi razmislek o uzakonitvi in uvedbi trošarinske obdavčitve drugih, sicer
               prepovedanih, zdravju manj škodljivih substanc, kot sta tobak in alkohol.</p>
               <p>Ob upoštevanju razprave je odbor sprejel naslednji sklep: "Odbor priporoča Vladi, da
               ob pripravi izvedbene uredbe v zvezi z novelo Zakona o trošarinah v primeru
               ugotovljenih sprememb razmer na trgu upošteva takšno razmerje med proporcionalno in
               specifično trošarino za cigarete, da bo davčna obremenitev cigaret čim bolj
               enakomerno razporejena in bo podpirala končno uporabo.</p>
            </sp>
            <sp xml:id="SDZ5-Redna-04-2009-03-26.sp5">

               <speaker>PODPREDSEDNIK MARKO POTRČ:</speaker>

               <p>Hvala lepa. Prehajamo na predstavitev stališč poslanskih skupin. Prvi bo stališče
               Slovenske nacionalne stranke predstavil gospod Bogdan Barovič.</p>
            </sp>
            <sp xml:id="SDZ5-Redna-04-2009-03-26.sp6">

               <speaker>BOGDAN BAROVIČ:</speaker>

               <p>Hvala lepa za besedo, gospod podpredsednik. Dober dan spoštovanih 29 poslank in
               poslancev na začetku današnje seje, vključno z vami gospod podpredsednik.</p>
               <p>V Slovenski nacionalni stranki enačimo predlog zakona oziroma moram povedati, da je
               Predlog zakona o spremembah in dopolnitvah Zakona o trošarinah pravzaprav ena krasna
               drama, lahko je veseloigra, v treh dejanjih. Prvo dejanje je bilo storjeno v prejšnji
               vladi, tako da, kdo je na vladi, ni pomembno, je bilo storjeno s tobačnim zakonom, ko
               je ta država nenadoma izkazala ogromno skrb za zdravje Slovenk in Slovencev. Prav,
               saj ne nazadnje nobena stvar, ki dokazano, seveda, ne koristi, lahko škodi. Drugo
               dejanje je skrivnost, o tem malce kasneje. Tretje sklepno dejanje te slovenske drame
               pa je, po mnenju Slovenske nacionalne stranke, Predlog zakona o spremembah in
               dopolnitvah Zakona o trošarinah ali povedano po domače - najprej skrbimo za zdravje
               Slovenk in Slovencev, nas je strah, kaj se bo zgodilo, tobak uničuje, ubija in tako
               naprej, kar vse piše na cigaretah in tobačnih izdelkih, seveda, in gremo v zakon. Na
               vrat na nos, Ustava nas ne briga, pravice posameznikov o lastnem ravnanju nas ne
               zanimajo, gremo. E, drugo dejanje je bolj zanimivo. Slovenci imamo krasen pregovor
               "Prepovedan sadež je najslajši", in seveda s tobačnim zakonom se je na žalost, na
               žalost, ni res kar statistika trdi, se je na žalost pojavilo veliko število mladih -
               dijakinj, dijakov, celo osnovnošolcev; stanujem zraven osnovne šole; ki so začeli
               kaditi. Jaz, če bi še enkrat bil mlad in če bi imel to pamet, tudi ne bi, ampak
               kadijo. In število kadilcev in kadilk se je enormno povečalo. Enormno, čeprav trdijo,
               da ni res. Res je! In to drugo dejanje je seveda osnova za tretje, sklepno dejanje -
               fino, od zdaj naprej pa "baš nas briga" zdravje. Zdravje nas ne zanima več. "Piš' me
               v uh'" zdravje. Zdaj pa imamo veliko kadilcev in denar. In zdaj bo trošarina polnila
               državno blagajno. Od tu naprej zdravje ni pomembno. Kakšno zdravje za kadilce?! Vežen
               je denar, da gre v državno blagajno. To je resnica! Ampak, še posebej pa me ta
               resnica moti v 4. členu tega zakona, ko pa še pri tobaku ločujemo ljudi. Držaji
               tobačni izdelek bo; predvidevamo, da ima bolj kvalitetne tobačne liste, snovi; lahko
               dosti dražji od tistega, včasih smo rekli Drava, Drina, makedonskega tobaka. In zdaj
               bodo zaradi trošarin cene seveda višje. Nočem reči reveži - ljudje, ki imajo manj,
               bodo pač kupovali tiste cigarete, ki bodo cenejše, tisti, ki pa imajo več, naj bi pa
               kupovali cigarete, ki bodo dražje. In tukaj ima delno gospa Kamnarjeva prav. Res je,
               mi smo v najnižjem razredu v Evropi, ampak če bi nam res bilo za zdravje, poudarjam
               za zdravje ljudi, Slovenk in Slovencem, vsem nam, bi že s tobačnim zakonom naredili
               enotne in visoke trošarine, kjer bi bila cena cigaretne škatlice ali pa tobačnega
               izdelka, govorim na pamet, 5 evrov in tam bi se začela skrb za zdravje, prenehati s
               kajenjem, in vsi bi bili enaki. Malce nesramno in grdo se nam zdi, pa ni kriva, da ne
               bo narobe razumljeno, ni kriva Vlada tukaj v tem trenutku, ta, tudi od prej, nesramno
               je, da pod pretvezo skrbi za zdravje Slovenk in Slovencev ustvarimo drugo dejanje,
               povečamo število kadilk in kadilcev. Zdaj pa imamo ogromno prometa in zdaj bomo pa
               seveda dvignili trošarine ter polnili državno blagajno. In še nekaj. Kar se
               proizvajalcev tobačnih izdelkov tiče, tisti, ki proizvajajo, "švercarji" ali pa
               tihotapci mamil in proizvajalci tobaka, nikoli niso obubožali in tudi nikoli ne
               bodo.</p>
               <p>V Slovenski nacionalni stranki se bomo o tem zakonu odločili vsak po svoji vesti.
               Poudarjam pa, da ni pošteno, da je denar danes več vreden kot zdravje ljudi. Jaz
               osebno bom glasoval proti. Hvala.</p>
            </sp>
            <sp xml:id="SDZ5-Redna-04-2009-03-26.sp7">

               <speaker>PODPREDSEDNIK MIRAN POTRČ:</speaker>

               <p>Hvala lepa, gospod Barovič. Stališče Poslanske skupine Slovenske ljudske stranke bo
               predstavil mag. Radovan Žerjav.</p>
            </sp>
            <sp xml:id="SDZ5-Redna-04-2009-03-26.sp8">

               <speaker>MAG. RADOVAN ŽERJAV:</speaker>

               <p>Še enkrat hvala lepa, gospod podpredsednik. Namen zakona je zvišati trošarino za
               tobačne izdelke. Intenca Vlade, razvidna tudi iz predloga rebalansa, je dvig trošarin
               v bilanci prihodkov proračuna. Zakon, ki je pred nami, v predvideno zvišanje
               prihodkov iz tega naslova prinaša 24 milijonov evrov oziroma 7% vsega predvidenega
               povečanja prihodkov iz naslova trošarin. V obrazložitvi predloga zakona pa je,
               mimogrede, tudi omenjeno, da bo pozitivna posledica zakona zmanjšanje negativnih
               učinkov uporabe tobačnih izdelkov. Vse lepo in prav, vendar se glede na specifičen
               namen tovrstne trošarine sprašujemo, kaj bi le-ta kot prvi cilj morala zasledovati.
               Po našem mnenju bi težko na prvo mesto postavili finančni vidik tovrstnega ukrepa
               povišanja trošarine. Zato nas enostavno preseneča in šokira naslednja izjava vladnih
               predstavnikov: "Ker je bil naš osnovni cilj pridobiti več sredstev in glede na
               prikazano strukturo trga, smo ocenili, da je rešitev, ki jo imate na mizi, primerna
               rešitev."</p>
               <p>Spoštovani, ali je namen trošarine na tobačne izdelke omejevati porabo in varovati
               zdravje ali je edini namen te trošarine polnjenje finančne luknje državnega
               proračuna? Mislim, da je takšno razmišljanje Ministrstva za finance naravnost
               zaskrbljujoče, sploh ob opozorilih nekaterih razpravljavcev, da je sistem trošarin na
               tobačne izdelke zastarel in zdravju škodljiv.</p>
               <p>Kot rečeno, predlog zakona bomo podprli, hkrati pa Vladi predlagamo, da navedene
               pomisleke prouči in pripravi spremenjen sistem trošarin na tobačne izdelke. Hvala
               lepa.</p>
            </sp>
            <sp xml:id="SDZ5-Redna-04-2009-03-26.sp9">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče poslanskega kluba LDS bo predstavil mag. Borut Sajovic.</p>
            </sp>
            <sp xml:id="SDZ5-Redna-04-2009-03-26.sp10">

               <speaker>MAG. BORUT SAJOVIC:</speaker>

               <p>Hvala lepa, podpredsednik, za besedo. Vsem skupaj prijazen pozdrav, še posebej gospe
               sekretarki in njeni sodelavki! Včasih je treba reči tudi bobu bob. Imamo proračunsko
               razpravo oziroma razpravo o popravku proračuna. Včeraj smo vsi veliko govorili o
               odhodkih, na drugi strani pa je treba zagotavljati proračun, pa tudi denar in
               prihodke, kajti šele, ko to zagotoviš, potem lahko tudi deliš. Ta trenutek je namen
               trošarin preprost in enostaven - zagotavljanje dodatnih sredstev. Pri dvigu trošarin
               ta trenutek govorimo o fiskalnem vidiku in v poslanskem klubu Liberalne demokracije
               temu pritrjujemo, na drugi strani smo pa veseli tudi razprav, ki gredo pa v to smer,
               kako povečati zdravje Slovenk in Slovencev. Vesel sem, da smo še vedno svobodna
               država in da se lahko vsakdo od nas takrat kadar poseže po tobaku ali po alkoholu, o
               tem prosto odloči in njegova volja je, če se temu odreče, če je to njegova odločitev.
               Vesel sem pa, da je bila pomembna debata tudi na odboru sprožena na to temo, ki jo je
               sprožil stavek, ali hoče biti Slovenija oaza, kjer se bo kadilo najslabše možne
               cigarete, ki imajo najslabši možen vpliv na zdravje. Predstavnica vlade, gospa
               Helena, je jasno zagotovila, da temu ni tako, da obenem, ko rabimo sredstva,
               razmišljamo tudi o drugem vidiku, kako priti tudi do tega, da se spremeni razmerje
               med specifično in pa proporcionalno trošarino, da bo tudi zdravstven vidik bistveno
               bolj v ospredju. Je pa treba povedati, da kajenje zagotovo škoduje zdravju, da je od
               desetih primerov raka na pljučih, kar devet tistih, ki imajo in pa so imeli težave s
               kajenjem, da bodo ti ljudje bistveno bolj obremenili zdravstven sistem, ki ga pa
               zapiramo in pa podpiramo, tudi s tem proračunom.</p>
               <p>Vesel sem, da Vlada o trošarinah razmišlja intenzivno; kdor je gledal včeraj kliping
               in pa informacije Vlade, zmanjšujejo se tudi trošarine na dizelsko gorivo, ki se
               uporablja v gospodarstvu, in to ne za malenkosten znesek, pač pa za pomembno
               številko, za 50 evrov pri tisoč litrih porabljenega goriva in to se mi zdi prav.</p>
               <p>Prav pa se mi zdi tudi, da so trošarine neka širša zgodba, ki seveda usmerja in pa
               oblikuje politiko te vlade. Ker prihajam iz podeželja, iz kmetov, vam povem, da je
               tam, kjer imajo svoje lastne gozdove, pa se ogrevajo na kurilno olje in obenem
               plačujejo tudi trošarino za to, čas za vse tiste, da razmislijo, da končno pospravimo
               tudi slovenske gozdove, v katerih je iz leta v leto več kurilnega ali pa odpadnega
               lesa. Zato seveda priporočam Vladi, da pri trošarinah v prvih korakih zagotavljamo
               nujno potrebna sredstva za proračun, v naslednjih pa seveda tudi, kakšne učinke imajo
               na življenje naših ljudi. Finančna kriza in pa rebalans sta vedno prilika, da
               razmislimo tudi o takih ukrepih, kaj pa to dejansko pomeni na terenu. Če tisti, ki
               imajo lastnih drv zadosti, plačujejo trošarino na kurilno olje, se mi ne zdi čisto
               nič narobe. Za tiste v mestih, ki pa te možnosti nimajo, imamo pa cel kup ukrepov na
               področju socialnih transferjev, s katerimi jim lahko to ublažimo.</p>
               <p>V poslanskem klubu, da zaključim, LDS, seveda podpiramo predlagani zakon, a s
               pričakovanjem, da bo Vlada Republike Slovenije upoštevala tudi sprejet sklep odbora
               oziroma priporočilo Vladi, da ob pripravi uredbe in ob izvajanju uredbe v zvezi z
               Zakonom o trošarinah, upošteva takšno razmerje med proporcionalnimi in specifičnimi
               trošarinami na tobačne izdelke, da bi bile davčne obremenitve enakomerno razporejene,
               ne glede na tip tobačnih izdelkov, pri čemer je bilo rečeno, da ima Vlada manevrski
               prostor, da lahko sprejme določene spremembe in spremeni končno obremenitev različnih
               izdelkov v smeri, da je večja obremenitev bolj škodljivih in ne manj škodljivih
               tobačnih izdelkov, kar je bil tudi eden od namenov. Hvala lepa.</p>
            </sp>
            <sp xml:id="SDZ5-Redna-04-2009-03-26.sp11">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Socialnih demokratov bo predstavil gospod
               Bogdan Čepič.</p>
            </sp>
            <sp xml:id="SDZ5-Redna-04-2009-03-26.sp12">

               <speaker>BOGDAN ČEPIČ:</speaker>

               <p>Lep pozdrav podpredsednik, lep pozdrav tudi državni sekretarki in njenim sodelavkam.
               Poslanska skupina Socialnih demokratov bo podprla spremembe in dopolnitev Zakona o
               trošarinah, ki ga je v potrditev v Državni zbor predlagala Vlada.</p>
               <p>Razumemo Vlado, da bo s spremembo trošarin zagotovila v teh proračunskih debatah in
               težkih časih dodatni vir prihodkov, ki je ocenjen na približno 24 milijonov evrov na
               letni ravni. To je zdaj ob razpravi o proračunu oziroma rebalansu proračuna za leto
               2009 verjetno glavni razlog, zakaj se spreminja trošarina na tobačne izdelke in s tem
               posledično tudi dviga cene tobačnih izdelkov v maloprodaji.</p>
               <p>Različni so seveda komentarji in izkušnje, ali so dosedanji zakoni, ki omejujejo
               uporabo tobačnih izdelkov, imeli pozitivne ali negativne učinke. Jaz poznam nekaj
               pozitivnih, so pa tudi negativni, ampak zagotovo pa je, da bo lahko dvig cen tobačnih
               izdelkov vpliva tudi na spreminjanje navad kadilcev, da se odpovedo kajenju in s tem
               omejijo ali preidejo na cenejše in s tem tudi slabše kvalitete tobačnih izdelkov.
               Sedanji sistem trošarin in razmerje med specifično in proporcionalno trošarino bolj
               podraži cigarete srednjega in višjega cenovnega razreda, ne samo v absolutnem znesku,
               kar je seveda logično, temveč tudi v odstotkih, kot cigarete nižjega cenovnega
               razreda, ki so tudi praviloma cigarete z višjo vsebnostjo nikotina in katrana in s
               tem tudi bolj škodljive za zdravje potrošnikov. O tem je bilo danes že nekaj govora
               in tudi na odboru je bila razprava o tem.</p>
               <p>Ob takem dvigovanju cen bi lahko prišlo do tega, da bi potrošniki začeli posegati po
               tobačnih izdelkih nižjega cenovnega razreda in s tem tudi po za zdravje še bolj
               škodljivih tobačnih izdelkih. Vladi predlagamo, da v kolikor bi se razmerje pri
               prodaji v nižjem srednjem in višjem cenovnem razredu začelo spreminjati, da razmisli,
               kako ustrezno spremeniti znesek za specifično stopnjo in proporcionalno stopnjo
               trošarine. Da s politiko cen in trošarin ne vzpodbujamo kajenja cenejših tobačnih
               izdelkov in s tem pravzaprav posredno povečujemo negativne vplive tobačnih izdelkov
               na naše zdravje. Bilo bi pa seveda tudi smiselno razmisliti o tem, ali bi se naj tudi
               delno spremenil 51. člen Zakona o trošarinah in določanje višine in sistema obračuna
               trošarine prenesti na Vlado in ne na Državni zbor, saj mislim, da je to še edina
               trošarina, o kateri pravzaprav Državni zbor razpravlja. Vse ostale trošarine so v
               pristojnosti odločanja Vlade. Hvala lepa.</p>
            </sp>
            <sp xml:id="SDZ5-Redna-04-2009-03-26.sp13">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine SDS bo predstavil gospod Danijel Krivec.</p>
            </sp>
            <sp xml:id="SDZ5-Redna-04-2009-03-26.sp14">

               <speaker>DANIJEL KRIVEC:</speaker>

               <p>Hvala, gospod podpredsednik. Spoštovane kolegice in kolegi. Spoštovana državna
               sekretarka in predstavniki ministrstva.</p>
               <p>Pred seboj imamo Zakon o spremembah in dopolnitvah Zakona o trošarinah, ki je del
               ukrepov Vlade za reševanje krize in kot tak tudi sestavina rebalansa.</p>
               <p>S spremembo zakona Vlada viša trošarine na tobak in tobačne izdelke, s tem v
               Poslanski skupini SDS nimamo problemov. Obžalujemo pa, da Vlada ni obenem izkoristila
               možnosti in bolj obremenila zdravju škodljive izdelke tudi v drugih skupinah. Velika
               škoda je tudi, da se bodo sredstva s tega naslova izgubila v proračunu in ne bodo
               porabljena v zdravstvu, za povečanje preventivnih in ostalih programov na področju
               zdravstva. Trošarina je bila namreč v začetnem zakonu namenjena za programe
               zmanjševanja in zdravljenja pljučnega raka v Sloveniji. Zelo zanimivo je, da se
               navkljub temu, da je to ukrep, ki naj bi v rebalans prinesel dodaten vir tudi za
               zdravstvo, na področju Ministrstva za zdravje znižuje proračun za 7 milijonov evrov,
               medtem ko se na kulturnem ministrstvu povečuje za 30 milijonov evrov. Zanimivo je
               tudi, da o tej relativno majhni spremembi, ki bo imela letni finančni učinek v višini
               približno 14 milijonov evrov, odločamo v Državnem zboru. O zvišanju trošarin na
               naftne derivate pa je Vlada odločila sama, kljub temu, da gre za letno povečanje
               bremen za približno 230 milijonov evrov. Zvišanje trošarin na naftne derivate je
               povzročilo, da so cene višje kot pri naših sosedih, kar neposredno zmanjšuje
               konkurenčnost naših uporabnikov, predvsem prevoznikov.</p>
               <p>Glede na izkušnjo z Zakonom o izvrševanju proračuna za leto 2009, ki ga tudi
               obravnavamo danes, in ker Vlada viša naročnino za Radiotelevizijo, namesto, da bi
               prišla v Državni zbor s spremembo zakona, nas dejansko čudi, da Vlada v stilu
               varčevalnih ukrepov ni ubrala te racionalne možnosti in enostavno trošarino na tobak
               in tobačne izdelke povišala kar v Zakonu o izvrševanju proračuna.</p>
               <p>V Slovenski demokratski stranki načeloma spremembi zakona ne nasprotujemo.</p>
            </sp>
            <sp xml:id="SDZ5-Redna-04-2009-03-26.sp15">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Zares bo predstavil gospod Vili Trofenik.</p>
            </sp>
            <sp xml:id="SDZ5-Redna-04-2009-03-26.sp16">

               <speaker>VILI TROFENIK:</speaker>

               <p>Lep pozdrav vsem prisotnim in hvala za besedo.</p>
               <p>Predloženi zakon o spremembah in dopolnitvah Zakona o trošarinah povečuje trošarine
               za tobačne izdelke s 64 na 69 evrov za tisoč cigaret, najbolj prodajane vrste cigaret
               in vzporedno s tem za drobno rezani tobak z 32 na 35 evrov ter za preostali tobak z
               20 na 22 evrov za kilogram tobaka. Predlog spremembe trošarin za tobačne izdelke je
               motiviran izključno s potrebo po zagotavljanju zadostnih proračunskih virov in je
               možen tudi zato, ker je trenutni nivo trošarin v Republiki Sloveniji za tobačne
               izdelke na spodnji meji, določeni z Evropsko direktivo. S predlaganim povečanjem
               trošarin za tobak se pričakuje 14 milijonov evrov večji priliv v državni proračun od
               1. maja naprej ali na letni ravni nekaj več kot 20 milijonov evrov proračunskih
               prihodkov.</p>
               <p>Po našem mnenju je bila ob tej spremembi zamujena priložnost, da bi poleg cilja
               povečanja proračunskih prihodkov z morebitno spremembo trošarinskega modela, to je
               razmerja med specifično in proporcionalno trošarino, poskušali vplivati tudi na
               porabo tobačnih izdelkov, še zlasti na povečanje porabe kvalitetnejših cigaret in s
               tem na znižanje negativnih vplivov kajenja. Trenutno obsega poraba v najslabšem
               kakovostnem razredu 15%, v razredu najbolj prodajanih cigaret 40% in v
               najkvalitetnejšem razredu 34%. S spremembo trošarinske obremenitve oziroma s
               spremembo razmerij med proporcionalno in specifično trošarino bi bilo treba
               spodbuditi porabo kvalitetnejših cigaret in s tem posredno zmanjšati negativne vplive
               kajenja na zdravje. Po statični metodi bi bili ocenjeni proračunski prihodki na
               začetku res nižji, vendar bi se s spremembo razmerij med obema vrstama trošarin to
               sčasoma izenačilo. Vsekakor pa bi se izboljšala neto pozicija v javnih financah glede
               na proračunske prihodke iz naslova trošarin od tobačnih izdelkov in stroškov
               zdravljenja, ki so posledica kajenja.</p>
               <p>Glede na javnofinančne razmere bomo v naši poslanski skupini kljub omenjenim
               pripombam predlagano spremembo zakona o trošarinah podprli. Hvala lepa.</p>
            </sp>
            <sp xml:id="SDZ5-Redna-04-2009-03-26.sp17">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine DeSUS bo predstavil gospod Vili Rezman.</p>
            </sp>
            <sp xml:id="SDZ5-Redna-04-2009-03-26.sp18">

               <speaker>VILI REZMAN:</speaker>

               <p>Hvala lepa, gospod predsedujoči. Lep pozdrav vsem! Naj za začetek povem, da je
               vladnemu predlogu naklonjena tudi Poslanska skupina DeSUS. Je pa pri tem skušala
               brati še kaj drugega razen tega, kar v samem zakonu neposredno piše, ali pa ga vsaj
               razumeti njegove konotacije.</p>
               <p>Vredno je, z ozirom na stališča poslanskih skupin, opozoriti na to, da je
               predlagatelj sicer res Vlada, da je pa pripravilo to gradivo Ministrstvo za finance,
               ki se ni prvenstveno ukvarjalo z zdravstvenimi razlogi, ampak s finančnimi, s
               fiskalnimi razlogi. Zato je tudi cilj povsem jasen. In ko bomo hoteli dosegati
               drugačne cilje, ki se jih da doseči tudi z davčno politiko, bodo verjetno
               pripravljavci gradiva prišli iz vrst drugih ministrstev.</p>
               <p>Jasno je bilo povedano, da gre za enega izmed ukrepov, kakor jih imenujemo, in da gre
               za proračunske razloge. Tisto, kar je morebiti vredno omeniti ob tem, je dejstvo, da
               bo ta ukrep, ki polni proračun, prijel, za razliko od večine ukrepov, ki so namenjeni
               gospodarstvu, takoj. Kadar sprejemamo ukrepe za gospodarstvo so od predlogov in od
               sprejema kakšnega zakona oziroma ukrepa do implementacije, do učinkov precej dolgi
               časovni intervali, ko gre za to, kako napolniti proračun, pa so ti intervali bistveno
               krajši. Še bomo danes v okviru drugih točk razpravljali o teh stvareh. Zato je tudi
               postopek nujen in zato so tudi posledice bolj ali manj načrtovane - namreč, kajenje
               cenejših in bolj zdravju škodljivih cigaret. Kako sistem določanja in spreminjanja,
               pobiranja in nadzora trošarin funkcionira najbrž ta hip nima smisla ponavljati,
               pomembno pa je povedati, kaj predlog pravzaprav res določa in kakšni interesi so
               zadaj. Najprej gre za to, kakor je bilo povedano, da sistem ostaja enak, gre samo za
               spremembo višine trošarin in posledično za spremembe, ki bodo opazne tudi v rebalansu
               proračuna. Gre za spremembe rokov za implementacijo, tudi tukaj se krajša, moramo
               biti hitri, ko polnimo državni proračun. Gre za potrebo po popisu zalog in za
               valorizacije. In gre za to, da se Vladi, kar je pomembno, daje pooblastilo, da lahko
               med letom spreminja razmerja med posamičnimi parametri, ki določajo trošarino. Zakaj
               pravzaprav gre? Gre za različne interese. En interes je interes fiskusa, ta interes
               je lahko bodisi kratkoročen bodisi dolgoročen. Da bo učinek optimalen za proračun pa
               je bilo potrebno to pooblastilo, da lahko Vlada med letom spreminja ta razmerja in na
               vsak način dosega za proračun optimalen učinek. Drugi interes je interes javnega
               zdravja in zdravja posameznikov, o katerem je bilo danes nekaj govora, ampak vemo, da
               je, žal, ob priložnosti sprejemanja te novele to v ozadju. Potem so interesi profita
               oziroma proizvajalcev oziroma uvoznikov, ki se zopet dele med sabo, eni so tisti, ki
               ponujajo nizkocenovne, drugi srednjecenovne, tretji tiste iz najvišjega cenovnega
               razreda in gre za direkten vpliv na trg, na potrošnjo in zato je jasno, da je ta
               poseg tudi poseg v gospodarsko sfero. Pri tem se pa pojavljajo neki paradoksi. Prvič,
               trendi so, da je pri nas kadilcev manj, prodaje cigaret pa več, torej prodajamo na
               račun tistih, ki so blizu naših meja. Drugič. Ugotovitev, da so nižje cene škodljive,
               kadar gre za fiskus in kadar gre za zdravje. In tretjič, da je v zadnjih letih,
               dasiravno je rasel standard, poraba cigaret, ki so nizkocenovne, upadala, to se
               pravi, da gre za spremembe naših navad, ne zaradi te novele, ampak da je to trend.
               Torej, s to novelo najbrž tega ne bomo povzročili. Zagotovo ne. Lahko pa bi morebiti
               kaj malega pospešili.</p>
               <p>Tisto zadnje, kar je treba reči, pa je, da je odbor dal Vladi napotilo, da vendar pri
               spreminjanju trošarinskega sistema med letom upošteva tudi tisto zahtevo, da se skrbi
               za zdravje ljudi.</p>
            </sp>
            <sp xml:id="SDZ5-Redna-04-2009-03-26.sp19">

               <speaker>PODPREDSEDNIK MIRAN POTRČ:</speaker>

               <p>Hvala lepa. Končali smo s predstavitvijo stališč poslanskih skupin. Ker k predlogu
               zakona matično delovno telo ni sprejelo nobenega amandmaja, zaključujem drugo
               obravnavo predloga zakona. Odločanje o predlogu zakona bomo v skladu s časovnim
               potekom seje zbora opravili danes, v okviru glasovanj, pol ure po prekinjeni 6. točki
               dnevnega reda oziroma najkasneje ob 20.45.</p>
               <p>S tem prekinjam to točko dnevnega reda.</p>
               <p>Prehajamo na <title>3. TOČKO DNEVNEGA REDA - NA OBRAVNAVO PREDLOGA ODLOKA O SPREMEMBAH
                  IN DOPOLNITVAH ODLOKA O LETNEM NAČRTU RAZPOLAGANJA Z NEPREMIČNIM PREMOŽENJEM
                  DRŽAVE V POSAMIČNI VREDNOSTI NAD 300 TISOČ EVROV ZA ORGANE DRŽAVNE UPRAVE IN ZA
                  PRAVOSODNE ORGANE ZA LETO 2009. </title>Predlog odloka je v obravnavo zboru
               predložila Vlada. Besedo dajem predstavniku Vlade za dopolnilno odložitev predloga
               odloka. Gospa ministrica Irma Pavlinič Krebs, izvolite.</p>
            </sp>
            <sp xml:id="SDZ5-Redna-04-2009-03-26.sp20">

               <speaker>IRMA PAVLINIČ KREBS:</speaker>

               <p>Hvala lepa. Spoštovani gospod podpredsednik, spoštovane poslanke, spoštovani
               poslanci, dober dan vam želim! Veljavni Odlok o letnem načrtu razpolaganja z
               nepremičnim premoženjem države je bil pripravljen v letu 2007, v posamični vrednosti,
               torej nad 300 tisoč evrov za organe državne uprave in za pravosodne organe za leto
               2009, in kot tak že vsebuje nepremičnine v skupni vrednosti 12 milijonov 972 tisoč 57
               evrov. Uredba v petem odstavku 11. člena določa, da se letni načrt razpolaganja z
               nepremičnin premoženjem države spremeni oziroma dopolni enkrat letno, praviloma v
               prvi polovici tekočega leta. V skladu s tem predmetnim določilom, vsebuje predlog
               odloka, ki je pred vami in s katerim se sam odlok spreminja za leto 2009, dopolnitve
               tako, da bo po novem vseboval 82 nepremičnin v skupni vrednosti 79 milijonov 673
               tisoč 635 evrov. V predlog odloka so vključena zemljišča in stavbe, pri čemer se
               slednje delijo na poslovne prostore, stanovanja in ostale objekte. Posamezni
               nepremičnini je pripisana njena orientacijska vrednost, ki jo posamezni upravljavec
               oziroma lastnik nepremičnine določi na podlagi cenitve oziroma na podlagi
               primerljivih podatkov. Predlog odloka torej vsebuje dodatnih 72 nepremičnin, katerih
               skupna orientacijska vrednost znaša preko 66 milijonov evrov, od tega je 54 zemljišč,
               15 poslovnih prostorov, 2 stanovanji in ostali objekt.</p>
               <p>V skladu z načelom gospodarnosti so v predlog odloka uvrščene tiste nepremičnine v
               lasti Republike Slovenije, ki jih nobeden od upravljavcev stvarnega premoženja države
               trajno ne potrebuje za opravljanje svojih nalog. Glede teh nepremičnin so posamezni
               upravljavci presodili, da njihove gospodarne rabe ni mogoče zagotoviti niti z oddajo,
               niti z drugačnim načinom njihovega izkoriščanja ter da se lahko optimalni učinki,
               strategije ravnanja s stvarnim premoženjem v lasti države dosežejo izključno z
               njihovo prodajo na trgu oziroma neodplačnim prenosom lastninske pravice skladno z
               zakonom oziroma uredbo.</p>
               <p>Zaradi navedenega, spoštovanemu zboru, predlagam, da odlok potrdi. Hkrati pa vas ob
               tej priložnosti želim seznaniti, da je v vladnem postopku strategija o ravnanju z
               nepremičnim premoženjem v lasti države, ki bo v nadaljevanju določila način ravnanja,
               pomembno v smeri transparentnosti in racionalnosti razpolaganja s premoženjem v lasti
               države in se je bodo vsi uporabniki v delovanju držali po točno določenih korakih in
               upamo, da bomo v nadaljevanju uspeli ravnanje s stvarnim premoženjem v lasti države
               pripeljati do točke, v kateri bo mogoče oceniti, da država resnično racionalno ravna
               s premoženjem, katerega upravljanje ji je zaupano.</p>
               <p>V zvezi s temi nepremičninami je mogoče reči, da so takšne kot sem jih omenila in da
               jih lahko upravljavci z namenom boljšega gospodarjenja dajo v uporabo drugim na tri
               načine, ker državi ta trenutek povzročajo, po oceni upravljavcev, zgolj in samo
               stroške. Hvala lepa.</p>
            </sp>
            <sp xml:id="SDZ5-Redna-04-2009-03-26.sp21">

               <speaker>PODPREDSEDNIK MIRAN POTRČ:</speaker>

               <p>Hvala lepa, gospa ministrica. Predlog odloka je obravnaval Odbor za notranjo
               politiko, javno upravo in pravosodje kot matično delovno telo. Besedo dajem
               predsedniku dr. Vinku Gorenaku za predstavitev stališče odbora. Prosim.</p>
            </sp>
            <sp xml:id="SDZ5-Redna-04-2009-03-26.sp22">

               <speaker>DR. VINKO GORENAK:</speaker>

               <p>Hvala lepa. Odbor za notranjo politiko, javno upravo in pravosodje je na svoji seji
               18. 3. 2009 obravnaval Predlog odloka o spremembah in dopolnitvah odloka v letnem
               načrtu razpolaganja z nepremičnim premoženjem države v posamični vrednosti nad 300
               tisoč evrov za organe državne uprave in za pravosodne organe za leto 2009, ki ga je
               predložila Vlada.</p>
               <p>Članice in člani Odbora so imeli na razpolago tako predlog odloka, razpolagali so
               tudi z mnenjem Zakonodajno-pravne službe z dne 10. 3. 2009, mnenjem Komisije
               Državnega sveta za državno ureditev z dne 11. 3. 2009 in tudi z odgovorom Ministrstva
               za javno upravo na mnenje Zakonodajno-pravne službe.</p>
               <p>Predstavnica predlagatelja, ministrica za javno upravo, je podala dopolnilno
               obrazložitev k členom predloga odloka. Veljavni Odlok o letnem načrtu razpolaganja z
               nepremičnim premoženjem države v posamični vrednosti nad 300 tisoč evrov za organe
               državne uprave in za pravosodne organe, kot je povedala, že vsebuje 10 nepremičnin v
               skupni vrednosti 12 milijonov 972 tisoč in nekaj evrov. S predlaganim odlokom se bo
               veljavni odlok spremenil oziroma dopolnil tako, da bo po novem vseboval 82
               nepremičnin v skupni vrednosti 79 milijonov 673 tisoč 635 evrov. Predlagani odlok
               predstavlja v uredbi predvidene dopolnitve v prvi polovici tekočega leta.</p>
               <p>V zvezi z mnenjem Zakonodajno-pravne službe, na katerega je Ministrstvo za javno
               upravo pripravilo tudi pisni odgovor, je ministrica povedala, da sprejemajo pripombo
               in da bodo pripravili ustrezno zakonsko novelo, ki bo rešila dilemo, kaj je s
               premoženjem, ki ima natanko 300 tisoč evrov vrednosti. Namreč, kot je izhajalo iz
               mnenja Zakonodajno-pravne službe, ni jasno, v kateri del naj bi bilo uvrščeno prav
               tisto premoženje, ki je vredno natanko 300 tisoč evrov, torej, ali v prvi ali drugi
               del. Ministrica za javno upravo je v pisnem odgovoru to pojasnila in zagotovila, da
               bodo pripravili ustrezne spremembe zakona, ki bodo to dilemo razrešile.</p>
               <p>K Predlogu odloka je svoje pozitivno mnenje podala tudi Komisija Državnega sveta za
               državno ureditev.</p>
               <p>Člani odbora o Predlogu odloka niso razpravljali oziroma razprave ni bilo. K predlogu
               odloka ni bilo vloženih amandmajev, zato je v nadaljevanju odbor sprejel vse člene
               Predloga odloka ter predlagal, da Predlog odloka o spremembah in dopolnitvah Odloka o
               letnem načrtu razpolaganja z nepremičnim premoženjem države v posamični vrednosti nad
               300 tisoč evri za organe državne uprave in za pravosodne organe za leto 2009
               sprejmemo v predloženem besedilu. Hvala lepa.</p>
            </sp>
            <sp xml:id="SDZ5-Redna-04-2009-03-26.sp23">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališča bodo predstavile poslanske skupine. Najprej v imenu Poslanske
               skupine SLS, gospod Gvido Kres.</p>
            </sp>
            <sp xml:id="SDZ5-Redna-04-2009-03-26.sp24">

               <speaker>GVIDO KRES:</speaker>

               <p>Hvala za besedo, gospod podpredsednik. Spoštovane kolegice in kolegi! Na podlagi
               Zakona o stvarnem premoženju države, pokrajin in občin, ter Uredbe o stvarnem
               premoženju države, pokrajin in občin, so pred nami spremembe in dopolnitve Odloka o
               letnem načrtu razpolaganja z nepremičnim premoženjem države. Zanimiva je že prva
               sprememba v 1. členu. Orientacijska vrednost razpolaganja se je iz slabih 13
               milijonov evrov spremeni na slabih 80 milijonov. Gre torej za skoraj 7-kratno
               povečanje odprodaje državnega nepremičnega premoženja. Res je, da imamo predviden
               velik proračunsko primanjkljaj in potrebujemo finančna sredstva, vendar se hkrati
               tudi sprašujemo o smiselnosti tovrstnega početja v danem trenutku. Če čas samo za
               nekaj ur zavrtimo nazaj, se lahko spomnimo strašanskih debat o odprodaji, celo
               razprodaji državnega premoženja, državne srebrnine, zlatih rezerv in podobno. Vsaj
               dve stvari stojita kot pribiti. Bolj neprimerne situacije kot je trenutna situacija,
               si za prodajo nepremičnin ne moremo zamisliti. Kot drugo pa se čudimo nekaterim
               predvidenim prodajam lastniških prostorov v centru Ljubljane ob dejstvu, da se po
               drugi strani kar nekaj denarja nameni za plačevanje najemnin. Ali ni Vlada v svojih
               30. ukrepih varčevanja Ministrstvu za javno upravo naložila, da prouči politiko
               najemanja poslovnih prostorov za potrebe državnih organov in mu naložila, da predlaga
               ukrepe za zmanjšanje stroškov iz naslova najemnin. V Slovenski ljudski stranki tukaj
               nekaj ne razumemo. Zaradi dejstva, da se nam v danem trenutku, ko cene nepremičnin
               dosegajo dolgoletno dno, zdi popolnoma neracionalno povečanje odprodaje državnega
               nepremičnega premoženja in zaradi nekaterih, po našem mnenju neracionalnih predlogov
               rešitev, tega predloga odloka ne bomo podprli. Hvala lepa.</p>
            </sp>
            <sp xml:id="SDZ5-Redna-04-2009-03-26.sp25">

               <speaker>PODPREDSEDNIK MIRAN POTRČ:</speaker>

               <p>Hvala lepa. V imenu Poslanske skupine SDS, bo stališče predstavila gospa Alenka
               Jeraj.</p>
            </sp>
            <sp xml:id="SDZ5-Redna-04-2009-03-26.sp26">

               <speaker>ALENKA JERAJ:</speaker>

               <p>Hvala za besedo. Lep pozdrav vsem! V Poslanski skupini SDS Predlogu odloka o
               spremembah in dopolnitvah Odloka o letnem načrtu razpolaganja z nepremičnim
               premoženjem države v posamični vrednosti nad 300 tisoč evrov za organe državne uprave
               in za pravosodne organe za leto 2009 ne bomo nasprotovali in podpiramo stališče, da
               se natančno, z zakonom, določi v čigavo pristojnost sodi odločanje o premoženju
               države v vrednosti nad 300 tisoč evrov.</p>
            </sp>
            <sp xml:id="SDZ5-Redna-04-2009-03-26.sp27">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče poslanske skupine Zares bo predstavil gospod Vito Rožej.</p>
            </sp>
            <sp xml:id="SDZ5-Redna-04-2009-03-26.sp28">

               <speaker>VITO ROŽEJ:</speaker>

               <p>Lep pozdrav, spoštovani. Stališče poslanske skupine Zares - Nova politika o
               predlaganem odloku o spremembah in dopolnitvah Odloka o letnem načrtu razpolaganja z
               nepremičnim premoženjem države v posamični rednosti nad 300 tisoč evrov za organe
               državne uprave in za pravosodne organe za leto 2009 je sledeče, glede na oceno Vlade
               in obrazložitev je razvidno, da naštete predlagane nepremičnine državi dolgoročno ne
               koristijo, ne v smislu prostorskih kapacitet kot tudi ne v smislu nekih dodatnih
               finančnih prilivov, ki bi jih morda lahko dobila z oddajanjem teh nepremičnin. Za
               razliko od Slovenske ljudske stranke ne menimo, da gre za razprodajanje državne
               srebrnine niti ne za razprodajanje državne medenine, če sem lahko bolj plastičen.</p>
               <p>Kar se tiče teh pomislekov o prostorskih kapacitetah, ki se najemajo in teh, ki se
               prodajajo, verjamemo oceni, da te, ki se prodajajo, niso primerne za državne organe,
               ki imajo očitno drugačne potrebe. Logično je, da te prazne in namensko neizkoriščene
               nepremičnine odprodamo, ker so trenutno breme. Posledično praznijo proračun že samo
               zaradi vzdrževanja. Namen tega odloka je večja učinkovitost in pospešitev postopkov
               ravnanja s stvarnim premoženjem države ter predvsem možnost učinkovitega prilaganja
               tržnim razmeram, torej posledično tudi kakšen priliv v državno blagajno. Ker
               podpiramo vse varčevalne ukrepe, bomo podprli tudi tega z vidika stroškov upravljanja
               s takimi nepremičninami. Se nam pač zdi varčevalen in s tega stališča sodi v ta
               sklop.</p>
               <p>V kolikor bo država res uspela iztržiti teh skoraj 80 milijonov evrov iz tega
               naslova, je to v času recesije seveda dober izkupiček, ki bo še kako potreben za vse
               odlive iz proračuna, čeprav je seveda optimistično pričakovati, da bo država za vse
               te nepremičnine našla kupca. V primeru, da temu ne bo tako, najbrž imajo tudi
               določene lokalne skupnosti ideje, kako s tem premoženjem ravnati bolje, gospodarneje
               oziroma uporabneje; v tem primeru seveda verjamemo, da bo tudi tukaj Vlada z
               zainteresiranimi lokalnimi skupnosti našla skupen jezik.</p>
               <p>V poslanski skupini Zares - Nova politika bomo ta predlagani odlok podprla. Hvala.
            </p>
            </sp>
            <sp xml:id="SDZ5-Redna-04-2009-03-26.sp29">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Slovenske nacionalne stranke bo predstavil
               gospod Silven Majhenič.</p>
            </sp>
            <sp xml:id="SDZ5-Redna-04-2009-03-26.sp30">

               <speaker>SILVEN MAJHENIČ:</speaker>

               <p>Hvala za besedo, gospod podpredsednik. Spoštovani zbor. Predlog odloka o spremembah
               in dopolnitvah Odloka o letnem načrtu razpolaganja z nepremičnim premoženjem bomo v
               Slovenski nacionalni stranki seveda podprli, pa vendar nam daje misliti v tistem
               segmentu, ko govori predlagani odlok o več premičninah, katerih vrednost ne presega
               300 tisoč evrov, ampak je enaka tej vrednosti. Predlagati izločitev iz programa ali
               pa jim spremeniti orientacijsko vrednost; že prejšnji odlok je vseboval orientacijsko
               vrednost 300 tisoč evrov. V 11. členu Zakona o stvarnem premoženju zakon narekuje, da
               Državni zbor odloča o razpolaganju z nepremičninami v posamični vrednosti nad 300
               tisoč evrov. V vrednosti pod 300 tisoč evrov pa odloča Vlada. Vendar pa zakon v tem
               delu ni natančen in je pomanjkljiv, zato bi bilo potrebno zakon v tem delu dopolniti.
               Vse več je primerov, da se premoženje v lasti države prodaja pod ceno, kar ni
               dopustno in nam daje misliti, ali imamo tako nesposobne cenilce ali pa se delajo
               kravje kupčije. Zato bi bilo dobro, da se premoženje, ki je v lasti države, in se
               prodaja, ter je nižje vrednosti, obravnava vsaj na Odboru za notranjo politiko.
               Seveda to po sedanjem zakonu ni mogoče, vendar bi kazalo zakon s tem dopolniti. Tako
               bi bila zagotovljena ena od varovalk za dvomljive in špekulativne prodaje. Hvala.
            </p>
            </sp>
            <sp xml:id="SDZ5-Redna-04-2009-03-26.sp31">

               <speaker>PODPREDSEDNIK MIRAN POTRČ:</speaker>

               <p>Hvala lepa. Končali smo s predstavitvijo stališč poslanskih skupin.</p>
               <p>K predlogu odloka matično delovno telo ni sprejelo nobenega amandmaja, zato
               zaključujem obravnavo. Odločanje o predlogu odloka bomo v skladu s časovnim potekom
               seje zbora opravili danes v okviru glasovanj, pol ure po prekinjeni 6.a točki
               dnevnega reda oziroma najkasneje ob 20.45.</p>
               <p>S tem prekinjam to točko dnevnega reda.</p>
               <p>In prehajamo na <title>5. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O IZVRŠEVANJU PRORAČUNA REPUBLIKE SLOVENIJE ZA LETI 2008 IN
                  2009, nujni postopek.</title> Predlog zakona je v obravnavo zboru predložila Vlada.
               Želi besedo predstavnica Vlade? Gospa Kamnar? Državna sekretarka mag. Helena Kamnar,
               izvolite.</p>
            </sp>
            <sp xml:id="SDZ5-Redna-04-2009-03-26.sp32">

               <speaker>MAG. HELENA KAMNAR:</speaker>

               <p>Lepa hvala, gospod predsedujoči. Spoštovani poslanci in poslanke! Zakon o izvrševanju
               proračuna je sestavina rebalansa proračuna in v njem predlagamo nekaj sprememb, ki bi
               omogočale zlasti bolj smotrno in hitrejše črpanje evropskih sredstev ter nekatere
               spremembe, ki so povezane z drugačnim obsegom zadolževanja in poroštev. Prav tako pa
               v zakonu urejamo še dve drugi tematiki, ki sicer vsebinsko nista povsem predmet
               Zakona o izvrševanju proračuna, vendar glede na to, da gre za začasne rešitve, ki so
               povezane zgolj z delovanjem v letošnjem letu, menimo, da je kljub temu Zakon o
               izvrševanju proračuna primerna rešitev za določitev vprašanja plač in prispevkov
               RTV-ja. Poleg tega bi hotela opozoriti na nekatere sprejete amandmaje na matičnem
               odboru, za katere na Vladi ocenjujemo, da bi lahko povzročile hude težave v
               nadaljevanju izvrševanja proračuna, in sicer gre za tiste amandmaje, ki skrajšujejo
               roke plačil od predlaganih 30 do 60 dni na 14 dni. Menimo, da takšen amandma
               absolutno ni sprejemljiv in bi povzročal v mnogih točkah kršitve tega predpisa, ker
               preprosto ni mogoče v nekaterih primerih zagotoviti potrebnega nadzora, ki se
               zahteva, da se plačilo izvrši v tako kratkem plačilnem roku.</p>
               <p>Druga zadeva je določba, ki se nanaša na plačilo davka na dodano vrednost. Določba,
               kakor je zapisana, je v nasprotju z Evropsko direktivo in hkrati po vsebinski plati
               predstavlja pravzaprav poseg v tisti del občinskih obveznosti, ki se nanašajo na
               občino kot dobavitelja in ne na občino kot plačnika DDV-ja, zaradi tega predlagamo,
               da se tukaj dikcije popravijo. Hvala lepa.</p>
            </sp>
            <sp xml:id="SDZ5-Redna-04-2009-03-26.sp33">

               <speaker>PODPREDSEDNIK MIRAN POTRČ:</speaker>

               <p>Hvala lepa. Predlog zakona je obravnaval Odbor za finance in monetarno politiko kot
               matično delovno telo. Besedo dajem podpredsedniku odbora mag. Radovanu Žerjavu, da
               predstavi poročilo odbora. Izvolite.</p>
            </sp>
            <sp xml:id="SDZ5-Redna-04-2009-03-26.sp34">

               <speaker>MAG. RADOVAN ŽERJAV:</speaker>

               <p>Hvala lepa, podpredsednik. Odbor za finance in monetarno politiko je na nujni seji
               dne 23. 3. 2009 kot matično delovno telo obravnaval Predlog zakona o spremembah in
               dopolnitvah Zakona o izvrševanju proračuna Republike Slovenije za leti 2008 in
               2009.</p>
               <p>Odboru je bilo posredovano mnenje Zakonodajno-pravne službe, ki je besedilo proučila
               z vidika skladnosti z Ustavo, pravnim sistemom in v zakonodajno-tehničnem pogledu.
               Navedena služba v okviru splošnih pripomb ugotavlja, da je osnovni vsebinski okvir
               urejanja ZIP-ra s predlaganimi dopolnitvami mestoma presežen. Ob tem gre za urejanje
               vsebin, ki so predmet drugih predpisov, to je za posege, ki znatno zmanjšujejo
               preglednost veljavne pravne ureditve, hkrati v navedenem primeru niso razvidni
               razlogi za uvedeno določitev spremenjene višine RTV prispevka. Sočasno ZPS ugotavlja,
               da besedilo na zakonski ravni ureja vprašanja, za katere je predvideno, da se uredijo
               oziroma dogovorijo s kolektivno pogodbo.</p>
               <p>V uvodni dopolnitvi, obrazložitvi členov je predstavnica s finančnega ministrstva
               podala kratko predstavitev namena zakona in predložitev rešitev. Iz obrazložitve
               zakonskega predloga izhaja prilagoditev osnovnega besedila spremembam predvidenim v
               sočasno predloženem rebalansu. Hkrati je upoštevaje pravno naravo državnega
               proračuna, uveljavitev zadevnega besedila neposredni pogoj za uveljavitev rebalansa
               proračuna. S tem novela ne nalaga novih javnofinančnih obveznosti, medtem ko sredstva
               za izvedbo zagotavlja državni proračun oziroma njegov rebalans. Temeljna načela in
               poglavitne rešitve so opredeljene v zakonu, ki ureja javne finance. Osnovni cilj
               besedila pa je v tekočem in nemotenem izvrševanju sprejetega rebalansa.</p>
               <p>V dodatni predstavitvi mnenja Zakonodajno-pravne službe je njena predstavnica
               izpostavila posamezne pripombe na vsebino urejanja Zakona o izvrševanju proračuna, ki
               jo zakon jasno opredeljuje, s tem, da določa predmetu urejanja časovno veljavnost in
               subjekte, na katere se besedilo nanaša. Navedeno je bilo, da posamezne predložene
               spremembe, 21. in 22. člen, zastavljen okvir presegajo.</p>
               <p>V nadaljevanju je predstavnica Vlade v dodatnem pojasnilu bistvenih rešitev
               zakonskega besedila poudarila, da se eden izmed ključnih sklopov sprememb nanaša na
               podporo področja evropskih sredstev, kar mogoče izvedbo razpisov v obdobju naslednjih
               dveh let, to je tekoče in tekom prihodnjega leta, medtem ko same obveznosti uzakonja
               že osnovno besedilo.</p>
               <p>V zvezi z danimi navedbami so člani Odbora v razpravi izpostavili posamezna vprašanja
               ter izrazili določena stališča in mnenja, zlasti kar zadeva formalni vidik in pristop
               glede uvajanja posameznih rešitev. Ob tem, po mnenju razpravljavcev, s strani Vlade
               in koalicije ne gre prezreti, da predloženi amandmaji koalicijskih poslanskih skupin
               glede konkretnih določil predlagajo ustrezne rešitve tako po redakcijski kot popravno
               vsebinski plati.</p>
               <p>V okviru obravnave posameznih členov je bila razprava osredotočena na predloge
               amandmajev, oblikovanje novih amandmajev in dikcijsko opredelitev posameznih
               rešitev.</p>
               <p>V nadaljevanju je odbor na podlagi osmega odstavka 131. člena Poslovnika predloge
               člana odbora Vilija Trofenika k 10. členu oziroma Vilija Rezmana in mag. Andreja
               Vizjaka izoblikoval in sprejel dva amandmaja. Izmed amandmajev kvalificiranih
               predlagateljev je Odbor sprejele amandmaje koalicijskih poslanskih skupin k 1., 4.,
               6., 9., 10., 12., 13., 15., 16., 17., 18. in k 21. členu, amandma Poslanske skupine
               SDS k 10., in amandma Poslanske skupine SLS k 14. členu zakonskega predloga. Ostalih
               amandmajev pa Odbor ni sprejel.</p>
               <p>Glede na sprejete amandmaje je bilo na podlagi prvega odstavka 133. člena Poslovnika
               Državnega zbora pripravljeno besedilo dopolnjenega predloga zakona, ki navedene
               amandmaje vključuje. Dopolnjen predlog zakona je sestavni del tega poročila. Hvala
               lepa.</p>
            </sp>
            <sp xml:id="SDZ5-Redna-04-2009-03-26.sp35">

               <speaker>PODPREDSEDNIK MIRAN POTRČ:</speaker>

               <p>Hvala lepa za poročilo matičnega delovnega telesa.</p>
               <p>Sledi predstavitev stališč poslanskih skupin.</p>
               <p>Prvi bo stališče Poslanske skupine LDS predstavil mag. Borut Sajovic.</p>
            </sp>
            <sp xml:id="SDZ5-Redna-04-2009-03-26.sp36">

               <speaker>MAG. BORUT SAJOVIC:</speaker>

               <p>Hvala lepa, spoštovani predsedujoči. Še enkrat vsem skupaj prijazen pozdrav.</p>
               <p>Temeljni cilj predlagane novele, tako imenovanega ZIP-ra, je uzakonitev rešitve, ki
               bodo omogočile tekoče in nemoteno izvrševanje sprejetega rebalansa proračuna za leto
               2009. In ker v Poslanski skupini Liberalne demokracije Slovenije podpiramo sprejeti
               popravek proračuna, podpiramo tudi spremembo tega zakona.</p>
               <p>Drugače pa je bil sam Zakon o izvrševanju proračuna Republike Slovenije za leti 2008
               in 2009 sprejet v Državnem zboru z obema proračunoma že precej nazaj, to je konec
               leta 2007. In ker je bilo volilno leto, potem popravek tega zakona še ni bil
               opravljen. Vlada je določila predlog rebalansa proračuna za letošnje leto, zato je
               posledično treba tudi ta zakon prilagoditi spremembam v proračunu, predvsem tistim
               vsebinam, ki so predvidene z rebalansom. V nasprotnem primeru med takšnima
               dokumentoma obstaja neskladje. Glede na pravno naravo državnega proračuna pa je
               uveljavitev Zakona o spremembah in dopolnitvah Zakona o izvrševanju proračunov
               Republike Slovenije za leti 2008 in 2009 neposredni pogoj za uveljavljanje rebalansa.
               Zakon o izvrševanju proračuna določa njuno sestavo, posebnosti njunega izvrševanja,
               obseg zadolževanja, poroštva države ter javnega sektorja na ravni države in kar je
               predvsem pomembno, tudi obseg odstopljenih virov občinam, višino povprečnine po
               zakonu, ki ureja financiranje občin ter tudi prevzemanje obveznosti. Poleg tega ureja
               druga vprašanja, ki so pomembno povezana z izvrševanjem proračuna.</p>
               <p>Pomembno se nam zdi, da opozorimo na ključne spremembe, ki jih prinaša novela ZIP-ra,
               in sicer pri črpanju evropskih sredstev. Cilje je, da bi bilo črpanje evropskih
               sredstev večje, hitrejše in učinkovito, zato pozdravljamo, da novela omogoča, da bodo
               izvajalci oziroma tisti, ki razpise pripravljajo, naslednji dve leti lahko
               učinkovitejši, hitrejši in boljši. To pa seveda ne pomeni že prevzema obveznosti, ker
               je prevzem obveznosti urejen v drugih določbah zakona in je urejen na način, ki je
               sicer zapisan v veljavnem Zakonu o izvrševanju proračuna. Pomembno se nam zdi tudi
               povedati, da se skrajšujejo plačilni roki za investicije in investicijske transfere,
               in sicer na tak način, da pri tistih investicijah in investicijskih transferih, ki se
               nanašajo na plačilo po situacijah, plačilni roki znašajo od 30 do največ 60 dni,
               sedanja zakonska rešitev je bila 60 dni, v praksi pa marsikaj tudi dalj. Pomembno je
               tudi opozoriti, da je tako skrajševanje plačilnih rokov pomembno tudi za podjetja,
               podjetnike, gospodarstvo, kajti novela Zakona o izvrševanju proračuna sedaj med
               drugim predlaga tudi krajši rok pri plačilih za investicije od 30 do 60 dni namesto
               veljavnih 60. Podjetja vseskozi zahtevajo od države, tako je tudi potrebno in prav,
               naj svoje plačilne roke skrajša in pri izvajalcih, s katerimi sklepa pogodbe o
               naložbah, doseže, da bodo v pogodbenih rokih plačevali tudi svoje podizvajalce, kar
               je seveda v tem trenutku, ko imamo opravka z zaostrenimi razmerami, tudi izredno
               pomembno. Na novo se vzpostavlja tudi pristojnost ministra za finance, ki lahko
               določi krajši plačilni rok, kadar je to potrebno, za zagotovitev gospodarnega in
               učinkovitega razpolaganja s proračunskimi sredstvi. Tako, da bi se preprečila
               gospodarska škoda, ki bi nastala, če bi plačilo ne bilo izvršeno v krajših rokih.
               Prav tako pa lahko plačilne roke podaljša, kadar je to nujno potrebno, zaradi
               zagotovitve likvidnosti proračuna.</p>
               <p>Pomembno je tudi, da se uvajajo predplačila za projekte, ki se financirajo iz
               evropskih sredstev, in sicer v dveh režimih. Prvi se nanaša na javne zavode in pa
               neprofitne organizacije. Tam gre za predplačilo v višini 20%. Ravno tako pa je
               pomembno, da se to izvaja takrat, kadar gre za subjekte zasebnega prava. Ker seveda
               zmanjkuje časa, naj še enkrat opozorim, da bomo pomembno novelo zakona v Liberalni
               demokracije Slovenije podprli. Hvala lepa.</p>
            </sp>
            <sp xml:id="SDZ5-Redna-04-2009-03-26.sp37">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališča Poslanske skupine SD, bo predstavila gospa Renata Brunskole.
            </p>
            </sp>
            <sp xml:id="SDZ5-Redna-04-2009-03-26.sp38">

               <speaker>RENATA BRUNSKOLE:</speaker>

               <p>Lepo pozdravljeni! Spoštovani podpredsednik, spoštovane kolegice in kolegi! Stališče
               Poslanske skupine Socialnih demokratov v zvezi z zakonom o spremembah in dopolnitvah
               Zakona o izvrševanju proračuna Republike Slovenije za leti 20008 in leti 2009.</p>
               <p>Eden ključnih sklopov sprememb se nanaša na način črpanja evropskih sredstev oziroma
               na celoten sistem, ki bo podpora za urejanje področja evropskih sredstev. V tem
               sklopu se omogoča, da bodo hitreje oziroma da bodo lahko razpise upravljali izvajalci
               oziroma tisti, ki razpise delajo za dve leti, to se pravi za tekoče in prihodnje
               leto. Kar pa ne pomeni že prevzema obveznosti, ker je prevzem obveznosti urejen v
               drugih določbah zakona in je urejena na način, ki je sicer določen v veljavnem Zakonu
               o izvrševanju proračuna.</p>
               <p>V zakonu se tudi uvajajo predplačila za projekte, ki se financirajo iz evropskih
               sredstev. Predplačila se uvajajo v dveh režimih, kot je predhodnik pred menoj že
               omenil, prvi režim se nanaša na javne zavode in neprofitne nevladne organizacije,
               kjer so dovoljena predplačila v višini 20%. Ravno tako pa se eksplicitno določa, da
               je moč predplačila izvajati v višini 20% tudi v primeru, ko gre za subjekte zasebnega
               prava, to se pravi, gospodarske družbe oziroma posameznike, ki so izvajalci projektov
               evropskih sredstev oziroma končni upravičenci evropskih sredstev.</p>
               <p>Skrajšujejo se plačilni roki za investicije in investicijske transferje, in sicer na
               ta način, da so pri tistih investicijah in transferjih, ki se nanašajo na plačilo po
               situacijah, plačilni roki lahko največ do 30 dni. Z amandmajem bomo sicer popravili,
               da so plačilni roki lahko od 30 do 60 dni, ker ne želimo ogroziti likvidnosti
               državnega proračuna. Ob tem pa poudarjamo, želimo, da so čim krajši možni plačilni
               roki. Če bi zakon dopuščal podaljšanje rokov, bi določba lahko povzročila nejasnosti
               pri sklepanju pogodb. Ker pa ne more biti dvoma, da se v obdobju finančne krize lahko
               pojavijo likvidnostni problemi, je primerneje, da se odstotek možnega likvidnostnega
               zadolževanja poveča. Ta možnost je zajeta v 17. členu predloga tega zakona.</p>
               <p>Zaradi vsega navedenega bo Poslanska skupina Socialnih demokratov podprla Predlog
               zakona o spremembah in dopolnitvah Zakona o izvrševanju proračunov Republike
               Slovenije za leti 2008 in 2009. Hvala.</p>
            </sp>
            <sp xml:id="SDZ5-Redna-04-2009-03-26.sp39">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine SDS bo predstavil mag. Andrej Vizjak.</p>
            </sp>
            <sp xml:id="SDZ5-Redna-04-2009-03-26.sp40">

               <speaker>MAG. ANDREJ VIZJAK:</speaker>

               <p>Spoštovana državna sekretarka, spoštovane kolegice in kolegi! V Slovenski demokratski
               stranki ne bomo podprli zakona o izvrševanju proračuna, in sicer iz več razlogov;
               zakaj, bom pojasnil zdaj.</p>
               <p>Prvič zaradi tega, ker so splošni razlogi in določene splošne pripombe, ki zavirajo
               oziroma preprečujejo, tudi po mnenju Zakonodajno-pravne službe, da se v tem zakonu o
               izvrševanju proračuna urejajo stvari, ki v ta zakon ne sodijo. Na primer, urejajo se
               plače javnih uslužbencev. Vemo, da imamo cel kup zakonodaje, ki ureja plače v javnem
               sektorju, in zakon o izvrševanju proračuna ni mesto, kjer bi se urejale plače v
               javnem sektorju. Vlada bi lahko predlagala in v Državni zbor poslala spremembo plačne
               zakonodaje in bi tam vgradili te dogovorjene spremembe med sindikati in Vlado; to je
               prvi temeljni razlog.</p>
               <p>Drugi, še bolj eklatanten razlog je pa ta, da se v zakonu o izvrševanju proračuna
               ureja višina RTV prispevka. Dobro, da niste v tem zakonu urejali še otroških
               dodatkov, pokojnin in vseh drugih stvari, ki ne sodijo v ta zakon. Zakon je o
               izvrševanju proračuna, ne pa zakon o višini RTV prispevka ali zakon o plačah v javnem
               sektorju. Kljub temu, da je Zakonodajno-pravna služba na to opozorila, da je to
               nevzdržno za preglednost pravnega sistema, to se pravi, da se zakoni kar med seboj
               prepletajo, eden ureja to, drugi ureja ono. In sedaj naj nekdo ve, kam naj pogleda,
               če želi ugotoviti višino recimo RTV prispevka, ali bo to v Zakonu o RTV-ju, to sodi v
               Zakon o RTV-ju. Lahko bi predlagali Zakon o RTV-ju in tam urejali to reč, kar bi bilo
               v skladu s slovenskim pravnim redom in ne nazadnje tudi z neko kmečko logiko, da se
               zadeve urejajo tam, kjer se. To je prva stvar.</p>
               <p>Druga stvar je, mi smo s pomočjo nekaterih koalicijskih strank znatno popravili
               določbe tega ZIP-ra glede ključnih stvari. Prva ključna stvar je ta, da smo iz zakona
               črtali možnost, ki jo predvideva 10. člen, da bi kar Vlada ukinjala projekte iz
               NRP-ja, to se pravi, projekte iz Načrta razvojnih programov. Parlament namreč sprejme
               Načrt razvojnih programov v okviru proračuna in potem bi imela Vlada po tem členu
               možnost, da kar ukine tak projekt. To smo črtali in v popravljenem tekstu te možnosti
               zdaj več ni.</p>
               <p>Druga zadeva, ki je po moji oceni najbolj bistvena, je pa 11. člen, ki govori o
               plačilnih rokih države. Veste kaj je Vlada predlagala v tem členu? Predlagala je, da
               je plačilni rok med 30 in 60 dni, da je lahko krajši, da je pa lahko tudi daljši.
               Sedaj mi pa povejte, če kdo razume, kakšen bo potem plačilni rok, ali bo 30, 60 ali
               90 dni ali bo 120 dni, odvisno od Vlade. Take nejasnosti ne moremo naprtiti tistim,
               ki bodo za državo delali, izvajalcem torej, ker bodo gotovo tudi oni v negotovosti,
               ko bodo sklepali take pogodbe in bodo tam negotovo zaračunali. S tem bodo vse
               investicije, ki so naročene s strani države, dražje, ker bo tisti, ki se bo prijavil
               na razpis, to negotovost glede plačilnih rokov seveda zaračunal. Kajti, v vsaki
               pogodbi bi bila lahko postavka, plačilni rok je lahko tudi daljši, če je ogrožena
               likvidnost države. Likvidnost države po sprejetem, danes verjetno sprejetem,
               rebalansu bo 100% ogrožena vseskozi, kajti prilivov bo manj, odlivov bo več, to
               čivkajo že vrabci na vseh vejah in je povsem jasno, da bodo ti plačilni roki ob taki
               dikciji tudi daljši. Hvala bogu, torej smo sprejeli na odboru stališče na predlog
               poslanca DeSUS-a Vilija Rezmana, da je plačilni rok do 30 dni in da se črta možnost,
               da se ta rok lahko tudi podaljša.</p>
               <p>Zelo pomembna dikcija, ki smo jo sprejeli gre občinam. Občinam se za blago in
               storitve, ki so posledica črpanja Evropskih sredstev, torej nastane obveznost plačila
               DDV-ja šele, ko prejmejo refundacijo. Se pravi, ne da zalagajo državo z DDV-jem,
               temveč le, ko prejmejo refundacijo.</p>
               <p>Pomembno je poudariti tudi to, da država v 15. členu povečuje kvoto odpisa dolgov s
               420 tisoč evrov na milijon evrov. Se pravi, v tem letu bo lahko odpisala milijon
               evrov dolga. 16. člen za približno eno milijardo in pol povečuje obseg zadolževanja.
               Za eno milijardo in pol evrov bodo verjetno tisti, ki tudi danes sedijo v tej dvorani
               in so mlajši, plačevali na račun zadolževanja države v tem letu. In 17. člen povečuje
               za 1,5 milijarde tudi poroštva države.</p>
               <p>Torej, to so razlogi, zaradi katerih ne moremo podpreti tega predloga.</p>
            </sp>
            <sp xml:id="SDZ5-Redna-04-2009-03-26.sp41">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine Zares bo predstavil gospod Vito Rožej.</p>
            </sp>
            <sp xml:id="SDZ5-Redna-04-2009-03-26.sp42">

               <speaker>VITO ROŽEJ:</speaker>

               <p>Lep pozdrav vsem prisotnim. Spoštovana ministrica, spoštovana državna sekretarka,
               spoštovani predsedujoči in gostje v dvorani.</p>
               <p>Zakon o spremembah in dopolnitvah Zakona o izvrševanju proračuna poleg običajnih
               sprememb, ki so potrebne zaradi z rebalansom spremenjenega proračuna, prinaša tudi
               spremembe, ki se nanašajo na učinkovitejše črpanje evropskih sredstev, s tem, da
               uvaja sistem predplačil. In sicer, prvič: za nevladne organizacije in zavode v višini
               20% vrednosti projektov, s čimer se temu sektorju znižujejo stroški financiranja teh
               projektov, in drugič: gospodarskim organizacijam omogoča predplačila v višini 30%
               projekta ob istočasnem ustreznem zavarovanju predplačil.</p>
               <p>Na področju sprememb, ki so namenjene učinkovitejšemu črpanju evropskih sredstev, so
               tudi spremembe glede pooblastil o prerazporejanju pravic porabe namenskih sredstev
               Evropske unije, ki se prenašajo z organov upravljanja na Vlado. Poleg tega spremembe
               zakona omogočajo razpise za sofinanciranje investicij v lokalno infrastrukturo za dve
               leti. Vsekakor so dobrodošle tudi določbe, ki podrobneje opredeljujejo problematiko
               načrta razvojnih programov, tako z vidika uvrščanja projektov v načrt razvojnih
               programov, kot z vidika sprememb in ponovne uvrstitve projektov v načrt razvojnih
               programov. Namreč, prepričani smo, da so marsikateri NRP-ji, ki so uvrščeni s strani
               prejšnjih predlagateljev proračuna in z blagoslovom prejšnjega sklica parlamenta,
               takšni, da ne zadostujejo, da bi bili uvrščeni noter. Skratka, samo na podlagi nekega
               idejnega načrta mislimo, da se NRP ne bi smel uvrstiti. In zaradi tega je posledično
               ogroženo črpanje sredstev za njegovo izvedbo. Torej, popolnoma vseeno, če NRP-ja
               nimamo zapisanega oziroma je črpanje sredstev na tej postavki nič, zato, ker pač v
               resnici gradbeno dovoljenje in podobne stvari niso bile pravočasno zagotovljene,
               ampak je NRP prišel v proračun zaradi, bomo rekli, pobožnih želja ali pravzaprav
               prevelikih apetitov na eni strani, po drugi strani pa z nezmožnostjo resnične izvedbe
               projekta. Z ozirom na vse večji obseg instituta stavbne pravice, zakon tudi
               podrobneje opredeljuje prihodke iz tega naslova kot namenske proračunske
               prihodke.</p>
               <p>Pomembna sprememba, ki se uvaja s spremembami zakona, je tudi krajšanje plačilnih
               rokov z obveznih 60 na 30 do 60 dni oziroma bomo videli, kakšni amandmaji bodo
               sprejeti, za investicije in investicijske transferje. Na žalost skrajšanje plačilnih
               rokov ne zagotavlja tudi krajšanja plačilnih rokov na relaciji med glavnim izvajalcem
               in podizvajalci, ker bi bilo pač v trenutni gospodarski situaciji nekega začaranega
               kroga nelikvidnosti in nesolventnosti to nujno potrebno.</p>
               <p>Sprememba zakona vsebuje tudi spremenjeno povprečnino za občine v skladu z zakonom in
               dogovorom med Vlado in reprezentativnimi združenji lokalnih skupnosti.</p>
               <p>Poleg navedenih sprememb prinaša tudi spremembe s področja plač v javnem sektorju, ki
               so posledica aneksa h kolektivni pogodbi in bi praviloma morale biti vsebovane v
               spremembah Zakona o plačah v javnem sektorju; tu se strinjamo s predgovornikom. So se
               pa znašle v tem zakonu o izvrševanju proračuna po logiki finančnih posledic za
               proračun in podobno velja tudi glede določitve višine RTV prispevka. V časovni stiski
               se pač boljše rešitve očitno ni dalo najti.</p>
               <p>Kljub omenjenim pomislekom bomo v Poslanski skupini Zares - Nova politika predložene
               spremembe Zakona o izvrševanju proračuna sprejeli.</p>
            </sp>
            <sp xml:id="SDZ5-Redna-04-2009-03-26.sp43">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališča Poslanske skupine DeSUS bo predstavil gospod Vili Rezman.</p>
            </sp>
            <sp xml:id="SDZ5-Redna-04-2009-03-26.sp44">

               <speaker>VILI REZMAN:</speaker>

               <p>Hvala lepa, gospod podpredsednik, še enkrat. Naj zagotovim podporo predlaganemu
               zakonu s strani Poslanske skupine DeSUS, zlasti zavoljo tega, ker je bilo na odboru
               sprejetih kar nekaj amandmajev, ki osnovni tekst izboljšujejo. Vendar sem pravkar
               dobil na mizo nekaj listov predlogov amandmajev, topli so še, tako da jih nisem uspel
               prebrati. In če sem pravilno razumel napoved državne sekretarke, moram vnaprej
               povedati, da vsaj kar mene zadeva; poslanska skupina se še ni uspela uskladiti glede
               tega; teh sprememb, ki so bile že dosežene, sprememb sprememb ne bomo podprli, zlasti
               če gre za roke in če gre za druge ukrepe, ki smo jih predvideli v podporo
               gospodarstvu. Mi namreč ZIP-ro, torej Zakon o izvajanju proračuna, razumemo samo v
               povezavi s proračunom, v povezavi z rebalansom, v povezavi z ukrepi, ki smo jih
               sprejeli in ki se najavljajo tudi še v prihodnje. Zato je nujnost tega sprejemanja
               razumljiva. Škoda ali pa težave so že zdaj na področju gospodarstva velike in bi res
               bilo napak, če bi tu zdaj cincali in se prestopali na mestu. Serija ukrepov, ki so
               bili predlagani in ki so bili tudi že sprejeti, pa tudi tistih, za katere slutimo,
               kakšni bodo še predlagani, namreč ne učinkuje tako, kot bi si želeli. Napovedani
               ukrepi so, učinkujejo še ne. Napovedano je boljše črpanje evropskih sredstev, za
               enkrat tega ne čutimo. Napovedani so tudi drugi ukrepi, ki se v realnem sektorju še
               ne čutijo, na primer večja javna naročila. Vse to govori o veliki potrebi, da
               pričnemo v resnici delovati proaktivno, tako da bo kaj od besed tudi
               uresničenega.</p>
               <p>Kreditni krč popušča, statistično, gospodarstvo tega še ni prav zaznalo in vsi ti
               ukrepi, ki so napovedani ali pa so zaznani učinki, so daleč premalo za to, kar mi v
               Sloveniji ta hip v gospodarstvu zlasti potrebujemo, tudi na področju sociale, ki je
               zdaj precej dramatično zaostrena. Mi Zakon o izvajanju Proračuna Republike Slovenije
               razumemo v tem kontekstu. V tem kontekstu ga tudi podpiramo. Vlada je bila na odboru,
               ko smo predlagali nekatere izboljšave, kooperativna in je prisluhnila, podprla je
               nekatere naše predloge. In računamo, da bo ta podpora gospodarstvu vzdržala do konca
               te seje. Gospodarstvo učinkovite ukrepe zahteva in ima pri tem prav. Zdaj ni čas, da
               bi razpredali o tem ali je kriza ali je ni, ali je recesija ali je ni. Tudi ni
               primeren čas za to, da bi predstavniki Vlade konsternirali javnost na ta način, da
               razpravljajo o tem, ali so ukrepi izjemni ali izredni. To je po mojem samo
               zamegljevanje bistva problema. In za to zamegljevanje zdaj ni več pravi čas. Tudi ni
               pravi čas, da bi bili še kar naprej na kolenih pred Maastrichtom in kakor slišimo
               odmeve s strani vladnih predstavnikov, je zdaj pozicija nekoliko drugačna, če so nas
               pred meseci, ko smo to terjali, še gledali izpod obrvi, zdaj sami napovedujejo, da
               bodo ravnali tako kot druge razvite evropske države, da bodo varovali svoje
               gospodarstvo, svoje socialne razmere, ker se brez tega tudi evropskih ne da urejati.
               Gospodarstvo terja ukrepe, hitre, učinkovite. Zato mi menimo, da bo v naslednjih
               tednih resnično potrebno ukrepati, morebiti kdaj tudi bolj trdno kot smo navajeni in
               se pripraviti istočasno na trd socialni dialog. Rad bi priporočil Vladi, vrhu
               koalicije, da se mu ne tresejo hlače, pred napovedmi, kako bo demonstrirana moč
               sindikalnega sektorja, kajti, če ne bomo pomagali gospodarstvu, se tudi socialnih
               ukrepov ne bo izvajalo. Gospodarstvo se nam bo sesulo pred našimi očmi, posledično
               državni in drugi proračuni in tudi socialni amortizerji bodo ogroženi.</p>
               <p>Torej, mi bomo podprli Predlog zakona o izvajanju rebalansa proračuna Republike
               Slovenije pod pogojem, da se predlagani amandmaji, ki se zdaj nahajajo na mizi, ne
               bodo preveč zadrli v tisto, kar smo na odboru že sprejeli.</p>
            </sp>
            <sp xml:id="SDZ5-Redna-04-2009-03-26.sp45">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Slovenske nacionalne stranke bo predstavil
               gospod Bogdan Barovič.</p>
            </sp>
            <sp xml:id="SDZ5-Redna-04-2009-03-26.sp46">

               <speaker>BOGDAN BAROVIČ:</speaker>

               <p>Hvala, gospod podpredsednik, še enkrat za besedo. Spoštovane kolegice in kolegi!
               Spoštovani gosti!</p>
               <p>Tudi v Slovenski nacionalni stranki smo v zvezi s sprejemom Predloga zakona o
               izvrševanju proračuna v dilemi. In da ne bo slišati, da govorim na pamet. V dilemi
               zakaj? Prva dilema je bila že slišana in je vredna premisleka. Če nas
               Zakonodajno-pravna služba opozori, da v Zakonu o izvrševanju proračuna posegajo v
               določila Zakona o delovnih razmerjih in to v 21. členu, če v Zakonu o izvrševanju
               proračuna posegajo v določila Zakona o javni RTV, to je v 22. členu, če je 16. člen v
               neskladju z 29., zdaj o vsebini ne bom govoril, ker ni dovolj časa, upam, da ste si
               pogledali. In ne nazadnje smo bili veseli dopolnitve, mislim, da je bilo to tistega
               člena, ki govori o rokih za plačevanje in o načinu, kako naj bi občine, kdaj naj bi
               občine DDV plačevale. Veseli smo bili te spremembe tega člena. Tako kot je moj
               predhodnik povedal, sem ravnokar prejel na mizo predlog amandmaja, ki podira tisti
               amandma, ki smo ga mi na matičnem delovnem telesu sprejeli, torej rok je največ do 30
               dni in potem je potrebno plačati. Dolg je potrebno poravnati v roku 30 dni in drugi
               del posega v to, da bi občine dolg na dodano vrednost plačale v projektih, ki so
               vključeni v evropska sredstva, takrat, ko bi ta sredstva dobila nakazana. S tem smo
               se mi strinjali, čeprav smo naredili tretjo napako in smo posegli v ZIP-ru v materijo
               Zakonov o davčni politiki. Toda, jaz mislim, da je meter meter. Meter mora biti za
               vse enak. Zdaj, če najdemo kompromis, če bomo sprejeli vse tisto, o čemer smo se na
               matičnem delovnem telesu dogovorili, torej do 30 dni, ne to kar je sedaj prišlo na
               mizo, od 30 do 60, nazaj, če bomo sprejeli to, da občina plača DDV takrat, ko
               sredstva nakaže, ne da kreditira, potem bomo pač požrli vse te posege zakonskih
               vsebin iz drugih zakonov v ZIP-ru in ga bomo v Slovenski nacionalni stranki podprli,
               v nasprotnem primeru pa ne.</p>
               <p>Ampak, mene in kolege v Slovenski nacionalni stranki najbolj skrbi 1. člen. O tem pa
               še nihče nič ni spregovoril. 1. člen govori v 26. točki o ukinitvi projektov v
               NRP-jih. Jasno je napisano: "Ukinitev projekta je izločitev projekta iz veljavnega
               NRP-ja, zaradi odstopa investitorja od nameravane investicije." Krasno, sedaj se pa
               vprašajmo, kdo je investitor v največjih primerih. To ni investitor Bogdan Barovič,
               ne vem, gospod Anderlič, ne vem, to je druga zgodba. Največ investitorjev v podjetjih
               NRP je ministrstev, kar pomeni, da se vsako ministrstvo nekega lepega dne, v nekem
               trenutku politično ali pa nepolitično odloči, da bo od nekega projekta odstopilo. In
               ta zakon ZIP-ro, govorim sedaj za eno leto, to omogoča. Sedaj se bomo kar zmenili, ne
               vem, eno ministrstvo bo reklo, to bomo ven dal, ker smo investitor, drugo ministrstvo
               to bomo ven dali, ker smo investitor. Mislim, krasno, krasno za, upam, da ne,
               politične igrice, ampak ni pa krasno to, zaradi tega, ker ne moremo sprejeti, da bo
               ukinitev nastala kar na odpovedi investitorja. Saj razumem, da včasih zmanjka
               denarja, da ni, razumem in to tudi sprejmem, saj ni vreča brez dna. Dvomim pa ali pa
               ne upam, še enkrat pravim, ne glede, kdo je bil, kdo bo, kdo je na oblasti, da je
               preveč političnih iger v teh investicijskih vsebinah, o katerih sedaj govorim, da bi
               prepustili takšen člen recimo v možnost.</p>
               <p>Skratka, v Slovenski nacionalni stranki bomo Predlog zakona o izvrševanju proračuna
               Republike Slovenije podprli, če bodo ostala vsebinska določila o amandmajih, ki smo
               jih sprejeli na matičnem delovnem telesu. V kolikor pa ne, potem bomo nasprotovali.
               Hvala lepa.</p>
            </sp>
            <sp xml:id="SDZ5-Redna-04-2009-03-26.sp47">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Slovenske ljudske stranke bo predstavil mag.
               Radovan Žerjav.</p>
            </sp>
            <sp xml:id="SDZ5-Redna-04-2009-03-26.sp48">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Zakon, ki je pred nami je vsakoletna osnova za
               izvrševanje veljavnega proračuna. Če ga dobro pogledamo vidimo, da je še vse kaj
               drugega. V bistvu lahko rečemo, da je ta zakon skoraj pomembnejši od samega
               proračuna, saj določa tudi posebnosti njegovega izvrševanja, obseg zadolževanja in
               poroštev, obseg odstopljenih sredstev občinam, itd. Med drugim najdemo v njem tudi
               določbe, ki v ta zakon po našem mnenju ne sodijo, pri tem mislim na povišanje RTV
               naročnine, ki se v tem zakonu znajde kar tako mimogrede.</p>
               <p>Druga stvar, ki bi jo rad izpostavil, je naslednja. Če pogledamo dopolnjen predlog
               zakona vidimo, da je bilo na odboru vnešenih skoraj toliko sprememb kot ima ta zakon
               členov, torej spremembe skoraj vsakega člena. Ob tako pomembnem zakonu se pravzaprav
               sprašujemo o resnosti predlagatelja. Tudi v Poslanski skupini SLS smo predlagali tri
               spremembe in veseli, da sta bili dve upoštevani. Enostavno ne moremo razumeti
               trmastega vztrajanja Vlade, da ob vsaki priložnosti poskuša najti rešitve, kako na
               račun gospodarskih subjektov reševati likvidnostne težave državnega proračuna.</p>
               <p>Popolnoma nesprejemljiva je bila tudi rešitev, ki je v bistvu ukinjala namenskost že
               dodeljenih sredstev iz Programa odprav posledic neurij, toč in drugih naravnih
               nesreč.</p>
               <p>Če bo ostal zakon takšen, kot je bil sprejet na matičnem delovnem telesu, bomo
               predlagani zakon v Slovenski ljudski stranki podprli, sicer pa ne. Hvala lepa.</p>
            </sp>
            <sp xml:id="SDZ5-Redna-04-2009-03-26.sp49">

               <speaker>PODPREDSEDNIK MIRAN POTRČ:</speaker>

               <p>Hvala lepa. S tem smo končali s predstavitvijo stališč poslanskih skupin.</p>
               <p>K predlogu zakona so vloženi amandmaji, zato prehajamo na razpravo o členih in k tem
               členom vloženih amandmajih.</p>
               <p>Najprej k 1. členu, h kateremu so amandma vložile poslanske skupine SD, Zares, DeSUS
               in LDS. Želi kdo besedo? prosim. Prijavite se za razpravo.</p>
               <p>Hvala lepa. K razpravi se je prijavil gospod Anderlič. Izvolite.</p>
            </sp>
            <sp xml:id="SDZ5-Redna-04-2009-03-26.sp50">

               <speaker>ANTON ANDERLIČ:</speaker>

               <p>Lepo pozdravljeni! Očitno je, da sprejemamo spremembo Zakona o spremembah in
               dopolnitvah zakona o izvrševanju proračuna za leti 2008 in 2009, kar že samo po sebi
               pomeni, da nekaj krpamo, nekaj sprejemamo zato, ker to moramo narediti. Treba je
               vedeti, da spremembe proračuna za 2009 in proračuna za 2010 nismo obravnavali v
               lanskem letu, kar bi sicer bilo normalno, zato tudi že sam naslov, marsikdo bi rekel,
               saj vendarle gre za zakon, ki velja za nazaj, kar pa zagotovo ne more. Sam bom podprl
               predlog zakona in tudi amandma k 1. členu, ne zaradi tega, ker bi mislil, da je ta
               amandma boljši kot tisto, kar je v zakonu, ampak zato, ker verjamem, da je potrebno
               sestaviti vse elemente tako, da bo sta rebalans in kar je ostalo od proračuna za leto
               2009, tudi sposobna za realizacijo. Gre za to, da se vendarle strinjam s tistimi, ki
               pravijo, da se čisto vsega ne more stlačiti v Zakon o izvrševanju proračuna. Mi smo
               pred leti že imeli zakon, proračun kot zakon, ki je veljal za tisto leto, in ki ni
               zahteval veliko dodatnih rešitev v Zakonu o izvrševanju proračuna, zato bi bilo
               verjetno smiselno razmišljati o spremembah. Verjamem tudi, da bo ta vlada morala
               pristopiti k temu s spremembo Zakona o javnih financah, torej temeljnega zakona, ki
               pravzaprav te odnose ureja, da potem dobimo proračun za tekoče leto kot proračun, ki
               je tako trden, da v ZIP-ru določimo samo izvrševanje. Ampak resno, za tisto leto in v
               tistih segmentih, ki jih proračun tudi zahteva, ne pa, da je Zakon o izvrševanju
               proračuna pravzaprav zakon nad zakonom. Ne verjamem, včeraj sem slišal tudi neke
               napovedi tukaj, da naj bi celo poslužili pritožb oziroma zahtev pri Ustavnem sodišču,
               da razpravlja in odloča o ustavnosti rebalansa. Verjetno to posledično velja tudi za
               Zakon o izvrševanju proračuna, sploh takrat, ko gre za projekte, ki se ne nanašajo
               samo na proračun ali na obdobje za tekoče leto, ampak ima nek program lahko tudi
               daljšo časovno dinamiko.</p>
               <p>Da se ne bi kasneje pri vsakem členu in amandmaju oglašal, moje prepričanje je, da v
               tem trenutku, ko pravzaprav krpamo proračunsko leto 2009 v novih okoliščinah, v
               spremenjenih okoliščinah, in ko nekaterih stvari ne moremo urediti tako, da bi vse
               zakone, ki bi jih morali, Zakon o RTV pa zakon o plačah delavcev v javnem sektorju in
               še vrsto drugih, da je to dopustno, da to naredimo v Zakonu o izvrševanju proračuna.
               In ta 1. člen je pravzaprav tisti, ki ureja vse pojme, kaj naj bi bilo. Zato pravim,
               podprl bom predlog amandmaja k 1. členu, ker zdaj o tem razpravljamo, vendar pa tudi
               vse ostale, ki so vloženi s strani vladne koalicije, z resno zavezo, da v pripravi;
               upam, da ne še enega rebalansa, ampak mogoče rebalansa čim kasneje v tem letu; tudi
               popravek Zakona o izvrševanju proračuna. Najbrž bo tudi do tega prišlo, da se ne bomo
               v tem času pogovarjali o tem, da bi skozi ta zakon realizirali druge zakone, ampak da
               bo že nastavljen razmislek o tem, kako spremeniti Zakon o javnih financah in kako
               narediti proračun za 2010-2011 bolj vzdržen in bolj določen, ne pa da bomo nekatere
               stvari, ki po mnogih prepričanjih ne sodijo sem, urejali v tem zakonu. Hvala.</p>
            </sp>
            <sp xml:id="SDZ5-Redna-04-2009-03-26.sp51">

               <speaker>PODPREDSEDNIK MIRAN POTRČ:</speaker>

               <p>Hvala lepa. Želi še kdo o 1. členu razpravljati? (Ne.) Zaključujem razpravo o 1.
               členu in amandmaju k temu členu.</p>
               <p>Prehajamo na razpravo o 11. členu in amandmaju k temu členu, ki so ga vložile
               poslanske skupine SD, Zares, DeSUS in LDS. Želi kdo razpravljati? Gospod Rezman. Še
               kdo? Gospod Rezman, izvolite.</p>
            </sp>
            <sp xml:id="SDZ5-Redna-04-2009-03-26.sp52">

               <speaker>VILI REZMAN:</speaker>

               <p>Hvala lepa. Sicer vidim, na žalost, da je tudi DeSUS to podpisal, ne da bi jaz to
               vedel. Vendar povem, da bom jaz protestiral zoper ta amandma v tistem delu, kjer
               govori o spremembi rokov, ki so bili že usklajeni na delovnem telesu. Jaz tega
               amandmaja ne sprejemam. Če so argumenti, ki so tukaj; sem moral zelo na hitro
               prebrati, nisem imel kaj dosti časa za premišljevanje, ker je to še vedno skoraj
               topel papir; če je treba še kaj popravljati, se da s kakšnim dodatnim amandmajem še
               urediti, ker so zdaj na ministrstvu ugotovili, da bi bilo treba še kakšno točko
               znotraj tega člena spremeniti - naj predlagajo, kaj bi bilo dobro storiti. Argumenta,
               da niso sposobni nadzirati situacij in upravičenosti pogoja za izplačilo, pa ne
               sprejemam. Če tega niso bili doslej sposobni narediti v 30-ih dneh, potem morajo
               izboljšati postopke kontrole. Zaradi tega, ker nekdo slabo dela, ker ni dovolj
               opremljen, ne morejo trpeti vsi drugi, ki delajo korektno.</p>
               <p>Torej, jaz tega amandmaja zagotovo ne bom podprl in predlagam, da če je treba amandma
               dopolniti ali tistega, ki smo ga sprejeli na odboru ali še kakšen člen oziroma točko
               res amandmirati, potem naj svetujejo, kaj je treba narediti, da se to, kar je bilo
               sprejeto na delovnem telesu, lahko sprejme tudi na Državnem zboru.</p>
            </sp>
            <sp xml:id="SDZ5-Redna-04-2009-03-26.sp53">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Ja, gospa Kamnarjeva, izvolite.</p>
            </sp>
            <sp xml:id="SDZ5-Redna-04-2009-03-26.sp54">

               <speaker>MAG. HELENA KAMNAR:</speaker>

               <p>Lepa hvala.</p>
               <p>Glede na to, da ste želeli dodatna pojasnila, zakaj je treba zadržati takšno dikcijo,
               da naj bi roki veljali od 30 do 60 dni, mislim, da sem dolžna pojasnilo. Gre za
               nekatera izplačila, ki zaradi predpisanih kontrol nujno zahtevajo več časa, kot ga bo
               na voljo, v kolikor velja zgolj 30-dnevni rok. Kot konkretni primer navajam vsa
               izplačila, ki se izvajajo na področju ohranjanja oziroma razvoja podeželja, ki jih
               opravlja Agencija za kmetijske trge, kot plačilni organ za tovrstna izplačila.
               Kontrole, ki jih predpisujejo evropski predpisi zahtevajo poleg administrativnih
               kontrol, ki pomenijo pregled dokumentacije, ali je kompletna, pregled računov, ali
               res vsebujejo upravičene stroške in podobno, tudi kontrolo na mestu samem. To pa
               pomeni kontrolo preko katere se ugotavlja, ali so bila sredstva za subvencije, ki so
               bila porabljena v preteklem letu, res porabljena v obsegu in za namene, za katere so
               bila dodeljena. Takšna kontrola seveda zahteva bistveno več časa. In v kolikor bi
               ohranili 30-dnevni rok, bi seveda v tem segmentu nujno prihajalo do kršitev
               predpisanega roka, ravno tako recimo pri prevzemu gradbenih investicij. Če želimo, da
               se ne ponavljajo zgodbe, ki jih poznamo, potem je seveda na tem "segmentu" potrebno
               angažirati zunanjega strokovnjaka, ki takšen prevzem opravi. Pri tem gre najprej za
               izgubo časa za to, da ga pridobiš, da se roki uskladijo, potem se pa zahteva določen
               čas, da se ta prevzem po vsebinski plati opravi tako, da ni nobenih tveganj, oziroma
               da so čim manjša tveganja, da je bilo plačilo opravljeno bodisi nenamensko bodisi
               neprimerno. Vsled tega vendarle predlagamo, da se dopušča tudi rok 60 dni, moram pa
               povedati, da je v dosedanjih razmerah pogosto prihajalo do situacije, ko so se želeli
               upoštevati krajši roki od 60 dni, pa se zaradi dikcije, kakršna je bila v Zakonu o
               izvrševanju proračuna, to ni moglo izvršiti. Zato predlagamo dopolnitev tega člena.
               Hvala lepa.</p>
            </sp>
            <sp xml:id="SDZ5-Redna-04-2009-03-26.sp55">

               <speaker>PODPREDSEDNIK MIRAN POTRČ:</speaker>

               <p>Hvala lepa. Vidim še prijave. Prosim, želi še kdo razpravljati?</p>
               <p>Prvi se je prijavil gospod Vili Rezman.</p>
            </sp>
            <sp xml:id="SDZ5-Redna-04-2009-03-26.sp56">

               <speaker>VILI REZMAN:</speaker>

               <p>Jaz sem skušal pozorno poslušati razlago. Upam, da sem jo prav razumel. Če prav
               razumem, potem je Vlada naklonjena temu, da se s temi ukrepi pomaga gospodarstvu,
               izvajalcem posamičnih del, naročil, ki jih Vlada oziroma kdorkoli naroča. Ali ima pri
               tem pomisleke, da bi bil ta skrajšani rok problematičen za nekatere kontrole, ki so
               bile danes, pravkar omenjene. Moj odgovor na to je naslednji; če prav razumem, bi se
               za večino izplačil ta 30 dnevni rok dal upoštevati. So pa nevarnosti, da bi se
               nekatere izjemne stvari lahko dogajale, kakor so se sedaj, ki so na meji kriminal, in
               zaradi tega, ker so možne takšne izjemne okoliščine, seveda ne morejo trpeti vsi
               tisti, ki delajo korektno, ki so korektni izvajalci, če gre za velike gradbene
               investicije, ki ste jih omenili. Če pa gre za to, da se na področju pomoči na
               podeželju ne da; jaz tega ne poznam operativno, kako to teče; res tega ne da v tem
               času izvesti, potem bi pa lahko rešili to zadrego na ta način, da bi ostalo kakor je
               sedaj, v 30. dneh z dodatkom, razen za, recimo te pomoči, ki jih agencija podeljuje
               in jih mora kontrolirati na terenu. Ne vem, zakaj bi zaradi te pomoči morali biti na
               iste dolge roke obsojeni vsi drugi, ki s tem nimajo prav nikakršne zveze. Torej
               sprašujem, ali je možen takšen dodatek, da se amandma v tej smeri spremeni, potem bi,
               recimo, bilo to tudi za mene sprejemljivo?</p>
            </sp>
            <sp xml:id="SDZ5-Redna-04-2009-03-26.sp57">

               <speaker>PODPREDSEDNIK MIRAN POTRČ:</speaker>

               <p>Besedo ima gospod Andrej Vizjak.</p>
            </sp>
            <sp xml:id="SDZ5-Redna-04-2009-03-26.sp58">

               <speaker>MAG. ANDREJ VIZJAK:</speaker>

               <p>V tem amandmaju govorimo o plačilnih rokih države. Doslej je veljalo, da je plačilni
               rok 60 dan torej ne 59 in ne 61, ampak 60. To je v določenih primerih, ko je država
               želela tudi prej poravnati, primeri so bili seveda redki, pač bila neka ovira in
               prizadet je bil tisti, ki je bil investitor. Zdaj smo seveda na Odboru za finance z
               večino izglasovali amandma, da bi ta rok znatno skrajšali, da bi ga skrajšali za
               najmanj 30 dni. To se pravi, da bi bil plačilni rok do 30 dni. Ko bi država želela
               hitreje poravnati svoje obveznosti, bi jih lahko, vendar bi vsakdo, ki dela za
               državo, vedel, da ne bo čakal na denar dlje kot 30 dni. V času finančnih in
               gospodarskih negotovosti je to izjemno pomembno sporočilo gospodarstvu, ki skrajšuje
               in pravzaprav zmanjšuje tudi plačilo nedisciplino naprej. Namreč vsak tisti, ki bi
               delal za državo, ima seveda kup podizvajalcev, ima tudi dobavitelje opreme in vsega
               drugega in bi lahko, zaradi prej prejetega plačila za opravljeno delo, tudi prej
               poravnaval svoje obveznosti do podizvajalcev in dobaviteljev. To je dobra rešitev in
               zaradi tega smo jo tudi izglasovali.</p>
               <p>To, kar se pa sedaj vrača skozi ta amandma, je pa negotovost. To se pravi, da bo
               plačilni rok med 30 in 60 dni. Da bo ta rok praktično 60 dni v vseh pogodbah, me
               preprečuje dejstvo, da je Vlada sprva predlagala, da je lahko ta rok tudi po oceni
               ministra za finance daljši, če bi bila ogrožena likvidnost proračuna.</p>
               <p>Spoštovani, jaz sem prepričan, da ob tako sprejetem rebalansu, kot je bil predlagan
               in kot bo verjetno danes sprejet, bo likvidnost države skozi vse leto, nelikvidnost
               oziroma likvidnostni problem velik, zaradi tega, ker se načrtuje veliko odhodkov,
               prihodkov pa ne bo. Ker ne bo prihodkov, bo država zadrževala plačila, zato, da bo
               seveda izpolnjevala neke likvidnostne kriterije. Ob tako zapisanem roku med 30 in 60
               dni nismo storili nič, ker bo plačilni rok 60 dni, ne bo krajši. Ne bo. Govoriti,
               potem, da je dodana vrednost tega zakona tudi skrajševanje plačilnih rokov enostavno
               ne drži. Morebiti se to lepo sliši, morebiti iz dikcije člena lahko tudi tako izhaja,
               vendar se to pač enostavno ne bo zgodilo. In zaradi tega bomo seveda vztrajali na
               rešitvi, ki je bila prvotno zapisana v zakonu oziroma ki je bila prvotno izglasovana
               na Odboru za finance in je v predlogu zakona tudi zdaj napisana kot osnovna rešitev,
               na katero je vložen amandma. Menim torej, da si v tako negotovih časih ne smemo
               privoščiti, da to negotovost prenašamo na realni sektor oziroma na gospodarstvo. In
               dovolite mi, še enkrat, Vladi ni tuje prenašati te negotovost, za to je dokaz osnovno
               besedilo zakona, ki je govorilo, da je plačilni rok med 30 in 60 dni, da je lahko ta
               rok krajši in da je lahko ta rok daljši. Zdaj si pa predstavljajte, da smo mi
               izvajalci za državo, kakšen je plačilni rok ob taki dikciji? Jaz ne vem in tudi tisti
               izvajalec ne ve. In verjemite mi, da noben izvajalec ne bo tvegal, da bo ta rok dolg,
               temveč bo to lepo državi zaračunal, ker bo zavaroval te stvari, zavarovanje stane,
               tveganje stane, in bodo storitve oziroma vse, kar bo za državo delal, dražje. To se
               pravi, bo še dodatno prispevalo k pritisku na odhodkovno stran.</p>
               <p>Zato, spoštovani, če želimo resno narediti korak naprej pri skrajševanju plačilnih
               rokov, moramo podpreti osnovno dikcijo tega 11. člena, ki skrajšuje plačilni rok do
               30 dni.</p>
               <p>Zasledil sem tudi določen popravek v drugem delu amandmaja v smeri lokalnih skupnosti
               in investicijskih transferjev, ki se plačujejo po posameznih situacijah občinam. Po
               nekaterih hitrih ocenah je to korak v pravo smer, zato bi tudi lahko požrli del
               tistega amandmaja, ki je bil osnovno izglasovan za občine. Vendar, kar se pa tiče
               plačilnih rokov, pa vztrajamo na tem, da se ti jasno skrajšujejo.</p>
            </sp>
            <sp xml:id="SDZ5-Redna-04-2009-03-26.sp59">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Bogdan Barovič.</p>
            </sp>
            <sp xml:id="SDZ5-Redna-04-2009-03-26.sp60">

               <speaker>BOGDAN BAROVIČ:</speaker>

               <p>Še enkrat hvala za besedo, gospod podpredsednik. Kot sem že ob predstavitvi stališča
               Poslanske skupine Slovenske nacionalne stranke omenil, imam pred sabo dva dokumenta.
               Eden je poročilo Odbora za finance in monetarno politiko z dne 25. 3., na seji
               katerega smo člani sedeli 10 ur in se v dobri veri tudi nekaj dogovorili. Drugi papir
               pa je amandma z dne 26. 3. štirih poslanskih skupin. In kot že rečeno, v Slovenski
               nacionalni stranki ne bomo podprli ZIP-ra, če bo sprejet, konkretno, amandma k 11.
               členu štirih poslanskih skupin z dne 26. 3.. Zakaj? Zato, ker smo se dogovorili in
               sprejeli na matičnem delovnem telesu v prvi alineji amandma, ki pravi: "V prvem
               odstavku 22. člena se v 1. točki besedilo "60. dan" nadomesti z besedilom "do največ
               30 dni"." Ne razumem, brez prisotnosti predstavnikov koalicije, mi tega amandmaja ne
               bi mogli sprejeti, ampak smo ga. Ne vem, zakaj zdaj vračamo v prvotno dikcijo, če je
               bilo pa že povedano, da bo potem to 60. dan in pika in tudi slučajno se nam ne sme
               sejat. Po drugi strani pa jaz ne dopuščam oziroma Slovenska nacionalna stranka tudi
               ne bo dopustila, da se v 11. členu, v amandmaju sprejetem iz poročila matičnega
               delovnega telesa, črta točka 3, čisto zadnji odstavek, kjer je bilo lepo in po
               pravici rečeno, občinam za blago in storitve, ki so opravljene iz naslova črpanja
               evropskih sredstev, nastane obveznost obračuna DDV, ko prejmejo refundacijo teh
               sredstev. Tudi tega dela, ki je bil sprejet na matičnem delovnem telesu, v amandmaju
               z dne 26. 3. štirih poslanskih skupin, ni. In tudi tistega dela pod točko 5,
               amandmaja Odbora za finance in monetarno politiko, v amandmaju z dne 26. 3.
               poslanskih skupin, ne zasledim, ki govori o plačilu investicijskih transferov. Torej,
               matično delovno telo je sprejelo neke amandmaje, našli smo soglasje. To pomeni, zato
               smo jih tudi sprejeli. Ampak, zdaj zvračamo spet 10 ur dela v nič. Ker se vračamo v
               nič, ker se vračamo v tisto, kar je bilo. Jaz prosim, kolegice in kolege, da
               razmislijo o vsebini tega amandmaja, 11. člena, ki je bil sprejet na matičnem
               delovnem telesu in vsebini, ki smo jo dobili na mizo danes. Če kaj ne vedo, naj
               povprašajo ljudi, ki se na to malo bolj spoznajo, da bomo pošteno odločali o delu in
               življenju vseh ljudi. Saj ne gre samo za to, da je to dala ena ali pa druga politična
               opcija. Gre za to, da je danes potrebno, potrebno imeti pošten odnos do vseh
               porabnikov, upnikov in dolžnikov. Zavlačevanje, neplačevanje, kreditiranje občin z
               izplačili davka na dodano vrednost za sredstva, ki jih dobijo po dveh, treh, bog si
               ga vedi koliko kasneje, seveda ni pošteno. In to smo skušali skozi 11. člen urediti
               in prosim, bodimo toliko pošteni, če je matično delovno telo v desetih urah našlo en
               kompromis; in jaz mislim, jaz vem, gospa Kamnarjeva je bila prisotna ves čas in je
               predstavila stališča Vlade, prav, ampak matični odbor je povedal pa svoje stališče;
               zdaj se moramo zmeniti. Če smo že sprejeli stališče, ki je zapisano v poročilu
               matičnega delovnega telesa, potem tisti, ki smo bili za, vztrajajmo na tem. Ne
               razumem, zakaj v dveh dneh take spremembe.</p>
               <p>V Slovenski nacionalni stranki bomo vztrajali na amandmaju iz poročila matičnega
               delovnega telesa in nasprotovali amandmaju k 11. členu štirih predlagateljev z dne
               26. 3. 2009. Hvala lepa.</p>
            </sp>
            <sp xml:id="SDZ5-Redna-04-2009-03-26.sp61">

               <speaker>PODPREDSEDNIK MIRAN POTRČ:</speaker>

               <p>Hvala lepa. Sprašujem, ali smo zaključili razpravo k 11. členu? Še ne. Odpiram čas za
               razpravo. Izvolite. Prvi ima besedo gospod Vito Rožej.</p>
            </sp>
            <sp xml:id="SDZ5-Redna-04-2009-03-26.sp62">

               <speaker>VITO ROŽEJ:</speaker>

               <p>Hvala za besedo. Se zdi na prvi posluh všečno kar se tiče teh rokov in vračila, da bi
               skratka država morala svoje obveznosti poravnavati v 30-ih dneh, jaz pa težko
               verjamem tukaj izrečenemu argumentu, da bi pa zaradi tega izvajalci pa plačevali
               svoje podizvajalce redno itd. Mislim, da taka pretirana vera v poslovno etiko
               izvajalcev, da ni na mestu. Če bi bili izvajalci res tako etični in bi svojim
               podizvajalce takoj, ko dobijo sredstva nakazana od države, plačevali, najbrž da zdaj
               v slovenskem gospodarstvu ne bi bila takšna situacija kot je. In če bi v svetovnem
               merilu ta etika res držala, potem najbrž mi sedaj ne bi bili v tej gospodarski krizi.
               Mislim, da je ravno tukaj potrebno iskati vzroke za to krizo ne pa rešitev za to
               krizo. Mislim, da je treba, če že po eni strani tako zelo verjamemo gospodarstvu, da
               bo med seboj poravnavalo svoje dolgove, verjeti tudi državi, da bo to, če bo potrebno
               naredila v 30-ih dneh ali prej, če se bo to dalo, najkasneje pa še vedno seveda v
               60-ih dneh. Nobene zaveze ni pri izvajalcih, da bodo svoje obveznosti najkasneje v
               60-ih dneh poravnavali. Nekateri jih pač sploh nikoli ne, zaradi tega gredo v stečaj
               in smo tukaj kjer smo. Mislim, da so ti predlagani amandmaji štirih koalicijskih
               skupin primernejša rešitev v trenutni situaciji.</p>
            </sp>
            <sp xml:id="SDZ5-Redna-04-2009-03-26.sp63">

               <speaker>PODPREDSEDNIK MIRAN POTRČ:</speaker>

               <p>Seveda, ni problema bomo še enkrat odprli čas za prijavo. Prosim. Besedo ima gospod
               Vili Rezman. Prosim.</p>
            </sp>
            <sp xml:id="SDZ5-Redna-04-2009-03-26.sp64">

               <speaker>VILI REZMAN:</speaker>

               <p>Skrajno kratek odziv na pravkar slišano. Nobenega razloga ni, da bi a priori zaupali
               stoodstotno komurkoli, ne samo v gospodarstvu, tudi sicer, tudi v družini je tako,
               tudi v parlamentu je tako in tako naprej. Kar naprej se nekateri znajdemo v
               situacijah, ko se počutimo tudi izigrane, niti ne od gospodarstva, morebiti od
               politikov. Ampak sejati pa a priorni sum in neetičnost v gospodarstvo, to se mi pa
               zdi docela nedopustno. Na ta način podpirati gospodarstvo s sumničenji, da so tam
               zbrani v glavnem tisti, ki goljufajo, to pa res ni podpora našemu slovenskemu
               gospodarstvu.</p>
            </sp>
            <sp xml:id="SDZ5-Redna-04-2009-03-26.sp65">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospa Alenka Jeraj.</p>
            </sp>
            <sp xml:id="SDZ5-Redna-04-2009-03-26.sp66">

               <speaker>ALENKA JERAJ:</speaker>

               <p>Hvala za besedo. Tudi sama ne bom podprla predloga amandmaja k 11. členu. Čudi me,
               ker sem bila prepričana, da ste na Odboru za finance, jaz sicer tam nisem bila,
               dosegli nek dogovor oziroma ste se skupaj dogovorili, da bomo to zadevo speljali
               skupaj in sprejeli tak predlog za skrajšanje plačilnega roka države na 15 dni. Sedaj
               to vračate z amandmajem na stanje, ki je bilo pred tem. Ne razumem, kaj se je v nekaj
               dneh zgodilo s tistimi poslanci, ki ste tak predlog na odboru podprli. Kar naprej
               poslušamo, v kakšni težki situaciji smo in najbrž je ta plačilni rok s strani države
               v teh časih res nesprejemljiv, če želimo resnično kaj pomagati gospodarstvu. Kot
               rečeno, jaz nasprotujem temu amandmaju in ga ne bom podprla.</p>
            </sp>
            <sp xml:id="SDZ5-Redna-04-2009-03-26.sp67">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Andrej Vizjak.</p>
            </sp>
            <sp xml:id="SDZ5-Redna-04-2009-03-26.sp68">

               <speaker>MAG. ANDREJ VIZJAK:</speaker>

               <p>Nekateri koalicijski poslanci očitno ne poslušajo predsednika Vlade. Predsednik Vlade
               je rekel, da bo vodil to državo z zgledom. Država mora biti zgled, in tem zgledom
               bodo sledili tudi drugi. Zato je začel varčevati na kavicah in podobno, žal. Če so
               začeli tudi drugi državljani v času krize varčevati, je to samo krizo poglabljajo in
               jo poglablja naprej. Če smo se odločili oziroma če ste se odločili, da je dobro biti
               zgled, da je dobro ministrom, poslancem in drugim tudi plače znižati in da morajo
               deliti usodo gospodarstva javni uslužbenci, torej neke vrste zgled, ker nekih resnih
               ekonomskih učinkov to tako ali tako ne bo imelo, potem bi bilo fino, da sledite temu
               zgledu tudi pri plačilnih rokih, da plačujete. In prav o tem govorimo. Ta amandma
               govori o tem, da naj bo država nekoliko boljši zgled gospodarstvu pri plačevanju, ne
               pa slabši. In zdaj si zamislite, da bi bilo gospodarstvo enako, kot je država in bi
               rekel glavni izvajalec do podizvajalca: "Jaz ti bom plačal v 30-ih do 60-ih dneh,
               lahko pa tudi dlje, če bom imel likvidnostne probleme." In bi to isto naredil drugi
               izvajalec do tretjega. Kdaj bi ta tretji dobil denar?! Po takšni logiki, verjetno po
               kakšnem letu dni. In jaz mislim, da je treba s to logiko presekati in te plačilne
               roke skrajšati in to pričakovati tudi od drugih.</p>
               <p>In še nekaj. Spomnil bi na zakonodajo, ki je bila sprejeta, da v kolikor podizvajalec
               ne dobi denarja od izvajalca za projekte, ki jih naroča država, lahko država to
               neposredno povrne podizvajalcu. Se pravi, lahko se preskoči izvajalca, če je on
               tisti, ki zavira in se ne drži dogovorjenih rokov plačila. Torej, ne nazadnje, če
               želimo resno postaviti tudi zgled in neko logiko boljšega gospodarja pred gospodarske
               subjekte, moramo to narediti najprej sami. In to je duh in osnovna ideja te rešitve,
               ki jo je izglasoval Odbor za finance. Vlada pa se, žal, to spet vrača na prvotno
               osnovo in vidim, da koalicija, žal, to podpira.</p>
            </sp>
            <sp xml:id="SDZ5-Redna-04-2009-03-26.sp69">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima gospod Marjan Bezjak.</p>
               <p>Prosim.</p>
            </sp>
            <sp xml:id="SDZ5-Redna-04-2009-03-26.sp70">

               <speaker>MARJAN BEZJAK:</speaker>

               <p>Hvala za besedo, gospod predsednik. Pozdravljena gospa državna sekretarka, poslanke
               in poslanci.</p>
               <p>Nikakor ne morem razumeti, da se v 11. členu spet vračamo na staro pot, ki je nekako
               začrtana. Da bi bila vsaj dikcija napisana "60. dan", ne pa "30 do 60 dni". Veste,
               kaj to pomeni? To je isto, ko pridejo zaposleni k delodajalcu po plačo, bi jim rekel:
               "Pridite še enkrat po plačo." Kakšno razumevanje bi imeli ti zaposleni do tega
               predpostavljenega ali direktorja podjetja?! Prav tako izničimo dejansko delovanje
               Odbora za finance. Na Odboru za finance izglasujemo dejansko plačilo s krajšim rokom,
               do 30 dni. Sedaj se v Državnem zboru, v tem velikem hramu, spet poskuša ponovno,
               morda pa bo le šlo, da bo spet tako, kot je bilo. Še enkrat apeliram na vse - zakaj
               je pomembno skrajševanje plačilnega roka. Veste, pri plačilnem roku 60 dni v
               podjetjih potem avtomatsko začnejo govoriti, da če država ne plača prej kot v 60-ih
               dneh, kako naj mi plačujemo hitreje?! Mislim, da država mora biti prvo zgled
               gospodarskemu sektorju, da bo gospodarski sektor prišel s plačilnimi roki na 30 dni,
               ne pa 60, 90, župani jim celo plačujejo čez leto dni. To ne vodi nikamor, če v
               gospodarski krizi kdaj premeščaš plačilne roke, takrat še bolj toneš v nerešljiv
               problem. Če hočemo rešitve, potem sigurno moramo sprejeti ta amandma, ki smo ga že na
               delovnem telesu sprejeli. Dejansko, da je plačilni rok 30 dni, nikakor pa ne od pa
               do. Termin je lahko samo eden, ne moreta biti plačilna dneva od in do. Upam, da
               razumete situacijo, v kateri je gospodarstvo, v kateri so občine, v kateri je
               dejansko celotna Slovenija ali celoten svet, da na koncu koncev prisluhnemo temu in
               napravimo korak naprej, kajti s tem bomo napravili večjo plačilno disciplino, nikakor
               pa se ne na to izgovarjati, da niso davčne ustanove usposobljene in tako naprej.
               Davčne ustanove, verjemite, da so usposobljene. Davčne ustanove lahko vsak trenutek
               prekontrolirajo vsakega delodajalca, in to je tudi prav. 2006. leta smo davčne
               ustanove skoncentrirali z manjših davčnih uprav na velike davčne uprave v
               gospodarskem sektorju. To je tudi pravilno, kajti s tem je postal večji nadzor, večja
               preglednost, edino, če so potem ljudje manj vesti na tistih delovnih mestih, to je
               edino vprašanje, ne pa da se ne more prej pregledati točnosti poslovanja podjetja kot
               pa 60. dan. Hvala.</p>
            </sp>
            <sp xml:id="SDZ5-Redna-04-2009-03-26.sp71">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati o 11. členu in amandmaju? Ponovno prosim za
               prijavo. Besedo ima gospod Danijel Krivec.</p>
            </sp>
            <sp xml:id="SDZ5-Redna-04-2009-03-26.sp72">

               <speaker>DANIJEL KRIVEC:</speaker>

               <p>Hvala za besedo.</p>
               <p>Tudi sam v celoti ne podpiram tega amandmaja k 11. členu in se strinjam s
               predgovorniki, ki so rekli, da je bil predlog, ki je bil sprejet na Odboru za
               finance, bolj konsistenten. Tudi meni se zdi to dopuščanje arbitraže oziroma roka
               plačila 30 do največ 60 dni nekoliko nedorečeno in mislim, da je bil predlog, ki je
               bil sprejet na odboru, bolj primeren. Tu govorimo o 30-dnevnem roku tudi v povezavi s
               peto alinejo, ki govori o olajšavah, ki bi jih ta sistem prinesel občinam pri plačilu
               situacij, ki so vezane na evropska sredstva. Vendar če dobro preberemo, ta predlog
               govori tudi o 30-dnevnem roku za dokumentacijo, ki jo je treba predložiti
               ministrstvu. Se pravi, 30-dnevni rok za plačilo in 30-dnevni rok, preden uveljavljamo
               to možnost, da dobimo sredstva en dan pred plačilom. Se pravi, da smo v časovni
               stiski, in meni se ta člen dejansko ne zdi v celoti operabilen. Tako da mislim, da je
               bil predlog, ki je bil na odboru predlagan, da občinam obveznost iz naslova plačila
               DDV začne teči takrat, ko prejmejo refundacijo teh sredstev iz Evropske unije ali iz
               drugih skladov, bolj konkreten in bolj oprijemljiv. Kajti ta 5. člen govori tudi: "Ko
               uporabnik predloži popolno dokumentacijo" in podobno. Tako je tam veliko možnosti za
               izigravanje tudi s strani ministrstva.</p>
               <p>Naš predlog je bil pa zelo konkreten, se pravi, ko nastane obveznost plačila DDV, se
               DDV do države poračuna takrat, ko dobi občina ali nek drug koristnik povračilo
               sredstev, ki so bila z neko odločbo, z nekim sklepom odobrena. In takrat, ko dobi ta
               sredstva na svoj žiro račun, plača tudi DDV. To je zelo operativna in zelo konkretna
               zadeva, ki ne dopušča nobenih izigravanj pri izvajanju.</p>
            </sp>
            <sp xml:id="SDZ5-Redna-04-2009-03-26.sp73">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Vito Rožej. Prosim.</p>
            </sp>
            <sp xml:id="SDZ5-Redna-04-2009-03-26.sp74">

               <speaker>VITO ROŽEJ:</speaker>

               <p>Hvala lepa za besedo, gospod predsednik. Strinjam se z enim od predgovornikov, ki je
               dejal, da nekateri koalicijski poslanci ne poslušajo besed predsednika Vlade. Še več,
               ne poslušajo niti partnerjev v koaliciji, medsebojnih dogovorov, očitno ne spoštujejo
               in ne poslušajo niti mnenja lastne poslanske skupine, zato jih pa lahko preseneti, da
               ta poslanska skupina pripravi amandma, proti kateremu so in za katerega niso vedeli.
               In tu je, mislim, ta problem, od tu izhaja tudi glasovanje na Odboru za finance, zato
               je vsakršno sklicevanje na ta odbor in njegovo mnenje, skratka, aludiranje na to, da
               je koalicija že sprejela tovrstne pripombe na odboru, zdaj pa na plenarnem zasedanju
               zavrača, brezpredmetno. Prepričan sem, da je ta država od svojega nastanka naprej, ki
               je bil tudi pogojen s potrebami gospodarstva po boljšem okolju, skrbela za svoje
               gospodarstvo, ga pripeljala v gospodarski okvir široke Evropske unije, v
               finančno-monetarni sistem, ki mu zagotavlja neko varnost, stabilnost in tako naprej.
               Se pa seveda strinjam, da je ta odnos med državo in gospodarstvom pomemben, če je
               vzajemen. Se pravi, ko gre slabo, gre slabo vsem, in tudi ko gre dobro, gre dobro
               vsem. Ko gre gospodarstvu dobro, mora tudi tej državi to vračati. Mislim, da država,
               kar je lahko naredila in v dobrem in v slabem, je naredila in počne, v gospodarstvu
               ima pa lahko vsak svoje mnenje. Več ali manj ta mnenja sedaj lahko beremo na prvi
               straneh vseh slovenskih časopisov in ta mnenja so črna, črnogleda in slaba.</p>
            </sp>
            <sp xml:id="SDZ5-Redna-04-2009-03-26.sp75">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Matevž Frangež. Prosim.</p>
            </sp>
            <sp xml:id="SDZ5-Redna-04-2009-03-26.sp76">

               <speaker>MATEVŽ FRANGEŽ:</speaker>

               <p>Najlepša hvala za besedo. Prepričan sem, da je to, kar je bil rezultat Odbora za
               javne finance, pravzaprav naš skupni cilj. In k temu je treba tudi naprej težiti;
               torej, da država po najkrajših možnih rokih izvršuje svoje obveznosti. Dejstvo pa je,
               da je za tehnologijo izpeljave tega cilja nekaj težav. Če ste danes tako glasni, ko
               terjate to od sedanje vlade, se sprašujem, zakaj teh rokov na tej točki, na točki
               zakona o DDV pa tudi na nekaterih drugih točkah, niste terjali od vlade Janeza
               Janše.</p>
               <p>Treba je poudariti, da danes v okviru amandmajev k 11. členu pravzaprav govorimo o
               manjšem delu izplačil iz državnega proračuna, ki obsega okoli 10% sredstev - torej
               tisti del, ki se nanaša na investicijska dela, vsa ostala plačila veljajo v režimu,
               plačilu oziroma do 30 dni. Tako bi v tem pogledu bilo treba pogledati na situacijo
               objektivneje in ugotoviti, da je krajše plačilo do 30 dni danes prevladujoče za
               večino izplačil iz državnega proračuna. No, da pa vendarle ta skupni cilj vključujemo
               v besedilu Zakona o izvrševanju proračuna, pa mi govori četrti odstavek predloga
               amandmaja, ki pravi: "Minister, pristojen za finance, lahko določi krajši plačilni
               rok tudi v drugih primerih, kadar je to potrebno, bodisi za zagotovitev gospodarnega
               in učinkovitega razpolaganja s proračunskimi sredstvi, da se tako prepreči
               gospodarska škoda, ki bi nastala, če se plačilo ne bi izvršilo v krajših rokih."</p>
               <p>V tem pogledu ob skupnem prepoznavanju tega skupnega cilja, da torej plačila države
               maksimalno skrajšamo na minimalne možne roke, vendarle ugotavljam, da država tudi v
               teh zaostrenih razmerah, še posebej tudi zaradi zaostrene likvidnosti, potrebuje
               širši manevrski prostor. Zato bom predlo koalicijskega amandmaja podprl.</p>
            </sp>
            <sp xml:id="SDZ5-Redna-04-2009-03-26.sp77">

               <speaker>PODPREDSEDNIK MIRAN POTRČ:</speaker>

               <p>Hvala lepa. Želi še kdo razpravljati k 11. členu in amandmaju k tem členu?
               Ugotavljam, da ne. Zato zaključujem razpravo k temu členu.</p>
               <p>In v razpravo dajem 14. člen in amandma poslanskih skupin SD, Zares, DeSUS in LDS.
               Želi kdo razpravljati? Ugotavljam, da ne. Zato zaključujem to razpravo.</p>
               <p>V razpravo dajem 15. člen, in sicer amandma Poslanske skupine SDS. Želi kdo
               razpravljati o tem členu? (Ne želi.) Zato zaključujem to razpravo.</p>
               <p>V razpravo dajem 21. člen, in sicer amandma poslanskih skupin SD, Zares, DeSUS in
               LDS. Želi kdo o tem amandmaju in člena razpravljati? Ugotavljam, da ne. Zaključujem
               to razpravo.</p>
               <p>Dajem v razpravo 25. člen amandma Poslanske skupine SDS. Želi kdo razpravljati?
               Prosim, ministrica za kulturo gospa Majda Širca Ravnikar.</p>
            </sp>
            <sp xml:id="SDZ5-Redna-04-2009-03-26.sp78">

               <speaker>MAJDA ŠIRCA RAVNIKAR:</speaker>

               <p>Hvala lepa. Glede na stališča, ki so bila predstavljena pri posameznih poslanskih
               skupinah, češ da ta amandma oziroma ta rešitev, ki pomeni spremembo plačevanja RTV
               prispevka "ne paše", ni ustrezen znotraj tega zakona. Moram podati pojasnilo zaradi
               tega, ker gre za proces, ki je seveda potreben zelo temeljitih pojasnil.</p>
               <p>Dejstvo, da znotraj ZIP-ra prihajamo s spremembo člena oziroma s spremembo odločitve
               glede višine RTV prispevka, ne pa v Zakonu o RTV, kamor naj bi spadal in tudi spada
               je povsem politične narave. Izhaja iz preteklosti, iz prejšnjih let oziroma iz časa,
               ko se je vlada Janeza Janše odločila, da bo na RTV Slovenija imela boljši in tudi
               cenejši program. Šlo je za zavestno zamrznitev spremembe RTV prispevka oziroma za
               obljubo, jasno izrečeno obljubo vodstvu RTV Slovenija, da v letu, ko so se na RTV
               Slovenija že kazale in tudi potrjevale velike, usodne posledice zaradi zamrznjenega
               plačevanja in je sama hiša prihajala v nevarno podhranjenost finančno, je bilo
               povedano, da pred volitvami se RTV prispevek ne bo spreminjal, tako Janez Janša,
               ampak lahko šele po volitvah. Po volitvah je prišlo do seveda situacije, ko so
               izračuni seveda kazali, da ta prispevek, ki se od leta 2004 ne spreminja, da po
               veljavnem zakonu - ali če poenostavim, po Grimsovem zakonu - ni mogoče za naslednje
               leto spreminjati prispevka zaradi tega, ker ključni člen govori, da ga je treba
               uskladiti do septembra in potem minus ali plus 10% prilagoditev, če so ekonomski
               razlogi za to, uvesti šele za naslednje leto.</p>
               <p>Skratka, Vlada je bila pred tem, ali minuse, ki so nastali še iz nekega drugega
               naslova, in sicer zaradi Zakona o sistemu plač v javnem sektorju, ki naj bi prinesel
               RTV Sloveniji, tako ona pravi, 10 milijonov evrov minusa, spremeniti, urediti na
               način, ki bi bil legalen. Seveda zelo bizarno ali nehigienično je danes, ko je
               poslanec, ki je predstavil stališče SDS, in ko je zagovarjal, da je ta sprememba, ta
               amandma številka 25, ki govori o umiku te rešitve, ki jo je podala Vlada,
               nehigienična. Da to prihaja prav iz ust tistega, ki je nehigieničnost ustvarjal v
               prejšnjem obdobju - to moram poudariti zaradi druge zagate, ki izhaja na RTV in ki
               smo jo poskušali rešiti; namreč iz dejstva, da je gospod Virant oziroma ustrezna
               ministrstva, sindikati in RTV Slovenija v lanskem letu podpisali obljubo, da bo Vlada
               poskrbela za saniranje posledic uvedbe plačnega sistema, ki za RTV niso bile majhne.
               Gospod Virant je to naredil na pamet, vedoč, da mu zakon teh osnov ne daje. Ker je to
               potem bilo posledično spoznano, se je začelo dobesedno, se opravičujem izrazu,
               "handlati" oziroma špekulirati s proračunskim denarjem, ki je nakazoval RTV-ju -
               vedoč, da ne more za druge stvari in druge namene - denar za saniranje plačnega
               sistema. In to se je zgodilo ravno preko Ministrstva za gospodarstvo, ko se je s
               sklepom Vlade 1,2 milijona evrov preneslo, rekoč, da damo denar za digitalizacijo,
               kar zakon omogoča, potem se je pa to spremenilo v plače.</p>
               <p>Skratka, ogromno političnih nemodrosti je bilo narejenih v preteklosti za javni
               zavod, ki na koncu tudi sam ni modro posloval, in to vemo, in za to bo najbrž tudi
               prej ali slej račune polagal. Tudi za dejstvo, mimogrede, ki je najbrž zelo
               vprašljivo, da je plan za leto 2009 sprejet na osnovi odločitve, kot da je ta evro,
               tako imenovani povišani evro za RTV prispevek, že dejstvo. Namreč, plan za leto 2009
               je nadzorni svet potrdil, kljub temu da vi v Državnem zboru še niste potrdili ZIPR-a,
               ki daje možnost, da se ta prispevek sploh vzpostavi. Skratka, težko v nekaj minutah
               povem vse nedoslednosti, ki so bile. Težko pa je očitati Vladi, da gre za
               nedoslednost pri poskušanju normaliziranja stanja in prejšnjih odločitev s tem, ko se
               znotraj Zakona o izvrševanju proračuna daje možnost, da se uredi plačilo RTV
               prispevka na predlagani način.</p>
            </sp>
            <sp xml:id="SDZ5-Redna-04-2009-03-26.sp79">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi? Ugotavljam, da ne želi nihče razpravljati, zaradi tega zaključujem
               razpravo o 25. členu in amandmaju k temu členu. Ugotavljam tudi, da smo izčrpali
               razpravo o amandmajih in ker ne želi nihče več razpravljati, zaključujem razpravo. O
               amandmajih bomo v skladu s časovnim potekom seje zbora odločali danes v okviru
               glasovanj, pol ure po prekinjeni 6.A točki dnevnega reda. S tem prekinjam to točko
               dnevnega reda.</p>
               <p>Prehajamo na <title>6. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O PLAČILU ODŠKODNINE ŽRTVAM VOJNEGA IN POVOJNEGA NASILJA -
                  nujni postopek. </title>Predlog zakona je v obravnavo zboru predložila Vlada. Želi
               besedo predstavnik Vlade? Besedo dajem predstavnici Vlade za dopolnilno obrazložitev
               predloga zakona. Besedo ima mag. Helena Kamnar, državna sekretarka na Ministrstvu za
               finance. Prosim.</p>
            </sp>
            <sp xml:id="SDZ5-Redna-04-2009-03-26.sp80">

               <speaker>MAG. HELENA KAMNAR:</speaker>

               <p>Hvala lepa, gospod predsednik. Spoštovani poslanci, spoštovane poslanke. Zakon o
               plačilu žrtvam vojnega in povojnega nasilja določa način zagotavljanja sredstev za
               plačilo odškodnin vojnega in povojnega nasilja, ki se izplačuje po drugih zakonih.
               Upravičenci do odškodnin so določeni s tremi drugimi zakoni, in sicer z Zakonom o
               žrtvah vojnega nasilja, Zakonom o popravi krivic in Zakonom o posebnih pravicah žrtev
               v vojni za Slovenijo. Glede na zakon, ki je trenutno v obravnavi, se pravice po
               omenjenih zakonih izplačujejo s strani Slovenske odškodninske družbe, in sicer se
               izplačujejo na dva načina - v nominalnem znesku do vrednosti 1251,81 evra in v
               obveznicah RS 36 v primeru, kadar so zneski nad to nominalno vsoto. Zadnja dospelost
               obveznice je 15.9.2008, kar pomeni, da je ta obveznica že v celoti dospela v
               plačilo.</p>
               <p>Dejstvo je, da je trenutna situacija takšna, da je bilo izdanih več odločb o pravicah
               do obveznic, kot je bilo moč izdati obveznic, saj je bila vsota obveznic limitirana
               na višino, ki ni zadoščala za pokritje vseh obveznosti. Zato je treba nujno povečati
               vsoto izdanih obveznic, in sicer za 2 milijona 500 obveznic, da bi lahko izvršili
               obveznosti, ki so še zapisane v odločbah, ki so jih upravičenci dobili.</p>
               <p>Poglavitne rešitve, ki jih sprememba zakona prinaša, so torej: povečanje oziroma
               dodatna izdaja obveznosti RS39, zato da bomo lahko poplačali vse obveznosti oziroma,
               da bo Sod lahko poplačal vse obveznosti za že izdane odločbe. Nadalje zakon ureja
               vprašanje oziroma način izplačila obveznosti do tistih upravičencev, ki bodo vlagali
               vloge še v neomejenem časovnem roku, in sicer predlagamo, da se nič več ne izdaja
               obveznica, ampak da se v celoti plačila izvršijo v gotovini. To predvsem zaradi tega,
               ker v tem trenutku ni moč oceniti števila upravičencev in obsega potrebne izdaje
               obveznice. Prav tako pa predlagamo še eno rešitev, in sicer dosedanji zakon ni
               zagotavljal preglednosti pri izdanih odločbah in zato v zakon vnašamo obveznost
               vodenja določenih evidenc, ki bi to preglednost izdajanja odločb in vseh obveznosti,
               ki iz teh odločb izhajajo, bi bile boljše kot doslej.</p>
               <p>Vlada ocenjuje, da je sprejem zakona nujno potreben, ker bo drugače lahko nastala
               situacija, da bodo upravičenci, ki so prejeli odločbe, sprožili sodne postopke, kar
               bi seveda povzročilo dodatne stroške.</p>
               <p>Zato predlagamo, da predlog zakona, kot je pred vami, podprete.</p>
               <p>Lepa hvala.</p>
            </sp>
            <sp xml:id="SDZ5-Redna-04-2009-03-26.sp81">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Predlog zakona je obravnaval Odbor za finance in monetarno politiko kot matično
               delovno telo.</p>
               <p>Besedo dajem članu gospodu Bogdanu Čepiču za predstavitev poročila odbora.</p>
               <p>Prosim.</p>
            </sp>
            <sp xml:id="SDZ5-Redna-04-2009-03-26.sp82">

               <speaker>BOGDAN ČEPIČ:</speaker>

               <p>Hvala lepa, predsednik. Lep pozdrav vsem.</p>
               <p>Odbor za finance in monetarno politiko je na seji 23. 3. 2009 kot matično delovno
               telo obravnaval Predlog zakona o spremembah in dopolnitvah Zakona o plačilu
               odškodnine žrtvam vojnega in povojnega nasilja, ki ga je Državnemu zboru v obravnavo
               predložila Vlada s predlogom za obravnavo in sprejetje po nujnem postopku. Takšen
               predlog je obravnaval tudi Kolegij predsednika Državnega zbora na 17. seji dne 16. 3.
               2009 in tudi podprl takšen sklep.</p>
               <p>Odbor je bil tudi seznanjen z mnenjem Zakonodajno-pravne službe, ki je besedilo
               preučila z vidika skladnosti z Ustavo, pravnim sistemom in v zakonodajno-tehničnem
               pogledu. Navedena služba v zvezi s tem je posredovala tudi svoje ugotovitve in dala
               nekaj konkretnih pripomb k 2., 3., 4., 6., dodatnemu 15.a, 15.b, 15.c členu in k 7.
               in 8. členu predloženega zakona. Na seji odbora so prisostvovali tudi predstavniki
               oziroma predstavnice Ministrstva za finance in Ministrstva za pravosodje in
               predstavnica Zakonodajno-pravne službe Državnega zbora.</p>
               <p>S strani kvalificiranih predlagateljev v zakonskem roku ni bilo vloženih amandmajev.
               V okviru dodatnega delovnega gradiva je bil odbor seznanjen s predlogi amandmajev, na
               podlagi mnenja Zakonodajno-pravne službe Državnega zbora. Namreč, iz obrazložitve
               zakonskega predloga izhaja, da Zakon o plačilu odškodnine žrtvam vojnega in povojnega
               nasilja določa način zagotavljanja sredstev za nemoteno škodo in vrste ter višino
               odškodnin, ki se izplačujejo na tej osnovi. Slovenska odškodninska družba, v
               nadaljevanju SOD, izplačuje upravičencem odškodnino na osnovi tega zakona, s tem da
               se odškodnina izplačuje v gotovini do višine 1251,88 evrov, drugi del pa se bi naj
               izplačal v obveznicah, če je upravičenec po tem zakonu na podlagi pravnomočne odločbe
               upravičen do odškodnine, ki presega prej navedeni znesek. Višina izdaje in ostali
               pogoji teh obveznic so določeni v 14. členu istega zakona. Naša država je z namenom
               izplačila odškodnine po zakonu o zagotavljanju teh sredstev na podlagi odredbe o
               izdaji izdala tovrstne obveznice z določenim rokom zapadlosti in dospetjem, z
               zastaralnim rokom petih let. Hkrati je emisijo zaradi preseženega števila odločb
               glede na izdajo tovrstnih obveznic, to so obveznice Republike Slovenije 39, treba
               ustrezno tudi povečati. Sicer oba zakona, Zakon o žrtvah vojnega nasilja in Zakon o
               popravi krivic, ki pomenita podlago za priznanje statusa upravičenca do odškodnine,
               ne določata roka vložitve zahteve, s tem pa se lahko odločanje o priznanju teh pravic
               posledično tudi po roku dospetja obveznic časovno precej podaljša.</p>
               <p>Poleg naštetega besedilo določa podrobno evidenco glede postopkov ter hkrati v
               znanstvene namene omogoča dostop do podatkov. Predvidena evidenca upravičencev naj bi
               omogočila učinkovito izplačevanje odškodnin in ustrezen nadzor nad zakonito porabo
               finančnih sredstev. Predstavnica Zakonodajno-pravne službe je v dodatni obrazložitvi
               mnenja poudarila, da so posredovane pripombe v pretežni meri vsebovane v predlogu za
               amandmaje odbora in v nadaljevanju ob obravnavi konkretnih predlogov izpostavila tudi
               nekaj ključnih opozoril navedene službe, ki v okviru predloga amandmaja niso bile
               upoštevane.</p>
               <p>Odbor je na podlagi 131. člena Poslovnika Državnega zbora obravnaval vse pripombe in
               amandmaje in jih tudi sprejel in amandmaji so navedeni vsi v poročilu, ki ste ga tudi
               dobili. Odbor je v skladu s 128. členom Poslovnika Državnega zbora glasoval o
               posameznih členih in o predlogu zakona in jih tudi sprejel.</p>
               <p>Glede na sprejete amandmaje je na podlagi prvega odstavka 133. člena Poslovnika
               Državnega zbora pripravljeno besedilo dopolnjenega predloga zakona, v katerega so
               sprejeti amandmaji že vključeni. Dopolnjeni predlog ste prav tako dobili s poročilom
               odbora. Hvala lepa.</p>
            </sp>
            <sp xml:id="SDZ5-Redna-04-2009-03-26.sp83">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Bogdan
               Čepič v imenu Poslanske skupine Socialnih demokratov.</p>
            </sp>
            <sp xml:id="SDZ5-Redna-04-2009-03-26.sp84">

               <speaker>BOGDAN ČEPIČ:</speaker>

               <p>Še enkrat hvala lepa. V Poslanski skupini Socialnih demokratov podpiramo Predlog
               zakona o spremembah in dopolnitvah Zakona o plačilu odškodnine žrtvam vojnega in
               povojnega nasilja po nujnem postopku. S sprejetjem tega predloga zakona zamujamo že
               kar dobrega pol leta, saj je z njim dospelosti obveznic Republike Slovenije 39 z dne
               15. 9. 2008 pravzaprav nastala pravna praznina, zaradi česar ni mogoče izvrševati
               odločb o odmeri odškodnine žrtvam vojnega in povojnega nasilja, ki so jim bile že
               izdane odločbe in so tudi pravnomočne. Takšne odločbe so pravzaprav že izplačljive in
               lahko bi z nesprejetjem tega zakona nastala - in z zagotovitvijo posledično tudi
               sredstev - dodatna škoda zaradi tega, ker bi lahko upravičenci državo tudi tožili za
               izplačilo teh odškodnin.</p>
               <p>Se je pa pri obravnavi tega zakona pokazala velika nepreglednost evidenc upravičencev
               do sredstev odškodnin iz različnih naslovov. Zato predlagamo Vladi, da pripravi
               informacijo o izdanih odločbah, ki so bile izdane na podlagi tega zakona, število
               izdanih odločb, število upravičencev, število različnih podlag v zakonu, predvideni
               skupni znesek in predvideni zneski po posameznih podlagah zakona o popravi krivic.
               Prav tako se naj v skladu z Zakonom o žrtvah vojnega nasilja pripravi število izdanih
               odločb, število upravičencev, število različnih podlag in prav tako tudi po zakonu o
               posebnih pravicah žrtev v vojni za Slovenijo. Vlada Republike Slovenije pa naj
               pripravi oceno stanja in odgovornosti za neusklajenost izdanih odločb z izdanimi
               obveznicami ter ugotovi krivdo za zamudo pri urejanju tega vprašanja, saj vemo, da je
               več kot polletna zamuda, in ugotovi, kdo so dejanski krivci za to. Hvala lepa.</p>
            </sp>
            <sp xml:id="SDZ5-Redna-04-2009-03-26.sp85">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Iztok Podkrižnik v imenu Poslanske skupine Slovenske
               demokratske stranke.</p>
            </sp>
            <sp xml:id="SDZ5-Redna-04-2009-03-26.sp86">

               <speaker>IZTOK PODKRIŽNIK:</speaker>

               <p>Hvala, gospod predsednik. Spoštovana državna sekretarka, spoštovani poslanci in
               poslanke! Na podlagi 12. člena zakona o plačilu odškodnin žrtvam vojnega in povojnega
               nasilja mora Slovenska odškodninska družba na podlagi sklepa Komisije za izvajanje
               zakona o popravi krivic upravičencem izračunati višino odškodnine, ki jim pripada in
               s tem izdati odločbo. Sod nekje od septembra 2008 teh odločb v višini odškodnine ni
               izdajal več. Tistim upravičencem, ki so odločbe imeli, pa SOD odškodnine oziroma
               obveznic, ki bi jih morali prejeti, ni izplačeval. Razlog naj bi bil v dospetju
               obveznic Republike Slovenije 39, z dne 15. 9. 2008. Predlog zakona o spremembah in
               dopolnitvah Zakona o plačilu odškodnine žrtvam vojnega in povojnega nasilja
               predvideva, da se po dospelosti obveznic RS 39 tistim, ki odločbe še niso prejeli,
               odškodnina odmeri in izplača v celoti v gotovini. Obenem se zagotavlja tudi pogoje za
               izvršitev že izdanih odločb, vročenih do uveljavitve tega zakona, ki se glasijo tudi
               na izplačilo dela odškodnine z izročitvijo obveznic. Predlog zakona določa, da se za
               te odločbe še naprej uporabljajo določila ZSPOZ in predpisi, izdani na njegovi
               podlagi, kar pomeni, da bodo oškodovanci prejeli poleg denarne odškodnine tudi
               obveznice. V pregledu zakona se določa tudi podrobna evidenca glede postopkov in
               odločitev po zakonu o popravi krivic. Z vidika znanstvenega raziskovanja pa je tudi
               omogočen dostop do podatkov iz evidence, podobno kot to določa 102. člen Zakona o
               varstvu dokumentarnega in arhivskega gradiva ter arhivih. Podrobno evidenco
               upravičencev po zakonu o popravi krivic naj bi omogočala učinkovito izplačevanje
               odškodnin ter nadzor nad zakonito porabo finančnih sredstev. V poslanski skupini bomo
               zakon podprli. Hvala.</p>
            </sp>
            <sp xml:id="SDZ5-Redna-04-2009-03-26.sp87">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospa Cvetka Zalokar Oražem, Poslanska skupina Zares. Prosim.
            </p>
            </sp>
            <sp xml:id="SDZ5-Redna-04-2009-03-26.sp88">

               <speaker>CVETKA ZALOKAR ORAŽEM:</speaker>

               <p>Hvala lepa za besedo, gospod predsednik. Spoštovani kolegi in kolegice, predstavniki
               Vlade! V Poslanski skupini Zares bomo novelo zakona o plačilu odškodnine žrtvam
               vojnega in povojnega nasilja podprli. Kljub naši podpori pa bi radi opozorili, da gre
               v tem primeru tako rekoč za intervencijski zakon, ki odpravlja negativne posledice
               neustreznega ravnanja prejšnje vlade. Le-ta je s spremembami zakona o popravi krivic
               povzročila pravno praznino oziroma nezmožnost izpolnjevanja zakonskih dolžnosti,
               torej izplačila odškodnin. V omenjenem zakonu je prejšnja vlada odpravila prekluzivni
               rok za vlaganje zahtevkov, ni pa predvidela ustreznih finančnih posledic, ki jih
               prinaša ta ukrep. Kot rečeno, je jeseni lanskega leta zaradi nedospelosti republiških
               obveznic 39. izdaje, kar pomeni, da ne obstaja več vir za izplačilo odškodnin žrtvam,
               nastopila nezmožnost njihovega izplačevanja. Slednje lahko privede tudi to tožb
               upravičencev, kar bi povzročilo lahko stroške državnemu proračunu, ne zgolj iz
               naslova njihovih upravičenih odškodnin, pač pa tudi stroškov postopkov in zamudnih
               obresti zaradi neizplačevanja odškodnin. Da bi zadostili zakonskim obveznostim, je
               treba povečati znesek omenjenih obveznic za 2,5 milijona evrov, po njihovi dospelosti
               pa bo treba odškodnino odmerjati in izplačevati v celoti v gotovini. Odškodnin,
               priznanih v odločbah, ki so oziroma bodo izdane po 15. septembru 2008, namreč ne bo
               moč izplačevati v obliki obveznic Republike Slovenije 39. izdaje.</p>
               <p>Sicer pa smo v Poslanski skupini Zares prepričani, da je ne glede na trenutno
               finančno in gospodarsko krizo treba skladno z načeli pravne države popraviti krivice,
               ki so jih utrpeli državljani in državljanke v medvojnem in povojnem času. Zato bomo
               predlagane spremembe podprli.</p>
            </sp>
            <sp xml:id="SDZ5-Redna-04-2009-03-26.sp89">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Franc Žnidaršič v imenu Poslanske skupine DeSUS.
               Prosim.</p>
            </sp>
            <sp xml:id="SDZ5-Redna-04-2009-03-26.sp90">

               <speaker>MAG. FRANC ŽNIDARŠIČ:</speaker>

               <p>Spoštovani predsednik, kolegice in kolegi! V bistvu je bilo že vse povedano, zato naj
               dodam k tej zadevi samo to, da skrajni čas, da tisti, ki že imajo odločbe o pravici
               do odškodnine za popravo krivic, dobijo svojo odškodnino. Prav je tudi to, da se ta
               ne bo več izplačevala v obliki obveznic, pač pa v gotovini. Predvsem je to pomembno
               za tiste, ki že imajo odločbe, pa so morali čakati od poletja, da se bo ta stvar
               uresničila, in je prav, da dobijo v gotovini vse. Prav tako pa je po naše neprimerno,
               da tudi tisti, ki bodo še zaprosili za pravico in dobili ustrezno odločbo, dobijo v
               gotovini izplačano odškodnino, ki je itak po zakonu limitirana na približno 8.000
               evrov in to ne predstavlja strašnih zneskov in velike vsote, zlasti ne za
               posameznika. Pogosto je ta odškodnina tudi v hudem nesorazmerju s povzročeno škodo,
               ki je bila storjena, in zaradi tega je prav, da se ta pravna praznina zapolni s
               sprejetjem zakona in se nemoteno izplačujejo te odškodnine tudi v bodoče. Naša
               poslanska skupina bo ta zakon podprla. Hvala.</p>
            </sp>
            <sp xml:id="SDZ5-Redna-04-2009-03-26.sp91">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Barovič v imenu Poslanske skupine Slovenske
               nacionalne stranke. Prosim.</p>
            </sp>
            <sp xml:id="SDZ5-Redna-04-2009-03-26.sp92">

               <speaker>BOGDAN BAROVIČ:</speaker>

               <p>Že spet in še enkrat lep pozdrav kolegicam in kolegom, vam, gospod predsednik, in
               predstavnikom Vlade! V Slovenski nacionalni stranki nečesa ne razumemo. Glejte, zakon
               o plačilu odškodnin žrtvam vojnega nasilja ima letnico 2001, 2002 in 2004. Zakon
               torej je. Slovenija je z namenom izplačila odškodnin žrtvam vojnega in povojnega
               nasilja izdala obveznice. Nominalna vrednosti - 125 milijonov 100 tisoč evrov. 30
               milijonov obveznic, vsaka je vredna 4,17 evra; plačljivost - 5 let. Rok dospetja je
               bil 15. september lansko leto. Nenadoma Slovenska odškodninska družba ugotovi, da je
               izdala 29 milijonov 665 tisoč obveznic, pomeni 335 tisoč obveznic manj, kot je
               predvideno, hkrati pa je izdala še več odločb. Še več! Še več! Še več! Vsak zakon,
               vsako določilo ima nek rok veljavnosti, zapadlosti. Sod si je privoščili in izdal več
               odločb, kot je bilo izdanih obveznic, ampak zdaj: "Plačaj. Država plačaj!" Ocenjene
               finančne posledice za Sod znašajo, piše: "10 milijonov in 425 tisoč evrov". O.K. in
               še 2 milijona 850 tisoč za obresti. Ko pa prebiramo koliko več obveznosti je Sod
               obljubil, pa pridemo na 32 milijonov 500 tisoč evrov. Skratka, matematika tukaj "ne
               špila". "Ne špila", enostavno "ne špila"! Enostavno, osnovna šola, 1. razred - "ne
               špila". In kaj zdaj? Plačila odškodnin - "na veke vekomaj, amen." Vsako leto se jih
               bo našlo 782 tisoč novih, novih, novih! A mi pa smo v recesiji?! Včeraj je cel dan
               Državni zbor zasedal, nekateri del dneva, drugi ves dan - z vsem spoštovanjem! 10 ur
               Odbor za finance in monetarno politiko, varčujemo, "šparamo", iščemo variante, kako
               bomo ljudem pomagali, da ne bodo hodili na Rdeči križ, ampak da bodo hodili šivati v
               Muro. A mi tukaj kar dajemo! Sod obljublja. Obljublja! Enostavno, 30 milijonov
               obveznic je obljubil, da jih bo dal, izdal jih je manj, obljubil pa je veliko več.
               Ja, kdo to dovoli?! Lepo vas prosim no! In kako si upamo tule, ko ljudje stojijo v
               vrsti za hrano in pakete na Rdečem križu, ko nimamo denarja za osnovno enostavno
               reprodukcijo, da bomo dvignili gospodarstvo v tej državi, da bo teh 2 milijona ljudi
               živelo, obljublja nekdo in se preračuna za 32, za 100 milijonov evrov. In mi jih bomo
               plačevali! Komu in za kaj?! 2001, 2002, 2004 - so bili zakoni. Takrat so se lahko vsi
               prijavili. Vojne in povojne odškodnine. Vsi so imeli možnost, roki so bili določeni,
               obveznice so bile določene, vrednost obveznic je bila določena. Pika! Pojutrišnjem
               bom tudi jaz žrtev vojnega nasilja, zato ker sem bil v slovenski vojni. In zatem bodo
               še drugi, tisti, ki so se potem 14 dni sprehajali, žrtve vojnega nasilja. Ni fer, ni
               pošteno v tej državi, gospe in gospodje, bodimo enkrat odkriti, ne govoriti, da je
               prav, da je lepo! Vse je bilo urejeno, ne govoriti, da sedaj ni, vse je bilo urejeno
               - 2001, 2002, 2004! Vsi zakoni so bili, vse odločbe so bile, denar je bil izplačan do
               1200 evrov vsem, obveznice so bile izdane. Kaj še hočemo?! Koliko jih bomo še našli?!
               Si bomo kar izmišljevali neke nove žrtve in ne vem kaj še vse?! Pa mi je vseeno -
               povojnega ali vojnega. Ni lepo, kar se je dogajalo takrat in kar se je dogajalo.
               Vojna je vojna, pač zgodilo se je. Odškodnine so bile danes, zakoni so bili napisani,
               rok velja za vse. In konec je temu.</p>
               <p>V Slovenski nacionalni stranki ne bomo podprli tega zakona. Niti slučajno ne, sploh
               pa v teh časih!</p>
            </sp>
            <sp xml:id="SDZ5-Redna-04-2009-03-26.sp93">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod mag. Radovan Žerjav v imenu poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ5-Redna-04-2009-03-26.sp94">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Zakon o plačilu odškodnine žrtvah vojnega in povojnega
               nasilja pooblašča Slovensko odškodninsko družbo, da v imenu Republike Slovenije vodi
               postopke in opravlja administrativne in tehnične posle pri izplačevanju odškodnin,
               le-te se do določenega zneska izplačuje v gotovini, presežek pa v obveznicah. Ker je
               bilo izdano več odločb, kot je bilo izdanih obveznic, predlagani zakon povečuje
               misijo obveznic za dodatnih nekaj manj kot 10 in pol milijonov evrov.</p>
               <p>Ker zakon o žrtvah vojnega nasilja in zakon o popravi krivic ne določata roka
               vložitve zahteve, je treba določiti način izplačila odškodnine tudi po dospelosti
               obveznic. Predlog zakona rešuje tudi vprašanje, in sicer na način, da se bo le-ta v
               celoti izplačevala v gotovini.</p>
               <p>V poslanski skupini do predlaganih predlogov nimamo zadržkov in bomo za to predlog
               zakona podprli. Hvala lepa.</p>
            </sp>
            <sp xml:id="SDZ5-Redna-04-2009-03-26.sp95">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Ker k
               dopolnjenemu predlogu zakona ni bilo vloženih amandmajev, zaključujem drugo obravnavo
               predloga zakona. Odločanje o predlogu zakona bomo v skladu s časovnim potekom seje
               Državnega zbora opravili danes v okviru glasovanj, pol ure po prekinjeni 6.A točki
               dnevnega reda. S tem prekinjam to točko dnevnega reda.</p>
               <p>Prehajamo na <title>6.A TOČKO DNEVNEGA REDA - OBRAVNAVA PREDLOGA ZAKONA O JAMSTVENI
                  SHEMI REPUBLIKE SLOVENIJE - nujni postopek. </title>Predlog zakona je v obravnavo
               Državnemu zboru predložila Vlada. Besedo dajem predstavnici Vlade za dopolnilno
               obrazložitev predloga zakona. Besedo ima mag. Helena Kamnar, državna sekretarka na
               Ministrstvu za finance. Prosim.</p>
            </sp>
            <sp xml:id="SDZ5-Redna-04-2009-03-26.sp96">

               <speaker>MAG. HELENA KAMNAR:</speaker>

               <p>Hvala lepa še enkrat za besedo. Spoštovani! Zakon o jamstveni shemi, ki je danes
               predmet obravnave, je Vlada sprejela kot izvedbeni akt drugega paketa razvojno
               naravnanih ukrepov za blaženje finančne in gospodarske krize. Ukrepi, ki so primarno
               še vedno usmerjeni v spodbujanje kreditne aktivnosti bank in posledično v izboljšanje
               likvidnosti podjetij, so zajeti v tem drugem paketu in tudi ta garancijska shema, ki
               je pred nami, sodi v ta sklop. V pogojih izjemne negotovosti v zunanjem ekonomskem
               okolju je predlog drugega paketa proti kriznih ukrepov pripravljen na osnovi prvih
               izkušenj držav Evropske unije v zvezi z oživljanjem gospodarstva oziroma
               preprečevanjem kriznih situacij. Menimo, da nacionalni ukrepi Velike Britanije,
               Francije, Nemčije in Finske ter Avstrije, pa tudi Nizozemske in Danske, predstavljajo
               zelo podobne ukrepe, kot jih predlagamo s tem zakonom v Sloveniji.</p>
               <p>Dovolite mi, da čisto na kratko predstavim te ukrepe, ki so jih uvajale druge države.
               Velika Britanija je uvedla jamstveno shemo za posojila majhnim podjetjem že konec
               lanskega leta, in sicer v vrednosti 350 milijonov funtov, januarja letošnjega leta pa
               še jamstveno shemo za druga podjetja v višini milijarde 300 funtov. S temi
               poroštvenimi shemami je želela pokriti dolgoročna bančna posojila majhnim in srednjim
               podjetjem, pri čemer je država prevzela jamstvo do višine 75% posojil. Podobno so
               ravnale potem tudi Francija, Nemčija in skandinavske države v različnih višinah in z
               različno ravnjo jamčenja države. Vendar vse te sheme so v veliki meri podobne med
               seboj in prinašajo poroštva države za kredite, ki jih bodo banke dajale podjetjem.
               Skratka, gre za jamčenje države in prevzemanje dela tveganj bank v odnosu do
               podjetij.</p>
               <p>Zakon o jamstveni shemi, ki ga je Vlada predložila v obravnavo, ima cilj omogočiti
               gospodarskim družbam s sedežem v Republiki Sloveniji lažji dostop do likvidnostnih
               sredstev za financiranje vlaganj v investicije, prav tako pa v manjšem delu tudi za
               reprogramiranje obstoječih kratkoročnih obveznosti, saj se je izkazalo, da te v tem
               trenutku še vedno predstavljajo velike probleme v gospodarskih družbah.</p>
               <p>V jamstveno shemo so zajete gospodarske družbe v treh bonitetnih razredih, in sicer
               A, B in C. Gre za tiste bonitetne razrede, po katerih AJPES ocenjuje njihovo kreditno
               sposobnost kot dobro. Država prevzema jamstvo v višini 80%, razliko 20% bodo
               prevzemale banke. Zaradi prvovrstnega zavarovanja, ki ga predstavlja državno
               poroštvo, predvidevamo, da bodo banke bolj naklonjene dajanju kreditov in bo na ta
               način prišlo do dodatne sprostitve tako imenovanega kreditnega krča, ki je nastal kot
               posledica svetovne krize. Banke, ki bodo sodelovale v jamstveni shemi, bodo morale
               del tveganj nositi same, kot sem že povedala. Obseg jamstev bo znašal 1,2 milijarde
               evrov, višina kreditov, za katere pa bodo lahko izdana jamstva, pa od 100 tisoč evrov
               do 70 milijonov evrov za posameznega kreditojemalca.</p>
               <p>Zakon določa nekatere pogoje in merila za pridobitev kredita, po drugi strani pa
               podrobnejše pogoje odkazuje na podzakonski akt. Izvedba garancijske sheme se prepušča
               Slovenski razvojni in izvozni banki, ki bo vstopila kot izvajalec v imenu in za račun
               države. In zakon predvideva tudi plačilo provizije tej izvedbeni instituciji v obsegu
               0,5% vrednosti.</p>
            </sp>
            <sp xml:id="SDZ5-Redna-04-2009-03-26.sp97">

               <speaker>PREDSEDNIK DR. PAVEL GANTAR:</speaker>

               <p>Gospa državna sekretarka, prosim, če zaključite.</p>
            </sp>
            <sp xml:id="SDZ5-Redna-04-2009-03-26.sp98">

               <speaker>MAG. HELENA KAMNAR:</speaker>

               <p>Hvala lepa.</p>
            </sp>
            <sp xml:id="SDZ5-Redna-04-2009-03-26.sp99">

               <speaker>PREDSEDNIK DR. PAVEL GANTAR:</speaker>

               <p>Hvala lepa. /Oglašanje v dvorani./ Mir v dvorani, prosim. Mir in zbranost v dvorani,
               prosim.</p>
               <p>Predlog zakona je obravnaval Odbor za finance in monetarno politiko kot matično
               delovno telo. Predlog poročila ste prejeli na klopi. Sledi predstavitev stališč
               poslanskih skupin. Besedo ima gospod mag. Andrej Vizjak v imenu Poslanske skupine
               Slovenske demokratske stranke. Se opravičujem, v tem trenutku je vstopil predsednik
               Odbora za finance in ga zaprošam, da predstavi poročilo matičnega delovnega telesa.
               .../Oglašanje iz klopi./ Najprej predsednik odbora, potem sledi predstavitev stališč
               poslanskih skupin. Izvolite, mag. Anton Rop.</p>
            </sp>
            <sp xml:id="SDZ5-Redna-04-2009-03-26.sp100">

               <speaker>MAG. ANTON ROP:</speaker>

               <p>Najlepša hvala. Bomo drugič pooblastili gospoda Vizjaka, bo on to storil pri kakšne
               od naslednjih zakonov.</p>
               <p>Spoštovane poslanke, poslanci! Odbor za finance in monetarno politiko kot matično
               delovno telo je obravnaval Predlog zakona o jamstveni shemi. V dopolnilni
               obrazložitvi predloga zakona je predstavnik Vlade obrazložil temeljne cilje in namene
               predlaganega zakona. Predloženi zakon sodi v tako imenovan drugi paket vladnih
               ukrepov za blaženje finančne in gospodarske krize. Njegov cilj je omogočiti
               gospodarskim družbam v Republiki Sloveniji lažjo pridobitev likvidnih sredstev za
               financiranje vlaganj v investicije in v obratna sredstva. Zaradi prvovrstnega
               zavarovanja, ki ga predstavlja državno poroštvo, se predvideva, da bodo banke bolj
               naklonjene dejanju kreditov, kar bo prispevalo k sproščanju tako imenovanega
               kreditnega krča, ki je nastal kot posledica svetovne gospodarske in finančne krize.
               Predlog zakona določa pogoje, merila in okvirni postopek izdajanja jamstev, ki ga bo
               podrobno uredil poseben podzakonski akt oziroma uredba, ki bo izdana v skladu s 4.
               členom tega predloga zakona. Predlagatelj je članom odbora zagotovil, da bo Vlada še
               pred dokončnim sprejetjem uredbe to mnenje posredovala tudi matičnemu odboru oziroma
               Državnemu zboru. Besedilo zakona bo sicer Vlada poslala v oceno Direktoratu za
               konkurenčnost Evropske komisije, da ga pregleda z vidika njegove skladnosti s pravili
               notranjega trga. Večjih problemov se pri tem ne pričakuje, bo pa verjetno treba še z
               nekaterimi amandmaji ustrezno uskladiti predlog zakona.</p>
               <p>Članice in člani odbora so v razpravi predloženi zakon sicer soglasno podpirali, saj
               zakon predstavlja potencialno pomembno podporo realnemu delu gospodarstva. V tem
               kontekstu bi lahko predloženi zakon bil nedvomno eden od pomembnejših zakonov, ki naj
               bi prispevali k omilitvi posledic finančne in gospodarske krize. Zato je zelo
               pomembno, da je zapisan tako, da bo njegov namen resnično tudi dosežen. Slovenija se
               namreč ne nahaja le v kreditnem krču, ampak tudi v prodajnem, proizvodnem oziroma
               gospodarskem. Ob njegovem sprejemanju je, zato treba še posebej paziti, da ne bi
               morebiti ponovno sprejeli ukrepa, ki ne bi deloval v polni meri. Njegove določbe je
               treba oblikovati tako, da bo v čim večji meri pomagal gospodarstvu. To me drugim na
               primer tudi pomeni, da morajo biti posojila, ki jih bodo banke na podlagi državnega
               jamstva dajala gospodarstvu, cenovno sprejemljiva.</p>
               <p>Člani odbora so posebej poudarili, da je sicer dobro, da je Vlada v jamstveno shemo
               vključila tudi podjetja iz bonitetnega razreda C, ni pa prav in ni logično, da ta ne
               bi bila enakopravno obravnavana. V razpravi je bilo posebej poudarjeno, da člani
               odbora želijo videti uredbo, ki bo pripravljena na podlagi tega zakona. Večina članov
               odbor je poudarila, da bi kazalo nadaljevati s takšno prakso, da bi te uredbe
               vendarle prišle na matični odbor in bi lahko o njih diskutirali zlasti v teh
               časih.</p>
               <p>Ob obravnavi posameznih členov je odbor po temeljiti diskusiji soglasno oblikoval in
               sprejel vrsto amandmajev zlasti ključnim določbam, na podlagi katerih bo zakon v
               praksi mogoče dejansko tudi izvajati. Odbor je tako sprejel nekaj vsebinsko pomembnih
               amandmajev, ki jih želim posebej izpostaviti. Praktično je na novo napisal določbo 7.
               člena, ki opredeljuje namen kreditov, za katere se izdaja jamstva, podaljšal je
               ročnost kreditov. V jamstveno shemo je vključil reprogramiranje kratkoročnih kreditov
               v srednje - in dolgoročne. V 10. in 11. členu je izenačil podjetja vseh treh
               bonitetnih razredov, in sicer tako glede višine obveznosti kredita, do katere sega
               državno jamstvo kot tudi glede obsega jamstvene sheme. Znižal je višino provizij in
               skrajšal rok za pripravo uredbe.</p>
               <p>Spoštovane poslanke in poslanci, pred vami je pomemben zakon, zakon, ki lahko
               pomembno izboljša položaj in perspektive mnogih slovenskih podjetij. Zakon se nanaša
               na okoli 37 tisoč podjetij, ki predstavljajo najpomembnejše, najboljše in najbolj
               perspektivno jedro slovenskega gospodarstva, zaradi tega predlagam, da podprete
               predloženi zakona.</p>
            </sp>
            <sp xml:id="SDZ5-Redna-04-2009-03-26.sp101">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Sedaj pa res sledi predstavitev stališč poslanskih skupin. Besedo ima
               mag. Andrej Vizjak v imenu poslanske skupine Slovenske demokratske stranke. Prosim.
            </p>
            </sp>
            <sp xml:id="SDZ5-Redna-04-2009-03-26.sp102">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik. Tako kot zamuja predsednik Odbora za finance,
               matičnega delovnega telesa na predstavitev zamuja tudi ta zakon v Državni zbor.
               Namreč, naj vas spomnim, da je že prejšnja vlada in sedanja vlada je tudi sodelovala
               in povzela, predlagala v parlament Zakon o javnih financah, ki je odprl možnost
               dodatnih poroštev države bankam in Zakon o jamstveni shemi je implementacija te
               rešitve, ki je bila predlagana decembra lani. Slišali smo, da so nekatere države, ki
               so očitno bolj posvetile pozornost reševanju te krize in se odzvale problemom
               podjetij, takšne zakone predlagale že decembra lani in danes imamo že prva poročila v
               teh državah o učinkih teh poroštev, ki jih lahko podjetja dobijo preko finančnih
               institucij po takšnih zakonih. Mi pa se tu šele pogovarjamo o sprejetju tega zakona,
               ki je prepotreben. In ne samo to! Izvajanje tega zakona temelji na uredbi iz 4. člena
               tega zakona, ki še ni pripravljena. Vlada je celo predlagala, da se ta uredba sprejme
               šele 30. dan po uveljavitvi zakona, torej tam nekje očitno maja, ko bo verjetno -
               torej šest mesecev kasneje bi sploh začelo delovati ta jamstvena shema, kot je to
               začela v drugih državah Evropske unije. Prepozno, spoštovani gospe in gospodje! Zato
               smo tudi priča tudi takšnim žalostim podatkom iz realnega sektorja iz slovenskega
               gospodarstva vsak dan.</p>
               <p>Torej, zelo mi je žal, da je potrebovalo Ministrstvo za finance kar nekaj mesecev, da
               je pripravilo vsega nekaj členov manj kot 20 oziroma okoli 20 členov tega zakona,
               pripravilo pa še ni ključnega dokumenta, ki ureja podrobnejše pogoje postopka za
               odobritev jamstva, ki ureja tudi podrobnejše druga vprašanja v zvezi z izvajanjem
               tega zakona. Torej, namen je dober, pravzaprav je bil soglasno potrjen vseskozi,
               vendar žal prepozno in plačilo za to prihaja iz realnega sektorja vsak dan v
               številkah brezposelnih in podobno. Tudi pomembno pri tem je poudariti, da se ne vedo
               določene okoliščine, po katerem bo ta zakon deloval, ki bodo predpisane v uredbi. Ne
               ve se, ali bo to nek kompliciran postopek, da bodo podjetja lahko uveljavljala
               jamstvo po tem zakonu, kajti to bo urejala uredba, ki je še ni, kljub temu da je
               predsednik Vlade obljubil obravnavo pomembnih protikriznih uredb tudi v parlamentu.
               Te uredbe še ni in jaz upam, da bo Ministrstvo za finance držalo besedo in poslanke
               in poslance Odbora za finance seznanilo s to uredbo, preden jo bo Vlada sprejela na
               svoji seji.</p>
               <p>Torej, pričakujemo tudi da bodo, zato smo tudi tako provizije kot stroške delovanja
               SID-a, ki bo nek agent, zmanjšali na minimum, da bodo posojila oziroma ta poroštva
               oziroma jamstva poceni za podjetja, da bodo ugodna, da bodo podjetja to uporabljala,
               ker bodo lahko reprogramirala oziroma najemala nova posojila za nove razvojne
               programe. To so še vse vprašanja, ki niso jasna čisto dosledno iz tega zakona in zato
               smo želeli in opozorili, da bi sočasno obravnavali na odboru tudi podzakonski akt, ki
               ureja podrobnosti.</p>
               <p>Povedati moram, da je še kar nekaj odprtih dilem in problemov v zvezi z izvajanje te
               uredbe, na katere bi rad opozoril. Prvi se nanaša na 7. člen, ki določa pogoje
               kreditu, za katerega se izdajajo jamstva. In en pogoj je takšen, ki postavlja
               smiselnost in uporabnost te uredbe na glavo. In to je ta, da znesek kredita ne sme
               presegati skupne letne mase plač, ki jih je kreditojemalec izplačal za lansko leto.
               To pomeni, da je ta uredba delana za intenzivne, ne pa za tehnološko, kapitalsko
               intenzivne delodajalce. Na primer podjetje, srednje veliko podjetje s 100
               zaposlenimi, ki ima letno maso plač približno milijon evrov, lahko zaprosi samo za ta
               obseg. Imajo pa ta podjetja .../Opozorilni znak za konec razprave./... več milijonska
               kratkoročna posojila in tudi razvojne programe in jim bo ta uredba prišla zelo
               omejena prav. Tudi premajhen delež sredstev je za reprogram. Mi smo predlagali, da je
               vsaj 50% poroštev za reprogram, 50 za nove projekte. Bilo je sprejeto 80:20. Torej,
               skozi amandmaje bomo nekatere nedoslednosti skušali popraviti.</p>
               <p>Hvala lepa.</p>
            </sp>
            <sp xml:id="SDZ5-Redna-04-2009-03-26.sp103">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima gospa Cvetka Zalokar Oražem v imenu Poslanske skupine Zares.</p>
               <p>Prosim.</p>
            </sp>
            <sp xml:id="SDZ5-Redna-04-2009-03-26.sp104">

               <speaker>CVETKA ZALOKAR ORAŽEM:</speaker>

               <p>Hvala lepa za besedo, gospod predsednik. Spoštovani kolegi in kolegice.</p>
               <p>Predloženi zakon sodi v drugi paket ukrepov za blaženje finančne in gospodarske
               krize. Kot vidimo, je zaradi zmanjšanja pritoka sredstev iz tujine, ki je posledica
               svetovne finančne krize in nedelovanja mednarodnega medbančnega trga, nastala potreba
               po sprostitvi sredstev slovenskih bank za financiranje gospodarstva. Predlog zakona
               podjetjem omogoča lažjo pridobitev likvidnih sredstev za financiranje vlaganj v
               investicije in obratna sredstva. Poleg tega pa se prvotne zakonske rešitve
               nadgrajujejo tako, da se med namene, za katere se lahko dajo krediti z državnim
               jamstvom, vključuje tudi reprogramiranje kratkoročnih kreditov v srednjeročne oziroma
               dolgoročne. Zaradi jamstvenih shem oziroma državnih jamstev v Poslanski skupini Zares
               ocenjujemo, da bodo banke bolj naklonjene dajanju kreditov podjetjem. Sedaj je namreč
               kljub zagotovljenim poroštvom bankam bančni trg zastal in podjetja skorajda ne morejo
               pridobiti kreditov. V Poslanski skupini Zares smo še posebej zadovoljni oziroma
               pozdravljamo rešitev, s katero smo dosegli, da so v jamstveno shemo vključena tudi
               podjetja iz bonitetnega razreda C, saj smo s tem v večji meri dejansko pomagali
               gospodarstvu v času krize. Iz podatkov AJPES-a na dan 31. 12. 2007 je razvidno, da se
               v skupino podjetij z boniteto A in B uvršča 25.162 podjetij, v skupino podjetij z
               boniteto C pa 11.950 podjetij. V boniteto C so uvrščena podjetja, ki imajo po
               kriteriju finančne stabilnosti dobro finančno stabilnost in po kriteriju poslovne
               uspešnosti sodijo v kategorijo dobra poslovna uspešnost. Torej gre za skupino
               podjetij, ki ob primernih državnih spodbudah še lahko preživijo finančno krizo. Ob
               upoštevanju dejstva, da za tovrstna podjetja ni predvidenih drugih vladnih ukrepov,
               ki bi jim olajšali prebroditev krize, je po našem mnenju nujno, da je v zakonu o
               jamstveni shemi možnost za pridobitev sredstev tudi za podjetja z boniteto C.</p>
               <p>Zaradi širitve obsega upravičencev za pridobitev poroštev po tem zakonu se je povečal
               tudi obseg jamstvene sheme, in sicer na višino 1,2 milijarde evrov. Pozdravljamo pa
               tudi skupno rešitev, s katero smo za podjetja z boniteto C s spremembami besedila
               predloga zakona izenačili s podjetji iz bonitetnih razredov A in B, saj prav ona v
               času krize nedvomno potrebujejo največ pomoči. Vlada je pri tem sprva razlikovala
               kreditojemalce A in B bonitetnega razreda od kreditojemalcev C bonitetnega razreda,
               saj je za prve predvidela jamstvo do največ 80% vseh obveznosti, za druge pa le do
               50%. Zato je prav, da so posojila v enaki meri namenjena tudi podjetjem, ki imajo
               zaradi poslabšanih gospodarskih razmer največje težave pri pridobivanju posojil. Naj
               opozorimo, da gre v tem primeru prav za najbolj ranljiva podjetja, in sicer mala in
               srednje velika podjetja.</p>
               <p>V Poslanski skupini Zares smo prepričani, da bomo s pričujočim predlogom zakona
               omilili posledice svetovne gospodarske in finančne krize ter pripomogli k izboljšanju
               likvidnosti gospodarstva z namenom lažjega pridobivanja sredstev na slovenskem
               finančnem trgu.</p>
            </sp>
            <sp xml:id="SDZ5-Redna-04-2009-03-26.sp105">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Vili Rezman v imenu Poslanske skupine DeSUS.
               Prosim.</p>
            </sp>
            <sp xml:id="SDZ5-Redna-04-2009-03-26.sp106">

               <speaker>VILI REZMAN:</speaker>

               <p>Hvala lepa, gospod predsednik. Naj zakon o jamstveni shemi ne bo poligon za očitanje,
               kar se je pričelo, in za medstrankarsko merjenje, pač pa poligon za vajo, kako
               spraviti denar iz finančnega sektorja v realni sektor. To je po moji sodbi tudi edini
               pravi namen. Kako uspešni bomo znali pri tem biti, bo pa verjetno treba nekaj časa še
               počakati, ker tovrstnih bogatih izkušenj nimamo. Ta zakon pa je čisto zagotovo dolgo
               in težko pričakovan zakon. V primerjavi z nekaterimi razvitimi deželami res z nekim
               faznim zamikom, za katerega se ne ve, ali je to nujno slabo ali je to morebiti nekaj,
               kar nam je dalo priložnost, da se na zgoščenih izkušnjah drugih kaj naučimo in ne
               naredimo kakšne napaka, ki bi se nam utegnila pripetiti.</p>
               <p>V Poslanski skupini DeSUS bomo ta predlog zakona seveda podprli. Zadovoljni smo,
               smemo reči, s kooperativnostjo predstavnikov Ministrstva za finance v procesu
               nastajanja novega teksta. Zadovoljni smo s tem, da je bila vendarle cela vrsta najbrž
               dobrih dopolnitev tudi podprta. Osnovni tekst je tako dodobra dodelan, ampak ne samo
               dodelan, najbrž bi smeli reči tudi, da je tudi izboljšan. Gre za to, da je sedaj manj
               omejitev za pridobivanje teh jamstev in kreditov, kot je bilo v prvem tekstu
               predvideno. Gre za to, da se je pokazala naklonjenost za to, da bi bili stroški čim
               nižji, da bi bile provizije sprejemljive in da ne bi bile morebiti ovira za to, da
               bodo tisti, ki so teh jamstev potrebni, jamstva tudi v resnici terjali.</p>
               <p>Bilo je že povedano in najbrž je treba poudariti to, da je dobro, da je bila uvrščena
               v to shemo tudi skupina podjetij z bonitetno oceno C in da je kompletna masa sredstev
               razdeljena po alikvotnih deležih in upamo, da bo tako tudi izkoriščena in na ta način
               pomagala k preboju tega krča, v katerem se je gospodarstvo znašlo. Tudi to, da se je
               ročnost odločno spremenila, je za podjetja zagotovo dobro. Tisto, kar je dobro, je
               tudi povišana kvota, do katere je moč namenjati ta sredstva z oziroma na to, da se
               sedaj dopušča kvota plač tudi za tiste, ki so na projektu soudeleženi, in da se je
               opustila dikcija, ki je najprej načrtovala, da bi se lahko upoštevala kvota samo
               tistim, ki so znotraj nekih proizvodnih objektov sodelovali ali storitvenem
               procesu.</p>
               <p>Veseli nas, da so se sprostili nekateri okviri, ki so bili pretogi, in da je sedaj
               moč računati na ta sredstva tako za nove investicije kot za nadaljevanje začetih
               investicij; da se omogoča sredstva tako za reprograme kot za obratna sredstva; da ni
               več stroge selekcije, ki je poprej dala misliti, ali so morebiti gradbene firme
               izločene, ker niso bile eksplicitno naštete, tako kot nekatere druge firme in panoge.
               Prav pa je, da se izločijo tisti, iz D bonitetnega razreda, ki bi bili verjetno
               preveliko tveganje, da se izločijo tisti, ki jih zelo pogosto imenujemo tajkune, ali
               pa tisti, ki bi jih potencialno lahko imenovali "še ne tajkuni", če bi lahko
               kandidirali za sredstva za odkupe.</p>
               <p>Torej, ker ocenjujemo, da je v tem predlogu zakona bilo že v osnovnem tekstu v
               glavnem zapisano skoraj vse, kar je bilo treba za premik sredstva iz bančnega
               sektorja v realnega, in ker je tudi dodobra dopolnjen ta predlog zakona z amandmaji z
               odbora, ga bomo v Poslanski skupini DeSUS podprli.</p>
               <p>Na osnovi amandmaja, ki smo jih pravkar dobili na mizo, pa smem reči, da bo ta tekst,
               ko bodo amandmaji sprejeti, mi jih bomo podprli, še izboljšan.</p>
            </sp>
            <sp xml:id="SDZ5-Redna-04-2009-03-26.sp107">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Barovič v imenu Poslanske skupine Slovenske
               nacionalne stranke. Prosim.</p>
            </sp>
            <sp xml:id="SDZ5-Redna-04-2009-03-26.sp108">

               <speaker>BOGDAN BAROVIČ:</speaker>

               <p>Spoštovane kolegice, kolegi, gospod predsednik! Slovenska nacionalna stranka
               ocenjuje, da je Predlog zakona o jamstveni shemi Republike Slovenije, ki je dan v
               obravnavo po nujnem postopku, zelo dober zakon, nujno potreben in hvala bogu, da ga
               imamo, zato ga bomo seveda tudi podprli.</p>
               <p>V Slovenski nacionalni stranki smo veseli, da bo ta zakon - upamo, da bo tudi v
               resnici tako - omogočil gospodarstvu lažji dostop do likvidnih sredstev, čeprav vemo,
               da je po tem zakonu dajanje jamstva začasne narave. Seveda se nam v Slovenski
               nacionalni stranki zdi logično, da so v ta zakon vključena in imajo možnost
               pridobitev, seveda ob nekoliko višji proviziji, podjetja, o katerih govorimo, tako da
               bo bolj jasno, bonitete A - torej zelo trdna podjetja, bonitete B - zelo dobra
               podjetja in bonitete C - dobra podjetja. Logično, da D in E, ki so slaba in zelo
               slaba, pač tukaj zraven ne morejo biti. Hkrati ob tem, da bo Slovenska nacionalna
               stranka z velikim veseljem podprla ta zakon, računamo, da se bo uresničeval dosledno
               in pošteno. Odločili smo se tudi, da bomo preko organizirane službe znotraj Slovenska
               nacionalne stranke opravljali sicer neuradni, vendar opravljali nadzor nad podelitev
               jamstev. Hvala lepa.</p>
            </sp>
            <sp xml:id="SDZ5-Redna-04-2009-03-26.sp109">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Radovan Žerjav, v imenu Poslanske skupine Slovenske
               ljudske stranke. Prosim.</p>
            </sp>
            <sp xml:id="SDZ5-Redna-04-2009-03-26.sp110">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Na podlagi paketa razvojno naravnanih ukrepov za
               blaženje gospodarske krize je pred nami pomemben zakon. Cilj predlaganega zakona je
               omogočiti gospodarskim družbam s sedežem Republike Slovenije lažjo pridobitev
               likvidnih sredstev za financiranje vlaganj v investicije in obratna sredstva.
               Gospodarske družbe, ki bodo koristnice kreditov, za katere bodo dana jamstva po tem
               zakonu, predstavljajo po podatkih AJPES-a na dan 31. 12. 2007 več kot 80% vseh
               gospodarskih družb s sedežem v Republiki Sloveniji.</p>
               <p>Zaradi prvovrstnega zavarovanja, ki ga predstavlja to državno poroštvo, se
               predvideva, da bodo banke bolj naklonjene dajanju kreditov in bo s tem tudi sploščen
               tako imenovani kreditni krč, ki je nastal kot posledica svetovne finančne krize in
               kar nekako ne more pojenjati. Banke, ki bodo sodelovale v jamstveni shemi, bodo
               morale del tveganj nositi same. Pomembno je, da jamstva ni mogoče dati za
               financiranje odkupa podjetij s strani uprav, prav tako jamstva niso deležne finančni
               družbi, banke, hranilnice, zavarovalnice in pokojninske družbe.</p>
               <p>V Poslanski skupini Slovenske ljudske stranke nismo najbolj prepričani, da je popolna
               prepoved dajanja jamstva za obveznosti podjetij v težavah pri podjetjih, ki so
               uvrščena v nižje bonitetne razrede in se lahko obravnavajo po zakonu o pomoči za
               reševanje in prestrukturiranje gospodarskih družb v težavah, ravno najboljša ali pa
               prava rešitev.</p>
               <p>Menimo, da bi lahko nekatere gospodarske družbe v težavah, ki so večinsko izvozno
               usmerjene in hkrati strateško pomembna za določeno regijo, obravnavali, omejeno
               seveda, tudi skozi ta zakon. V mislih imam Muro, najbrž pa bi se našel še kakšen
               podoben primer. Upamo tudi, da bo praksa, ki je bila uporabljena pri nekaterih
               obravnavah oziroma sprejemanjih uredb, ko je Odbor za finance imel možnost oddajanja
               mnenj pred sprejem takšnih uredb na Vladi, uporabljeno tudi v tem primeru; torej v
               primeru uredbe, ki bo pravzaprav tehnična podpora temu zakonu.</p>
               <p>Predlog zakona v Slovenski ljudski stranki podpiramo, ker je dober ukrep in bo, upamo
               vsaj, prinesel prepotreben zagon kreditiranja s strani bank in sprostitev kreditnega
               krča. Hvala lepa.</p>
            </sp>
            <sp xml:id="SDZ5-Redna-04-2009-03-26.sp111">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod magister Borut Sajovic v imenu Poslanske skupine
               Liberalne demokracije Slovenije. Prosim.</p>
            </sp>
            <sp xml:id="SDZ5-Redna-04-2009-03-26.sp112">

               <speaker>MAG. BORUT SAJOVIC:</speaker>

               <p>Hvala lepa, predsednik. Še enkrat vsem skupaj eden prijazen pozdrav. V Poslanskem
               klubu Liberalne demokracije Slovenije smo zadovoljni, da je koalicija predstavila ta
               pomemben zakon, ki bo še kako izboljšal status v nekaterih podjetjih, ki so zaradi
               zaostrenih gospodarskih razmer ta trenutek v težavah. Ocenjujemo ga za pomemben
               proaktiven ukrep in zaradi tega v naši poslanski skupini popolnoma podpiramo
               oblikovanje posebne protikrizne jamstvene sheme za podjetja, vredna preko 1,2
               milijarde evrov, katere osnovni namen je, vzpostaviti srednjeročni kreditni trg, ki
               je trenutno velik problem, saj ne deluje. Menimo tudi, da gre za enega od
               najpomembnejših protikriznih ukrepov do sedaj, od katerega je odvisna usoda mnogih
               gospodarskih družb in usoda številnih zaposlenih. Zato nas toliko bolj veseli
               oblikovanje določenega konsenza med vsemi poslanskimi skupinami pri obravnavi
               predloga zakona na seji matičnega delovnega telesa. Pozdravljamo tudi spoznanje
               Vlade, da je za učinkovitost takšnega protikriznega ukrepa treba razširiti jamstvo
               tudi na gospodarske družbe iz bonitetnega razreda C, kajti ravno v tem razredu so
               namreč podjetja, ki bi zagotovo v tem trenutku to pomoč najbolj potrebovala. Seveda
               je pa tudi res, da je verjetno neplačila v razredu A in B bistveno manjša kot v
               razredu C. V zvezi s tem se nam tudi zdi v Liberalni demokraciji Slovenije pomemben
               del zakona, ki ureja zavarovanje države za primere unovčevanja danih jamstev. Prav
               gotovo bo pa v kar nekaj primerih treba vstopiti tudi v lastništvo in skozi daljše
               obdobje s tem povrniti javna sredstva, bodo pa zagotovo ti javni stroški
               neprimerljivo manjši, kot bi bili, če takšne jamstvene sheme v tem trenutku ne
               vzpostavimo.</p>
               <p>V Liberalni demokraciji Slovenije se nam zdi pomembno izpostaviti tudi zakonsko
               določeno načelo enakega dostopa do jamstev. Vse banke s sedežem v Sloveniji so
               upravičene do pridobitve jamstev, izpostavljamo pa načelo upoštevanja pravil Evropske
               unije o državnih pomočeh, in sicer z določitvijo največ 80% jamstva države z
               zaračunavanjem provizije za izdano poroštvo, namenskostjo porabe sredstev za obratna
               sredstva in tudi za investicije ter s prepovedjo dajanja poroštev za obveznosti
               podjetij v težavah. Prav tako je pomembno tudi načelo ekonomičnosti. Z zbiranjem
               konkurenčnih ponudb bank in ne nazadnje banke, ki bodo sodelovale v jamstveni shemi,
               bodo morale del tveganj nositi same. Sicer pa je prevzemanje kreditnega tveganja
               običajna sestavina bančnih poslov bistveno bolj kot pa likvidnostno tveganje, s
               katerim so se naše banke soočale v začetku te krize.</p>
               <p>V Liberalni demokraciji Slovenije vidimo glavno pomanjkljivost zakona v dejstvu, da
               jamstvena shema bolj ali manj cilja na podjetja iz delovno intenzivnih dejavnosti,
               vsem drugim kapitalsko in tehnološko intenzivnim podjetjem, podjetjem, ki ustvarjajo
               na trgu visoko dodano vrednost, pa ta shema prav gotovo ne bo pomagala pri
               pridobivanju dovoljšnje količine svežega potrebnega denarja, so pa za vsa ta
               podjetja, ki so za Slovenijo še kako pomembna, možnosti, da jih pridobijo na drug
               način.</p>
               <p>Obravnavana jamstvena shema razumno izpušča vsa tista podjetja, ki ne dosegajo
               bonitetnega razreda C. Zdaj, ob takšnih zgodbah se nam vedno v ospredje najprej
               pojavi, recimo, primer Mure, ki je bil v razpravah kar nekajkrat izpostavljen in
               prepričan sem, in to je tudi stališče Poslanskega kluba Liberalne demokracije
               Slovenije, da takšnih podjetij ne smemo, nočemo in ne bomo odpisali, pač pa je treba
               zanje poiskati druge rešitve. Ne gre predvsem za finančni in gospodarski vidik
               zgodbe, ampak za še kako pomemben tudi socialni vidik zgodbe v tisti okolici in za
               celotno regijo predvsem zato, da ne pride do težko obvladljivih socialnih razmer. Se
               pa v Liberalni demokraciji zavedamo, da podjetja nestrpno čakajo na finančno
               poživilo, zato podpiramo predlog zakona, prav tako tudi amandmaje, ki zakon
               omogočajo, in dostop podjetij do kreditnih sredstev. Pričakujemo pa tudi, da bo
               jamstvena shema postala operativna čim prej. Tu apeliramo na ministrstvo in ministra,
               da se res potrudi in uresniči dano obljubo, da bo realizaciji tega projekta v 14 dneh
               res namenil vso svojo podporo ter energijo, tako da ukrep postane čim prej
               operativen. Hvala lepa.</p>
            </sp>
            <sp xml:id="SDZ5-Redna-04-2009-03-26.sp113">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Čepič v imenu Poslanske skupine Socialnih
               demokratov.</p>
            </sp>
            <sp xml:id="SDZ5-Redna-04-2009-03-26.sp114">

               <speaker>BOGDAN ČEPIČ:</speaker>

               <p>Hvala lepa, gospod predsednik. Gospa državna sekretarka, sodelavke z Ministrstva za
               finance, poslanke in poslanci! Poslanska skupina Socialnih demokratov podpira Zakon o
               jamstveni shemi Republike Slovenije, ki ga je pripravila Vlada Republike Slovenije in
               je bil na Odboru za finance in monetarno politiko tudi z amandmaji dopolnjen. Tudi
               danes so vloženi dodatni amandmaji, ki bodo to jamstveno shemo Republike Slovenije
               napravili še bolj operativno in omogočili, da bodo vsi tisti gospodarski subjekti, ki
               bodo koristili zavarovanje svojih kreditov z jamstvom države po tem zakonu, tudi
               uspešno to lahko izpeljali. In da ne bi zaradi že predhodnih kreditov, ki so jih
               eventualno najeli za nekatere druge državne pomoči, bili ob to pomoč zaradi tega, ker
               bi z drugimi krediti to povečevali.</p>
               <p>Prepričani smo, da smo z dopolnitvijo osnovnega vladnega predloga uspeli zagotoviti
               tudi ugodnejša kreditna zavarovanja za tista podjetja in gospodarske subjekte, ki so
               pomoči v tej obliki najbolj potrebna, tako po višini sredstev, pogojih kot tudi po
               ceni za zavarovanje teh kreditov. To ni nepomemben podatek, gre za to, da je prvoten
               predlog bil dosti drag, neprivlačen za kreditojemalce, sedaj pa je z novelacijo tega
               zakona to nekoliko bolj sprejemljivo. V mislih imamo gospodarske družbe v bonitetni
               skupini C, ki so sicer dobra podjetja, ki pa so sedaj zaradi finančne in gospodarske
               krize pravzaprav najbolj ranljiva. Imajo dober program, imajo vizijo, imajo predviden
               trg, a zaradi nezmožnosti plačevanja tako kupcev kot tudi kooperantov sedaj ostajajo
               brez nujnih tako investicijskih kot tudi obratnih sredstev. Zato je tej skupini
               podjetij pravzaprav bilo treba nameniti največ pomoči. Zagotovo so gospodarski
               subjekti v bonitetni skupini A in B tudi sedaj v težavah, a po mojem prepričanju in
               prepričanju Poslanske skupine Socialnih demokratov je pomoč treba usmerjati v tiste,
               ki jo sedaj najbolj potrebujejo, imajo dober razvojni program in jasno vizijo, kako
               se bodo iz te gospodarske in finančne krize izvlekli. Zelo me pa veseli, da je na
               odboru bilo tudi s strani Ministrstva za finance povedano, da bodo individualno
               reševali tudi delovne organizacije in gospodarske subjekte v nižjih bonitetnih
               skupinah, ki bodo imeli dobre programe, pa zaradi raznoraznih stvari ne pridejo v te
               tri bonitetne skupine.</p>
               <p>Veseli me tudi, da smo na Odboru za finance in monetarno politiko dosegli sorazmerno
               visoko soglasje, ki je bilo tudi sedaj izraženo v predstavitvi stališč poslanskih
               skupin, tako v smeri, da bo ta zakon dejansko zaživel, omogočil bankam, da bodo lažje
               odobravale kredite, in seveda tudi Vlade, ki je pristala, da prevzame del rizika, ki
               bi se lahko pokazal kot poplačilo neplačanih kreditov. Upajmo, da bo tega malo in da
               bodo gospodarske družbe te kredite, zavarovane z državnim poroštvom, usmerile v
               razvoj in tako zagotovile tudi splošen gospodarski razvoj in obstoj. Hvala lepa.</p>
            </sp>
            <sp xml:id="SDZ5-Redna-04-2009-03-26.sp115">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Prehajamo na
               razpravo o členih in vloženih amandmajih.</p>
               <p>V razpravo dajem 1.a člen in amandma poslanskih skupin SD, Zares, DeSUS in LDS. Želi
               kdo razpravljati o tem amandmaju? Ugotavljam, da ne želi, zato zaključujem obravnavo
               tega 1.a člena in amandmaja.</p>
               <p>V razpravo dajem 7. člen in amandma poslanskih skupin SD, Zares, DeSUS in LDS. Želi
               kdo razpravljati o tem amandmaju? Ugotavljam, da ne. Zaključujem razpravo o tem členu
               in amandmaju.</p>
               <p>V razpravo dajem 8. člen in najprej prvi amandma poslanskih skupin SD, Zares, DeSUS
               in LDS. Želi kdo razpravljati o 8. členu in prvem amandmaju poslanskih skupin SD,
               Zares, DeSUS in LDS? Ugotavljam, da ne želi.</p>
               <p>V razpravo dajem 8. člen in amandma Poslanske skupine SDS. Želi kdo razpravljati? Ne
               želi, zato zaključujem razpravo o 8. členu in o obeh amandmajih.</p>
               <p>V razpravo dajem 10. člen in amandma Poslanske skupine SDS. Ali želi kdo
               razpravljati? Prosim za prijavo. Besedo ima gospod Iztok Podkrižnik.</p>
            </sp>
            <sp xml:id="SDZ5-Redna-04-2009-03-26.sp116">

               <speaker>IZTOK PODKRIŽNIK:</speaker>

               <p>Hvala lepa. Sam sem tudi vesel, da je prišel ta predlog na mizo. To bo ukrep, ki bo
               pomagal našemu gospodarstvu. Tu bi pa nekaj o boniteti povedal. Mislim, da sama
               boniteta - večino srednje in malih podjetij po velikosti v Sloveniji je v zadnjih
               mesecih dejansko doletela ta kriza in do tega je prišlo, sam menim, zaradi tega, ker
               dobavitelji podaljšujejo oziroma skrajšujejo te plačilne roke, sami kupci pa jih
               podaljšujejo. Vemo, da tu ostajajo davki, plače in druge obveznosti, za katere vemo,
               da morajo biti. In zaradi tega se je tudi tem podjetjem ta boniteta poslabšala.
               Mislim, da je tu res treba tem podjetjem prisluhniti.</p>
               <p>Prepričan sem, da ta zakon, se pravi, če se vrnemo k 7. členu, da omenim, v tej prvi
               točki, druge alineje, ko pač omenja znesek letne bruto plače, se pravi, ne bo toliko
               pomagal tem srednjim podjetjem, ker ta srednja podjetja vlagajo intenzivno v razvoj,
               so hitro rastoča podjetja in imajo zaradi tega velik problem. In za ta sredstva
               mislim, da bodo za ta podjetja premajhna. Če gledamo na to, mislim, da bo tu treba
               nekako najti drug ključ, da se tem podjetjem res pomaga. To so tista podjetja, ki
               bodo peljala razvoj v Sloveniji naprej. Slovenija potrebuje mala in srednje velika
               podjetja. To, mislim, je tista točka, s katero bomo to stvar spravili na boljši nivo,
               se pravi, da bodo ta podjetja lahko normalno funkcionirala. Sprašujem se, kaj bo
               konec leta, če ta podjetja teh sredstev ne bodo dobila. Hvala lepa.</p>
            </sp>
            <sp xml:id="SDZ5-Redna-04-2009-03-26.sp117">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Zvonko Černač. Prosim.</p>
            </sp>
            <sp xml:id="SDZ5-Redna-04-2009-03-26.sp118">

               <speaker>ZVONKO ČERNAČ:</speaker>

               <p>Spoštovane kolegice in kolegi, vsi ostali prisotni. Da gre za enega izmed ukrepov, ki
               cilja v pravo smer, kaže ta široka podpora, ki jo je bil ta zakon o jamstveni shemi
               deležen na matičnem odboru, in kaže tudi podpora predlogom, ki jih je opozicija
               posredovala v okviru razprave na matičnem odboru, praktično smo vse odločitve,
               pripombe, dopolnila sprejemali soglasno. Škoda je mogoče edino to, da so zamujeni
               trije dragoceni meseci, zaradi tega nas tudi veseli, da je v te končne določbe prišlo
               skrajšanje roka, ki smo ga predlagali za uveljavitev uredbe s 30 na 14 dni, in
               verjamemo tudi zagotovilu ministra za finance, da bo glede na specifiko te uredbe, ki
               v neki meri na nek način posega v zakonodajno materijo, to uredbo tudi predhodno
               preveril v Državnem zboru na matičnem odboru.</p>
               <p>Mogoče edina omejitev, ki se lahko izkaže za problematično, vendar smo o tem imeli
               široko razpravo in je ni bilo mogoče zaradi direktiv Evropske unije odpraviti, je
               omejitev, ki določa višino kreditov, in je vezana na obseg mase plač v podjetjih, kar
               napeljuje na to, da bodo večje možnosti do dostopa do teh sredstev imela delovno
               intenzivne panoge, ampak se, kot pravim, tej določbi, žal, ni bilo mogoče izogniti in
               z enimi skupnimi napori, mislim da, je bila zapisana tako, kot je najbolj prav za
               vse.</p>
               <p>Sedaj glede amandmaja k 10. členu. Trenutna dikcija govori o tem, da znaša posamezen
               kredit, glavnica, od najmanj 100 tisoč do največ 70 milijonov evrov. Teoretično to
               pomeni, glede na to, da je ta shema razdeljena po trikrat po 400 milijonov, da nekaj
               podjetij večjih lahko to kvoto izčrpa, kar verjetno ni bil namen tega zakona. Kot sem
               imel priložnost danes slišati, bo ta amandma dobil podporo, ki ga predlagamo. Gre za
               to, da se ta sredstva razdelijo na najširši možni krog zainteresiranih in mislim, da
               je to prav, zaradi tega predlagamo, da se ta znesek določi v višini od najmanj 50
               tisoč do največ 10 milijonov evrov. S tem nikogar ne omejujemo pri dostopu do teh
               sredstev. Omogočamo, da vsi tisti, ki v teh časih ta sredstva potrebujejo, lahko do
               teh sredstev dostopajo, in širimo spekter možnosti za vse. Hvala lepa.</p>
            </sp>
            <sp xml:id="SDZ5-Redna-04-2009-03-26.sp119">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati? Ugotavljam, da ne. Zato zaključujem razpravo o
               10. členu in vloženem amandmaju.</p>
               <p>In v razpravo dajem 13. člen in amandma poslanskih skupin SD, Zares, DeSUS in LDS.
               Želi kdo razpravljati? (Ne želi.) Zato zaključujem... Pardon! Želi kdo razpravljati?
               (Ja.) Gospod Černač. Želi še kdo? Potem bom dal besedo kar gospodu Černaču. Izvolite.
            </p>
            </sp>
            <sp xml:id="SDZ5-Redna-04-2009-03-26.sp120">

               <speaker>ZVONKO ČERNAČ:</speaker>

               <p>Hvala lepa. Na odboru je tekla razprava tudi glede stroškov in nekako je bilo
               sprejeto v predhodnih členih, da so se ti stroški odobravanja teh kreditov znižali na
               minimalen dopusten nivo. Tako tudi ta zadnji strošek, ki se sedaj povečuje, jaz
               osebno pa tudi v poslanski skupini ocenjujemo, da je to, kar je sedaj zapisano v
               zakonu, popolnoma dovolj. Glede na obseg tega potenciala menimo, da je provizija, ki
               je sedaj v zakonu določena, zadostna, in da je ni treba povečevati, tako kot je s tem
               amandmajem predlagano za, koliko je to, 250%. Odstotek je sicer majhen, z 0,02 na
               0,05, ampak procentualno gledano pa visok skok. Menimo, da je to popolnoma
               nepotrebno, in menimo, da tega amandmaja ni dobro podpreti. Hvala.</p>
            </sp>
            <sp xml:id="SDZ5-Redna-04-2009-03-26.sp121">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati? Prosim, kar za prijavo. Besedo ima gospod
               Bogdan Čepič. Prosim.</p>
            </sp>
            <sp xml:id="SDZ5-Redna-04-2009-03-26.sp122">

               <speaker>BOGDAN ČEPIČ:</speaker>

               <p>Hvala lepa. Ta amandma je prišel predvsem zaradi tega, ker je bilo ocenjeno s SID
               banko, ki bo vodila te postopke, da je vrednost oziroma cena 0,02% premalo in ne bo
               pokrivala. Res je, da je na odboru bil prvoten predlog Vlade 0,1%. Takrat smo potem v
               prvem amandmaju, ki smo ga predlagali, je bil 0,05, kasneje smo v sami razpravi
               znižali, res pa je, da smo tudi na odboru povečali ročnost teh kreditov s 5 let na 10
               let in bodo tukaj nastajali nekateri večji stroški. Zato predlagam, da procentualno
               gledano sicer res dosti, zneskovno pa je to seveda sorazmerno majhen znesek, da
               podpremo tudi ta amandma. Hvala lepa.</p>
            </sp>
            <sp xml:id="SDZ5-Redna-04-2009-03-26.sp123">

               <speaker>PREDSEDNIK DR. PAVEL GANTAR:</speaker>

               <p>Hvala lepa. prosim, gospod Černač, imate besedo.</p>
            </sp>
            <sp xml:id="SDZ5-Redna-04-2009-03-26.sp124">

               <speaker>ZVONKO ČERNAČ:</speaker>

               <p>Ja, ni tako majhen, zneskovno gledano, ta znesek. Govorimo o milijardi 200 milijon
               evrov potenciala, kar pomeni pri 0,02, 2,4 milijone evrov in pri 0,05, kar
               predlagate, 6 milijonov evrov. Je bistvena razlika. Trdno sem prepričan, da bo SID
               banka zmogla s to nižjo provizijo. Tako predlagam, da se tega amandmaja ne sprejme.
               Moram reči, da tudi na odboru je bila na predlog predsednika odbora, gospoda Ropa, ta
               številka predlagana, ta, ki jo sedaj vi amandmirate. Hvala.</p>
            </sp>
            <sp xml:id="SDZ5-Redna-04-2009-03-26.sp125">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati? (Ne želi.) Ker ne želi nihče več razpravljati,
               zaključujem razpravo o 13. členu in vloženem amandmaju. S tem smo zaključili razpravo
               o vloženih amandmajih.</p>
               <p>O amandmajih bomo v skladu s časovnim potekom seje Državnega zbora odločali danes v
               okviru glasovanj, čez pol ure, to je ob 13.15.</p>
               <p>S tem prekinjam to točko dnevnega reda. Prekinjam tudi 4. sejo Državnega zbora, ki jo
               bomo nadaljevali čez pol ure, kot sem rekel, ob 13.15. Hvala lepa.</p>
               <p>(Seja je bila prekinjena ob 12.43 in se je nadaljevala ob 13.17.)</p>
            </sp>
            <sp xml:id="SDZ5-Redna-04-2009-03-26.sp126">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice poslanke in kolegi poslanci! Prehajamo na glasovanja Državnega
               zbora o predlogih odločitev. Poslanke in poslanci prosim, da preverijo delovanje
               svojih glasovalnih naprav, in sicer mora na desni strani vložene kartice goreti
               oranžna lučka.</p>
               <p>Preden preidemo na postopek glasovanja, vas želim obvestiti, da bomo v okviru
               proračunskega paketa aktov najprej glasovali o Predlogu zakona o spremembah in
               dopolnitvah Zakona o trošarinah in Predlogu odloka o spremembah in dopolnitvah Odloka
               o letnem načrtu razpolaganja z nepremičnim premoženjem države v posamični vrednosti
               nad 300 tisoč evrov za organe državne uprave in za pravosodne organe za leto 2009,
               katerega vsebina je vključena v Predlog rebalansa državnega proračuna. Po glasovanju
               o rebalansu pa bomo prešli na odločanje o Predlogu zakona o spremembah in dopolnitvah
               Zakona o izvrševanju proračuna Republike Slovenije za leti 2008 in 2009.</p>
               <p>Nadaljujemo s prekinjeno <title>2. točko dnevnega reda - obravnava Predloga zakona o
                  spremembah in dopolnitvah Zakona o trošarinah, nujni postopek. </title>
               </p>
               <p>Ker k predlogu zakona matično delovno telo ni sprejelo nobenega amandmaja, prehajamo
               na odločanje o predlogu zakona. Glasujemo. Glasovanje teče. Navzočih je 73 poslank in
               poslancev, za je glasovalo 72, proti 1.</p>
               <p>(Za je glasovalo 72.) (Proti 1.)</p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>3. točko dnevnega reda - obravnava Predloga odloka o
                  spremembah in dopolnitvah Odloka o letnem načrtu razpolaganja z nepremičnim
                  premoženjem države v posamični vrednosti nad 300 tisoč evrov za organe državne
                  uprave in za pravosodne organe za leto 2009. </title>
               </p>
               <p>Ker k predlogu odloka matično delovno telo ni sprejelo nobenega amandmaja, prehajamo
               na odločanje o predlogu odloka. Glasujemo. Glasovanje teče. Navzočih je 75 poslank in
               poslancev, za je glasovalo 71, proti 4.</p>
               <p>(Za je glasovalo 71.) (Proti 4.)</p>
               <p>Ugotavljam, da je odlok sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>4. točko dnevnega reda - obravnava Predloga rebalansa
                  proračuna Republike Slovenije za leto 2009. </title>
               </p>
               <p>Najprej prehajamo na odločanje o splošnem delu predloga rebalansa proračuna. Prosim
               za prijave za obrazložitev glasu v imenu poslanskih skupin. Besedo ima mag. Andrej
               Vizjak. Prosim.</p>
            </sp>
            <sp xml:id="SDZ5-Redna-04-2009-03-26.sp127">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik. Slovenska demokratska stranka ne bo podprla
               splošnega dela rebalansa proračuna za leto 2009, iz preprostega razloga, ker
               sprejemamo dokument, ki je povsem neaktualen in temelji na napačnih predpostavkah
               gospodarske rasti in v splošnem delu nikakor ne more biti neka podlaga za trošenje
               javnih sredstev v nadaljevanju. Vlada je imela priložnost, da bi ob novih napovedih,
               ki so bili Vladi znani že na začetku tega tedna, odložila razpravo za kakšen teden
               dni, tako na matičnem odboru za finance kakor tudi na plenumu, pripravila amandmaje,
               ki bi uskladili splošni del proračuna oziroma rebalansa proračuna z novimi napovedmi.
               To se ni zgodilo. Vztraja se torej na nečem, kar je mimo. To vnaša dodatne
               negotovosti. Pretirano je naravnan ta rebalans k trošenju države na vseh nivojih, ob
               zelo jasnem vedenju, da bo prihodkov znatno manj, kot je pa z rebalansom še
               predvidenih. Jaz se strinjam z vsemi tistimi, da je treba okrepiti potrošnjo tam,
               kjer ta spodbuja gospodarstvo. Vendar vsa potrošnja, ki je v tem rebalansu
               načrtovana, ni takšna in bi jo bilo treba s tega naslova temeljito prečistiti in
               Vlada je zato imela čas, vendar si ga ni vzela.</p>
               <p>Druga pomembna zadeva je ta, zakaj ne bomo podprli, da pravzaprav po novih ocenah
               gospodarske rasti bomo praktično zažrli z zadolževanjem tudi v del proračuna, ki je
               namenjen nekemu normalnemu pogonu, ne pa investicijam. Po obstoječem rebalansu naj bi
               namreč obseg zadolževanja in obseg primanjkljaja ravno pokril obseg investicij. Po
               novi oceni, ker bo tekočih prihodkov manj, bo za isti obseg investicij in že tekočega
               trošenja v proračunu treba poseči po dodatnem zadolževanju, po dodatnem primanjkljaju
               in to je v danih situacijah seveda nesprejemljivo.</p>
               <p>Razpravljamo oziroma odločali bomo o nečem, kar je pogubno za prihodnost
               davkoplačevalcev te države. Seveda v SDS ne moremo takega pristopa podpirati.</p>
            </sp>
            <sp xml:id="SDZ5-Redna-04-2009-03-26.sp128">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Matevž Frangež. Prosim.</p>
            </sp>
            <sp xml:id="SDZ5-Redna-04-2009-03-26.sp129">

               <speaker>MATEVŽ FRANGEŽ:</speaker>

               <p>Socialni demokrati menimo, da je najboljša protikrizna politika razvojna politika. Da
               bi ta politika bila razvojna, mora biti tudi odzivna. Ta rebalans proračuna je
               pripravljen na osnovi do sedaj znanih izhodišč. Vemo, da živimo v spreminjajočem se
               svetu, kjer tudi nimamo nobenih obetov, da napovedi gospodarskih gibanj ne bodo še
               slabše. Zato pričakujemo, da bo Vlada že danes pristopila k pripravi novega rebalansa
               proračuna, ki bo državo Slovenijo še bolje usposobil za soočenje z izzivi časa.
               Rebalans podpiramo tudi zato, ker ne le da moramo na tej ladji veslati skupaj,
               pomembno je tudi to, da obrnemo to ladjo v pravo smer. S tem ko v tem proračunu v
               bistveni meri povečujemo sredstva za znanost in razvoj, za gospodarstvo, pa tudi za
               investicije in socialne transferje, smo prepričani, da s tem Slovenijo usmerjamo v
               smer našega skupnega ideala, to je družba znanja, inovativnosti, družba visoke
               socialne vključenosti in dinamičnega gospodarstva. Socialni demokrati bomo zato
               rebalans podprli.</p>
            </sp>
            <sp xml:id="SDZ5-Redna-04-2009-03-26.sp130">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu. Torej, prosim za prijavo.</p>
               <p>Besedo ima gospod Robert Hrovat. prosim.</p>
            </sp>
            <sp xml:id="SDZ5-Redna-04-2009-03-26.sp131">

               <speaker>ROBERT HROVAT:</speaker>

               <p>Hvala lepa za besedo. Slovenska demokratska stranka je koaliciji ponudila roko.
               Želeli smo sodelovati pri razvoju Slovenije in biti partnerji pri razvoju. Takrat, ko
               je bilo o tem govora, ste zavrnili našo pomoč, obrazložitev je bila približno takšna:
               sposobni smo se sami, brez pomoči opozicije, soočiti z razmeram, ki takrat še niso
               bile tako katastrofalne. Verjetno ste sedaj že ugotovili, da je bila to napaka, kajti
               rezultat štirih mesecev vladanja je pravzaprav neaktualen rebalans, ki temelji na
               predvidevanjih 0,6% gospodarske rasti. Danes vemo, da je pričakovana gospodarska rast
               minus 4%. Torej, kaj iz tega lahko zaključimo - da so bili vaši ukrepi prepočasni in
               nezadostni!</p>
            </sp>
            <sp xml:id="SDZ5-Redna-04-2009-03-26.sp132">

               <speaker>PREDSEDNIK DR. PAVEL GANTAR:</speaker>

               <p>Spoštovani kolega poslanec Hrovat, ni čas za polemiko! Obrazložitev glasu. Prosim.
            </p>
            </sp>
            <sp xml:id="SDZ5-Redna-04-2009-03-26.sp133">

               <speaker>ROBERT HROVAT:</speaker>

               <p>Obrazlagam glas, zakaj tega rebalansa ne bom podprl. Ta rebalans ni protikrizni
               rebalans, pač pa je nastavek modernizacije sistema, kot je rekel včeraj predsednik
               Vlade. Modernizacija pa pomeni zmanjševanje pravic. Žal, in to je treba jasno
               povedati. In za takšen rebalans sam ne morem glasovati. Sam bi pričakoval več, glede
               na to, da pomoči opozicije ne potrebujete in ne želite. Hvala.</p>
            </sp>
            <sp xml:id="SDZ5-Redna-04-2009-03-26.sp134">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Zvonko Černač. Prosim.</p>
            </sp>
            <sp xml:id="SDZ5-Redna-04-2009-03-26.sp135">

               <speaker>ZVONKO ČERNAČ:</speaker>

               <p>Če makroekonomske napovedi držijo oziroma se bodo izkazale za resnične, potem je
               popolnoma jasno, da sprejemamo dokument, ki je po vsebini v celoti nerealen in to
               danes vemo. Nesporno se bodo prihodki, ki so predvideni, da bodo manjši za okrog 200
               milijonov evrov, še zmanjšali. Na drugi strani je velika verjetnost, da se bodo
               povečali posamezni elementi odhodkov, in kljub temu zavedanju sprejemamo nekaj, kar
               ne bo doživelo svoje polne realizacije. Ne glede na to dejstvo pa Vlada ni bila
               pripravljena spoznati, da so v strukturi tega proračuna tudi odhodki, ki se ne bodo
               uresničili. Očitno tega ni bila pripravljena spoznati, zaradi tega ker si pušča nek
               manevrski prostor za izplačevanje morebiti nekih odškodnin ali česa tretjega. Govorim
               o odhodku 230 milijonov 400 tisoč evrov, ki je predviden za subvencioniranje
               skrajšanega delovnega časa. Do sedaj je po tem ukrepu poseglo 40 tisoč zaposlenih, v
               višini 14 milijonov 400 tisoč evrov, kar pomeni, da ni nobene verjetnosti, da se bo
               ta odhodek uresničil niti ne v višini 30, 40 milijonov evrov. Na drugi strani Vlada
               ohranja v proračunu odhodek 50 milijonov evrov iz naslova vračila vlaganj v
               telekomunikacijsko omrežje, kljub temu da je zakonska podlaga zelo jasna, 11. člen
               Zakona o telekomunikacijah, ki govori, da je ta strošek strošek Slovenske
               odškodninske družbe. Kljub tem dejstvom, kljub jasni zakonski osnovi, kljub temu, da
               vemo, da napovedi, ki so bile še pred nekaj meseci, niso več dejstvo in niso realne,
               ostaja predlog rebalansa nerealen. Ostaja v takih okvirih, ki pomeni, da ga ne bo
               mogoče uresničiti. Bojim se, da podmornica plava vedno hitreje proti dnu. Vprašanje
               časa je samo, ali bo nasedla ali ne. Bojim se, da je to odvisno od tega, kakšne
               ukrepe bodo sprejele države v naši soseščini. Hvala lepa.</p>
            </sp>
            <sp xml:id="SDZ5-Redna-04-2009-03-26.sp136">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
            </sp>
            <sp xml:id="SDZ5-Redna-04-2009-03-26.sp137">

               <speaker>ZVONKO ČERNAČ:</speaker>

               <p>Rebalansa ne bom podprl. Hvala.</p>
            </sp>
            <sp xml:id="SDZ5-Redna-04-2009-03-26.sp138">

               <speaker>PREDSEDNIK DR. PAVEL GANTAR:</speaker>

               <p>Hvala za ta zadnji stavek, tega smo pričakovali.</p>
               <p>Besedo ima gospod France Cukjati. Prosim.</p>
            </sp>
            <sp xml:id="SDZ5-Redna-04-2009-03-26.sp139">

               <speaker>FRANCE CUKJATI:</speaker>

               <p>Hvala za besedo. Tudi jaz ga ne bom podprl, in sicer iz razloga, ker za tem
               rebalansom tiči neka zelo nevarna filozofija. Vsi vemo, da je za tehnološki razvoj in
               za pojačanje zdravih jeder v gospodarstvu treba pomagati oziroma tudi državna
               sredstva temu posvetiti. Mi smo predlagali razbremenitev gospodarstva v tistem
               segmentu tistega gospodarstva, ki je dovolj zdravo, da je šlo v investicije, da ima
               idejo o tehnološkem razvoju za boljšo kvaliteto, večjo dodano vrednost. Predlagali
               smo zmanjševanje oziroma povečanje razbremenitve in pa oprostitve davka na
               investicijska sredstva. To je bilo zavrnjeno. Vi sedaj v skladu s svojo filozofijo
               dvigate - recimo, samo pri Ministrstvu za visoko šolstvo, znanost in tehnologijo, ki
               ga vodi gospod Golobič, sredstva za 66 milijonov. Za tehnološki razvoj celo za 117
               procentov. Ampak ta sredstva, gospodje, s katerimi bi lahko pokrili razbremenitev
               gospodarstva v smislu investicij, njihovih investicij, boste uporabili za to, da
               boste razdeljevali podjetjem po svoji presoji; in bojim se, kakšna bo ta presoja.
               Vsekakor je to nova možnost, nov razvoj možnosti za korupcijo, za korporativnost in
               za vse tisto, proti čemer bi se morali boriti. Žalostno je, da pravzaprav ta
               proračun, ta rebalans izkorišča gospodarsko krizo in recesijo celo v namene
               političnega obvladovanja gospodarstva.</p>
            </sp>
            <sp xml:id="SDZ5-Redna-04-2009-03-26.sp140">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Torej, glasujemo. Glasovanje teče. Navzočih je 78 poslank in poslancev,
               za je glasovalo 53, proti 25.</p>
               <p>(Za je glasovalo 53 članov.) (Proti 25 članov.)</p>
               <p>Ugotavljam, da je splošni del Predloga rebalansa proračuna sprejet.</p>
               <p>Gospod Tanko, proceduralno.</p>
            </sp>
            <sp xml:id="SDZ5-Redna-04-2009-03-26.sp141">

               <speaker>JOŽE TANKO:</speaker>

               <p>Hvala lepa za besedo, gospod predsednik. Rad bi vas poprosil, da preden daste na
               glasovanje predlog, kdaj dvignete tudi glavo in pogledate po poslancih, če bi želeli
               še razpravljati.</p>
               <p>Gospod Grims je dvignil roko, vsaj še dva ali trije poslanci bi razpravljali in niste
               tega omogočili. Mislim, da na tak način realizirati to sejo, kot ste si jo zamislili,
               mislim, da nima nobenega smisla. Hvala lepa.</p>
            </sp>
            <sp xml:id="SDZ5-Redna-04-2009-03-26.sp142">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Res se opravičujem. Jaz sem še na koncu pogledal, vendar nobene roke
               nisem videl. Se opravičujem. Se res opravičujem, ker je prišlo do nesporazuma, to ni
               bilo intencionalno. Hvala.</p>
               <p>Prehajamo na odločanje o posebnem delu Predloga rebalansa proračuna. Prehajamo na
               odločanje o vloženih amandmajih. V zvezi z amandmajem Poslanske skupine Slovenske
               ljudske stranke vas želim opozoriti, da se nanaša le na zmanjšanje sredstev pri
               različnih podprogramih v okviru posameznih uporabnikov, zaradi tega se v tem
               amandmaju glasi v celoti: "V okviru prvonavedenega uporabnika, to je Predsednika
               Republike Slovenije..." Torej, k proračunskemu uporabniku 1111 "Predsednik Republike
               Slovenije in drugi uporabniki" odločamo o amandmaju, prvem amandmaju Slovenske
               ljudske stranke k proračunskem uporabniku Predsednik Republike in drugi uporabniki.
               Obrazložitev glasu v imenu poslanskih skupin. Prosim za prijavo. Besedo ima gospod
               mag. Andrej Vizjak. Prosim. V imenu poslanske skupine SDS.</p>
            </sp>
            <sp xml:id="SDZ5-Redna-04-2009-03-26.sp143">

               <speaker>MAG. ANDREJ VIZJAK:</speaker>

               <p>A Renata, ne sme ali kako? ../Smeh./.. V Slovenski demokratski stranki bomo predlog
               amandmaja podprli, ker je amandma, ki gre v smeri tega, kar se je pravzaprav zgodilo
               z nižjimi napovedmi gospodarske rasti oziroma z gospodarskim padcem. Varčevanje, še
               posebej na nekaterih neproduktivnih postavkah, je več kot potrebno. Opozoril bi vas
               še na eno okoliščino, s katero se soočamo sedaj v Republiki Sloveniji in se doslej še
               nikoli nismo. V zadnjih 10 letih ali pa gotovo v zadnjih 4 letih je Slovenija hitreje
               rasla kot povprečje EU za 4 odstotne točke. Po zadnjih napovedih v vladavini te vlade
               bo očitno Slovenija hitreje padala, kot to počne povprečje EU. Mislim, da je
               pravzaprav razlogov za to veliko. Eden izmed ključnih pa je, da se aktualna vlada ni
               sposobna soočiti s problemi, da reagira prepozno, neučinkovito in neustrezno. Zato je
               ta amandma en poskus, da le pogledamo realnosti nekoliko v oči in zmanjšamo nekatere
               odhodke, ki so nepotrebno trošenje. Zato menim, da je amandma nek zvonček, neko prvo
               znanilo potrebnih nujnih ukrepov, ki bi jih morala ta vlada potegniti tudi bistveno
               prej. Mislim, da je tudi to osnovna ideja tega amandmaja. Torej, ne brezglavo trošiti
               preko možnosti ustvarjanja, še posebej na tistih delih, ki dolgoročno razvojno niso
               usmerjena in katerih trošenje bo bolj ali manj samo bremenitev prihodkovne strani.
            </p>
            </sp>
            <sp xml:id="SDZ5-Redna-04-2009-03-26.sp144">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Radovan Žerjav v imenu Poslanske skupine Slovenske
               ljudske stranke.</p>
            </sp>
            <sp xml:id="SDZ5-Redna-04-2009-03-26.sp145">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Slovenska ljudska stranka oziroma poslanska skupina bo
               ta predlog amandmaja seveda podprla. Podprla zaradi tega, ker menimo, da so prišli
               časi, ko je treba v tej državi tudi varčevati. Naša ocena je, da je proračun oziroma
               rebalans proračuna za te čase izrazito nevarčevalen, da je bil zgled, ki ga je dal
               predsednik Vlade in ki ga je dala tudi ta hiša, torej Državni zbor, ostro ignoriran
               ali grobo ignoriran s strani proračunskih porabnikov. Mislim, da to ni prav. Zato naj
               bo ta amandma le prvi korak k temu, da se zavemo, da je treba v teh časih na segmentu
               javne porabe tudi varčevati. In prepričan sem, tudi tako kot sem dejal, če ta amandma
               danes ne bo podprt, da bo Vlada zelo zelo hitro prišla v to hišo s podobnimi
               rešitvami. Hvala lepa.</p>
            </sp>
            <sp xml:id="SDZ5-Redna-04-2009-03-26.sp146">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 80 poslank in poslancev, za je glasovalo 33, proti
               47.</p>
               <p>(Za je glasovalo 33.) (Proti 47.)</p>
               <p>Ugotavljam, da amandma ni bil sprejet.</p>
               <p>Prehajamo k uporabniku 1516 Urad za narodnosti. Odločamo o prvem amandmaju
               proračunski uporabnik Urad za narodnosti, podprogram Podpora narodnostnim
               skupnostim.</p>
               <p>Obrazložitev glasu.</p>
               <p>Prosim, gospod Göncz, Poslanska skupina Narodni skupnosti.<title> LÁSZLÓ GÖNCZ:
               </title>Hvala lepa, gospod predsednik.</p>
               <p>Mislim, da v primeru predlaganih treh amandmajev ne gre za zadevo, kjer bi morale
               biti v ospredju neke kalkulacije, bom rekel, strankarskih interesov. Gre izključno za
               amandmaje, ki posegajo v osnovno dejavnost narodnih skupnosti, italijanske in
               madžarske - v obeh primerih in v tretjem primeru madžarske narodne skupnosti.
               Skratka, v lanskem letu je že bil zagotovljen znesek, s katerim se je osnovna
               dejavnost narodne skupnosti zaokrožila v okviru tiste celote, kot sedaj predlagamo z
               dopolnitvijo amandmaja, ker na žalost v tem rebalansu tega zneska, ki je bil v
               lanskem letu zagotovljen, ni bilo.</p>
               <p>Kar se tiče dvojezičnega dodatka. Gre za zakonsko določbo, ki velja od lanskega leta.
               In v primeru tretjega amandmaja gre za amandma, ki je res specifičen in je res nujen
               z vidika osnovne dejavnosti narodne skupnosti. Skratka, če boste glasovali proti,
               mislim, da je to krčenje osnovne dejavnosti narodnostnih programov.</p>
               <p>Hvala lepa.</p>
            </sp>
            <sp xml:id="SDZ5-Redna-04-2009-03-26.sp147">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Glasujemo. Glasovanje teče. Navzočih je 80 poslank in poslancev, za je glasovalo 34,
               proti 44.</p>
               <p>(Za je glasovalo 34.) (Proti 44.)</p>
               <p>Ugotavljam, da amandma ni sprejet.</p>
               <p>Odločamo o drugem amandmaju k proračunskemu uporabniku Urad za narodnosti, podprogram
               Podpora narodnostnim skupnostim.</p>
               <p>Glasujemo. Glasovanje teče. Navzočih je 81 poslank in poslancev, za je glasovalo 34,
               proti 47.</p>
               <p>(Za je glasovalo 34.) (Proti 47.)</p>
               <p>Ugotavljam, da amandma ni sprejet.</p>
               <p>Odločamo o tretjem amandmaju k proračunskemu uporabniku Urad za narodnosti,
               podprogram Podpora narodnostnim skupnostim.</p>
               <p>Glasujemo. Pardon. Obrazložitev glasu v imenu poslanskih skupin. Prosim za prijavo.
               Besedo ima gospod Franc Bogovič v imenu Poslanske skupine SLS.</p>
            </sp>
            <sp xml:id="SDZ5-Redna-04-2009-03-26.sp148">

               <speaker>FRANC BOGOVIČ:</speaker>

               <p>V imenu Poslanske skupine SLS bomo že tretjič poskušali podpreti amandma, ki se
               nanaša na Urad za narodnosti, in poskušali narediti to, kar mi govorimo, da je prav,
               da druge države tudi naredijo za nas in zato hodimo po tujini in se borimo za pravice
               naših narodnosti v tujih deželah. Upoštevajmo to, spoštovana koalicija, tudi za
               narodnosti pri nas.</p>
            </sp>
            <sp xml:id="SDZ5-Redna-04-2009-03-26.sp149">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prosim za prijavo za obrazložitev glasu v lastnem imenu. Besedo ima mag.
               Radovan Žerjav. Prosim.</p>
            </sp>
            <sp xml:id="SDZ5-Redna-04-2009-03-26.sp150">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Tokrat pri tem amandmaju bi pa res apeliral na vse.
               Namreč, gre za edini časopis, ki izhaja v madžarskem jeziku. Ta časopis je bil pred
               kratkim pred propadom in mislim, da moramo najti toliko odgovornosti, da to
               preprečimo in da bo madžarska manjšina še vedno naprej imela svoj časopis. Mislim, da
               je tako prav. Hvala lepa.</p>
            </sp>
            <sp xml:id="SDZ5-Redna-04-2009-03-26.sp151">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo obrazložiti glas? Gospod Franco Juri. Prosim.</p>
            </sp>
            <sp xml:id="SDZ5-Redna-04-2009-03-26.sp152">

               <speaker>FRANCO JURI:</speaker>

               <p>Naj povem, da sem glasoval za vse te amandmaje, ker menim, da ni dobro zmanjševati
               sredstev, ki so namenjeni preko Urada za narodnosti dejavnostim teh narodnosti.
               Slišim, da bodo tako in tako kompenzirana, da bodo nadomeščena z drugimi viri, ampak
               zaenkrat, kar je gotovo, je gotovo in v komisiji smo sprejeli te amandmaje v veri, da
               besede, ki jih je izrekel premier nedavno, da v nobenem primeru ne bo prišlo do
               zmanjšanja virov za obe narodnosti, pa v tem primeru seveda naletijo na neko čudno
               neskladje. Tako bom glasoval za amandma tudi v podporo madžarski narodnosti.</p>
            </sp>
            <sp xml:id="SDZ5-Redna-04-2009-03-26.sp153">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 79 poslank in poslancev, za je
               glasovalo 35, proti 44.</p>
               <p>(Za je glasovalo 35.) (Proti 44.)</p>
               <p>Ugotavljam, da amandma ni sprejet.</p>
               <p>Prehajamo k uporabniku 1536, Služba Vlade Republike Slovenije za lokalno samoupravo
               in regionalno politiko. Odločamo o prvem amandmaju k uporabniku Služba Vlade
               Republike Slovenije za lokalno samoupravo in regionalno politiko, podprogram Gradnja
               in investicijsko vzdrževanje lokalnih cest in javnih poti. Glasujemo. Glasovanje
               teče. Navzočih je 81 poslank in poslancev, za je glasovalo 80, proti 1.</p>
               <p>(Za je glasovalo 80.) (Proti 1.)</p>
               <p>Ugotavljam, da je amandma sprejet.</p>
               <p>Prehajamo k uporabniku 1537, Urad Vlade Republike Slovenije za Slovence v zamejstvu
               in po svetu. Odločamo o prvem amandmaju k uporabniku Urad Vlade Republike Slovenije
               za Slovence v zamejstvu in po svetu, podprogram Podpora Slovencem v zamejstvu in po
               svetu.</p>
               <p>Obrazložitev glasu v imenu poslanskih skupin. Besedo ima gospod Zvonko Černač v imenu
               Poslanske skupine Slovenske demokratske stranke. Prosim.</p>
            </sp>
            <sp xml:id="SDZ5-Redna-04-2009-03-26.sp154">

               <speaker>ZVONKO ČERNAČ:</speaker>

               <p>S predlaganim amandmajem predlagamo povečanje podpore Slovencem v zamejstvu in po
               svetu v višini 250 tisoč evrov, ker se sredstva zmanjšujejo s predvidenim rebalansom.
               Povečujejo se sredstva za plače in materialne stroške urada, zmanjšujejo pa se
               sredstva za ustavne obveznosti podpore avtohtoni slovenski narodni skupnosti v
               zamejstvu ter sredstva za ustavne obveznosti podpore Slovencem po svetu. To je po
               našem mnenju nedopustno in skregano z zdravo pametjo. Namesto da bi se povečevala
               podpora Slovencem, se pravi, programi, se povečujejo administracija, stroški za
               delovanje. Tudi ne razumemo, da ta amandma ni deležen podpore Vlade, glede na
               napovedi, ki smo jih poslušali v preteklosti, glede na situacijo, s katero se
               Slovenci soočajo v zadnjem obdobju, in glede na prihodnje aktivnosti, ki bodo
               potrebne za to, da bo mogoče vzdrževati ustrezen položaj narodnih skupnosti v tujini.
               Kar nekaj nalog nas še čaka na tem področju in mislim, da ni dobro, da se aktivnosti,
               ki so bile v preteklosti zastavljene, ustavijo oziroma zmanjšajo. Mislim, da tudi ni
               prav, da se povečujejo sredstva za delovanje nekega urada, zmanjšujejo pa sredstva za
               programe, zaradi katerih je ta urad pravzaprav ustanovljen. Biti bi moralo ravno
               obratno. Žal to ni edini primer. V tem rebalansu je moč najti številne podobne
               primere, ko se povečujejo sredstva za delovanje, za plače, povečuje se število
               zaposlenih, sredstva za programe, v tem primeru za ustavne obveznosti podpore
               avtohtoni slovenski narodni skupnosti v zamejstvu in podpore Slovencem po svetu, pa
               se zmanjšujejo.</p>
               <p>Predlagamo, da se ta amandma podpre. Poslanska skupina Slovenske demokratske stranke
               ga bo podprla. Hvala lepa.</p>
            </sp>
            <sp xml:id="SDZ5-Redna-04-2009-03-26.sp155">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 80 poslank in poslancev, za je glasovalo 31, proti
               48.</p>
               <p>(Za je glasovalo 31.) (Proti 48.)</p>
               <p>Ugotavljam, da amandma ni bil sprejet.</p>
               <p>Prehajamo k uporabniku 2011, Ministrstvu za pravosodje. Odločamo o amandmaju
               proračunskega uporabnika Ministrstva za pravosodje, podprogram Urejanje področja
               pravosodja. Obrazložitev glasu v imenu poslanskih skupin. Odpiram prijavo. Besedo ima
               dr. Vinko Gorenak v imenu Poslanske skupine Slovenske demokratske stranke. Prosim.
            </p>
            </sp>
            <sp xml:id="SDZ5-Redna-04-2009-03-26.sp156">

               <speaker>DR. VINKO GORENAK:</speaker>

               <p>Hvala lepa. Zakaj je potrebno ta amandma podpreti? Preprosto zato, ker sem že sam v
               poslanskem vprašanju ob zapletu, ki je bil povzročen s strani ministra za pravosodje
               okoli plač v Študijskem centru za narodno spravo, jasno opozoril, da koalicija
               namerava nekaj storiti s tem centrom, seveda za zmanjšanje obsega delovanja tega
               centra. Obseg delovanja tega centra je še toliko pomembnejši v času, ki je pred nami
               in v času, s katerim smo se soočili, to pa je čas odkrivanja povojnih pobojev. Vemo
               pa, da se študijski center ukvarja prav s tem. Zato smo predlagali povečanje sredstev
               na tej postavki. Vlada pa predstavlja ta sredstva na tako imenovani normativni
               program dela Ministrstva za pravosodje. To pa pomeni, da jemlje na nek način oziroma
               krči sredstva, predvidena za študijski center, in daje ta sredstva na normativni
               program, od koder pa dobivamo nekatere čudne zakone. Enega bomo obravnavali jutri po
               nujnem postopku, takrat bom govoril o njem, to bo zakon o odvetništvu. Sredstva za
               normativni program dela pri pravosodnem ministrstvu so se tako enormno povečala, da
               sumimo, da gre tam za kar malo nečedne posle, o čemer bomo lahko govorili sicer
               kasneje. Ni normalno, da jemljemo tam, kjer bi država morala po toliko letih vložiti
               sredstva, da se razkrijejo povojne nečednosti in da se obelodanijo, in daje tja, kjer
               se pravzaprav bo služilo, vsaj po mojem, pravniško-odvetniškemu lobiju. In to je
               narobe. Hvala lepa.</p>
            </sp>
            <sp xml:id="SDZ5-Redna-04-2009-03-26.sp157">

               <speaker>PREDSEDNIK DR. PAVEL GANTAR:</speaker>

               <p>Če prav razumem, boste glasovali za amandma. Glasujemo. Navzočih je 79 poslank in
               poslancev, za je glasovalo 30, proti 48.</p>
               <p>(Za je glasovalo 30.) (Proti 48.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju k proračunskemu uporabniku, Ministrstvu za pravosodje,
               podprogram Splošne storitve za pravosodne organe. Glasujemo. Glasovanje teče.
               Navzočih je 76 poslank in poslancev, za je glasovalo 28, proti 48.</p>
               <p>(Za je glasovalo 28.) (Proti 48.)</p>
               <p>Ugotavljam, da amandma ni sprejet.</p>
               <p>Prehajamo k proračunskemu uporabniku 2011, Ministrstvo za gospodarstvo. Odločamo o
               amandmaju k proračunskemu uporabniku, Ministrstvo za gospodarstvo, podprogram
               Mednarodno sodelovanje in udeležba. Obrazložitev glasu v imenu poslanskih skupin.
               Prosim za prijavo.</p>
               <p>Besedo ima mag. Andrej Vizjak v imenu Poslanske skupine Slovenske demokratske
               stranke.</p>
            </sp>
            <sp xml:id="SDZ5-Redna-04-2009-03-26.sp158">

               <speaker>MAG. ANDREJ VIZJAK:</speaker>

               <p>Hvala lepa, predsednik.</p>
               <p>Slovenska demokratska stranka bo ta amandma podprla, ker je tudi predlagatelj. Zakaj
               pravzaprav gre? Gre za pomoč oziroma vzpostavljanje, nadaljnjo vzpostavljanje
               pomembne infrastrukture v državah, ki so najbolj perspektivne gospodarske partnerice
               Republiki Sloveniji. Več kot jasno je, da mora država vzpostaviti mrežo podpornih
               institucij, ki zlasti malim in srednje velikim podjetjem pomaga pri prodoru na te
               tuje trge. Govorimo o tako imenovanih gospodarskih predstavništvih slovenskega
               gospodarstva. Slovenija nudi podporo podjetjem na več načinov. Eno je preko
               diplomatsko-konzularnih predstavništev in ekonomskih svetnikov, ki pa seveda ne
               morejo pokrivati, tudi zaradi kadrovske omejenosti, širokih območij določenih držav.
               Zato se ta predstavništva slovenskega gospodarstva ustanavljajo tam, kjer v
               nezadostni meri pokrivajo DKP-ji ta pričakovanja in potrebe gospodarstva. Naj vam
               navedem primer, v sosednji Italiji, kjer imamo veleposlaništvo v Rimu in imamo tam
               tudi ekonomskega svetnika, je JAPTI, to je javna agencija za podjetništvo, ustanovila
               predstavništvo slovenskega gospodarstva v Milanu. Se pravi v severnem delu Italije, s
               katerim tudi gospodarsko največ sodelujemo. Takšnih primerov je še veliko. Vlada se
               je odločila, da bo na tem področju varčevala. To je tudi napisala v obrazložitvi
               proračuna. Da ne bo razvijala podpornih institucij v takšnem obsegu, kot je
               predvideno s programom, ki ga je sprejela prav tako Vlada. Zato predlagamo, da se na
               tem mestu povečajo sredstva, da se izvoznikom zagotovi ustrezna podpora pri njihovih
               aktivnostih na teh tujih trgih. To je zelo pomembno, še posebej v obdobju gospodarske
               krize, kajti izvoz lahko spodbujamo le na tak način. Poglejte si druge države, ki so
               intenzivirale svojo agresivno politiko do osvajanja tujih trgov, mi pa tu
               varčujemo.</p>
               <p>Zaradi tega menim, da je ta amandma treba podpreti. Jaz se zavedam, da je pri
               izvajanju teh aktivnosti treba precej naporov, organizacijskih in sicer, da se
               najdejo pravi ljudje, da se najdejo pravi prostori za izvajanje teh nalog. Vendar če
               se ne trudi, če se ne gre v tej smeri, potem je vedno na mestu izgovor, da se tega
               denarja enostavno ne da porabiti,da ni absorpcije, tako imenovane.</p>
               <p>Zato menim, da je podpora slovenskemu gospodarstvu v tujini preko ustanavljanja
               predstavništev slovenskega gospodarstva potrebna in da je za to potreben tudi denar.
               Milijon evrov, kolikor je težak ta amandma, je tisti minimum, s katerim je potrebno
               nadgraditi proračun Ministrstva za gospodarstvo.</p>
            </sp>
            <sp xml:id="SDZ5-Redna-04-2009-03-26.sp159">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Miran Györek v imenu Poslanske skupine Slovenske
               nacionalne stranke.</p>
            </sp>
            <sp xml:id="SDZ5-Redna-04-2009-03-26.sp160">

               <speaker>MIRAN GYÖREK:</speaker>

               <p>Hvala za besedo, gospod predsednik. Spoštovane kolegice in kolegi! Amandma 2111 bomo
               v Slovenski nacionalni stranki podprli, ker ga ocenjujemo za dobrega, ker pripomore k
               razvoju slovenskega gospodarstva. Slovenska nacionalna stranka bo nekatere amandmaje
               Slovenske demokratske stranke podprla. Tiste, za katere menimo, da želijo izboljšati
               proračun. Istočasno pa seveda pričakujemo, da boste enako v Slovenski demokratski
               stranki podprli tudi naša dva amandmaja, ki ju mi predlagamo. Hvala.</p>
            </sp>
            <sp xml:id="SDZ5-Redna-04-2009-03-26.sp161">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 78 poslank in poslancev, za je glasovalo 30, proti
               48.</p>
               <p>(Za je glasovalo 30.) (Proti 48.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju, proračunskega uporabnika Ministrstvo za gospodarstvo,
               podprogram Progami povečevanja konkurenčnosti.</p>
               <p>Obrazložitev glasu v imenu poslanskih skupin. Odpiram prijavo. Besedo ima gospod
               Zvonko Černač v imenu Poslanske skupine Slovenske demokratske stranke.</p>
            </sp>
            <sp xml:id="SDZ5-Redna-04-2009-03-26.sp162">

               <speaker>ZVONKO ČERNAČ:</speaker>

               <p>V Slovenski demokratski stranki s tem amandmajem predlagamo, da se vsaj delno ublaži
               zmanjšanje sredstev na področju Programi povečanja konkurenčnosti, ki se načrtuje z
               rebalansom v višini nekaj manj kot 12 milijonov evrov. Sredstva se zmanjšujejo za več
               kot tretjino. Predlagamo,da se to zmanjšanje omili na tak način, da se povečajo za 5
               milijonov evrov. Gre za gospodarska središča. Gre za 9 gospodarskih središč, ki so
               utemeljena v strategiji razvoja Republike Slovenije do leta 2023. Gre za to, da se s
               podporo tem projektom, za katere se namenjajo predvsem evropska sredstva, spodbudi
               ustvarjanje novih delovnih mest na območju celotne Slovenije in se s tem neposredno
               vpliva na enakomernejšo razvitost celotnega območja, na regionalizacijo torej. Gre za
               enega izmed konkretnih ukrepov, ki bi lahko, če bi bil v celoti implementiran,
               pripeljal do tega, da bi se naša država razvijala hitreje, enakomerneje in da bi
               imeli ljudje na celotnem območju dostopnost do enakih infrastrukturnih objektov,
               predvsem pa do dela, ne glede na to, kje živijo. Žal je ta paradigma, ki ste jo
               zagovarjali tudi vladajoči pred pol leta ob prevzemu mandata, porušena,
               razvrednotena, ne samo v tej postavki, ampak v celotnem rebalansu proračuna.</p>
            </sp>
            <sp xml:id="SDZ5-Redna-04-2009-03-26.sp163">

               <speaker>PREDSEDNIK DR. PAVEL GANTAR:</speaker>

               <p>Gospod Černač, polemike niso dovoljene pri obrazložitvi glasu.</p>
            </sp>
            <sp xml:id="SDZ5-Redna-04-2009-03-26.sp164">

               <speaker>ZVONKO ČERNAČ:</speaker>

               <p>Zmanjšujejo se sredstva, ki so še kako pomembna, da bi lahko prispevala k
               enakomernejši razvitosti Slovenije, zmanjšujejo se sredstva na tistih programih, kjer
               gre za udeležbo evropskih sredstev. Ni čudno, da se v globalu sredstva iz naslova
               Evropske unije zmanjšujejo za 13 milijonov evrov. Ni čudno, da se za 52 milijonov
               evrov z rebalansom načrtuje povečevanje slovenske udeležbe. Ni čudno, da ste proti
               temu, da bi se ta država razvijala enakomerno.</p>
               <p>Zaradi tega predlagam, da se v tej nameri premislite in da ta amandma podrete. S
               podporo temu amandmaju se bo vsaj delno razvodenel ta namen, ki ga nekako izkazuje
               celoten rebalans proračuna. Gre za projekte, ki so na poti, v katerih se projektna
               dokumentacija ne samo pripravlja, ampak se že izvajajo. Gre za podporo tehnološko
               razvitejšim programom, za vse tisto torej, čemur naj bi Slovenija v prihodnjih
               mesecih in letih sledila. Predlagam torej, da sledite našemu zgledu in da amandma, ki
               povečuje sredstva na programu povečanja konkurenčnosti, podprete. V Poslanski skupini
               Slovenske demokratske stranke ga bomo podprli. Hvala lepa.</p>
            </sp>
            <sp xml:id="SDZ5-Redna-04-2009-03-26.sp165">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 80 poslank in poslancev, za je glasovalo 31, proti
               49.</p>
               <p>(Za je glasovalo 31.) (Proti 49.)</p>
               <p>Ugotavljam, da amandma ni bil sprejet.</p>
               <p>Prehajamo k proračunskemu uporabniku 2121, Urad za varstvo konkurence. Odločamo o
               amandmaju k proračunskemu uporabniku Urad Republike Slovenije za varstvo konkurence,
               podprogram Varstvo konkurence.</p>
               <p>Obrazložitev glasu v imenu poslanske skupine. Mag. Andrej Vizjak ima besedo v imenu
               Poslanske skupine Slovenske demokratske stranke. Prosim.</p>
            </sp>
            <sp xml:id="SDZ5-Redna-04-2009-03-26.sp166">

               <speaker>MAG. ANDREJ VIZJAK:</speaker>

               <p>Ta amandma je simbolne narave oziroma je amandma, s katerim sporočamo slovenskim
               tajkunom, da se lov na nezakonitosti, nepravilnosti, v povezavi s koncentracijami v
               Sloveniji, nadaljuje. Urad in učinkovitost tega urada, kakor tudi nadaljevanje
               začetih postopkov, je zelo odvisno od materialnih pogojev za delo tega urada. In ne
               razumem, zakaj se na tem področju zmanjšujejo sredstva in zakaj se uradu onemogoča
               učinkovito, strokovno in zakonito delo. Nič ne pomaga, če predsednik Vlade pove
               direktorju urada, "če bo kdo poskušal vplivati na vas, javite mi, ne dovolim
               pritiskov na neodvisno delo", če se potem okrnijo sredstva in s tem pogoji delovanja
               tega urada. Prav to je čutiti v tej simbolni ravni iz tega amandmaja oziroma iz
               prvotnega predloga in seveda popravka, ki ga želi doseči ta amandma.</p>
               <p>Urad za varstvo konkurence se srečuje pri svojem delu s pravzaprav tudi že zelo
               forenzičnimi metodami odkrivanja teh koncentracij. Vemo, da mu pri njegovem delu
               stopa na prste cel državni aparat, z informacijsko pooblaščenko na čelu, vendar
               menimo, da mu je potrebno zagotavljati sredstva tudi za storitve, ki jih sam ne more
               opraviti zaradi kadrovske in tudi sicer podhranjenosti, vendar mu moramo omogočiti
               delo in dokončanje začetnih zadev. Teh zadev je v letošnjem letu veliko ostalo, kajti
               veliko tega je urad začel početi v letu 2008 in tudi v letu 2007. Zaradi tega menim,
               da je seveda tudi za neko uspešno soočanje z deviacijami, ki smo jih zasledili v
               gospodarskih subjektih v preteklosti, to torej nujno. Čudi me, da se nekaterim uradom
               oziroma nekaterim organom znatno povečujejo sredstva, posebej tistim, ki so bolj ali
               manj piarovsko uspešni in veliko govorijo, njihovo zobovje je pa zelo topo ali ga
               praktično ni, kot je recimo protikorupcijska komisija. Tu, ko govorimo pa o uradu, ki
               ima veliko pristojnosti, ki smo jih tudi uradu dali z zakonodajo, lahko izreka
               ogromne sankcije, celo prepovedi glasovanj na skupščini pa se pogoji dela reducirajo.
            </p>
            </sp>
            <sp xml:id="SDZ5-Redna-04-2009-03-26.sp167">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prosim za prijavo za obrazložitev glasu v lastnem imenu. Besedo ima dr.
               Vinko Gorenak.</p>
            </sp>
            <sp xml:id="SDZ5-Redna-04-2009-03-26.sp168">

               <speaker>DR. VINKO GORENAK:</speaker>

               <p>Hvala lepa. Poglejte, o čem govorimo. Govorimo o 420 tisoč evrih, ki jih nameravamo
               pravzaprav temu uradu vzeti. Seveda bom amandma naše poslanske skupine podprl. Zakaj?
               Tudi zaradi tega, kar piše v obrazložitvi Vlade. Poglejte, kaj se je zapisalo:
               "Sredstva, zagotovljena za Urad za varstvo konkurence, zadoščajo za izvedbo
               predvidenih aktivnosti.." itd., v letu 2009, "in se minimalno zmanjšujejo predvsem
               zaradi ukrepov na področju plačne politike, dogovorjene s sindikati." To pomeni, da
               tistih nekaj ljudi bi naj imelo toliko nižje plače zaradi že dogovorjenega plačnega
               sistema s sindikati. Seveda to ni res. Drugi odstavek obrazložitve Vlade pravzaprav
               po mojem sploh ne sodi tukaj notri, ker govori o tem, da Register predpisov Republike
               Slovenije itd. vodi neka druga institucija, uradu tega ni treba in zato bo ta urad
               dobil 420 tisoč evrov manj. Zadeva ni realna. Ni realna in je v nasprotju s tistim,
               kar je tudi predsednik Vlade govoril v nastopnem govoru, ko je rekel približno tako,
               da je obiskal gospoda Janija Soršaka in mu jasno povedal, da karkoli bo potreboval za
               uspešno delo tega urada, naj ga pokliče, sicer pa nikoli več. Zato je treba ta
               amandma podpreti.</p>
               <p>Kar se pa tiče obrazložitve Vlade, bom pa rekel tako, kot bi rekli mladi: "Ne me
               basat." Hvala lepa.</p>
            </sp>
            <sp xml:id="SDZ5-Redna-04-2009-03-26.sp169">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Zvonko Černač. Prosim.</p>
            </sp>
            <sp xml:id="SDZ5-Redna-04-2009-03-26.sp170">

               <speaker>ZVONKO ČERNAČ:</speaker>

               <p>Ta amandma bom podprl. Gospod Borut Pahor, predsednik Vlade, je 21. novembra 2008 v
               Državnem zboru ob tem, ko je predstavljal osnovne ukrepe Vlade, med drugim govoril
               tudi o neodvisnosti regulatornih ustanov in o svojem obisku pri gospodu Soršaku,
               direktorju Urada za varstvo konkurence. Takrat je dejal: "Rekel je," direktor urada
               namreč, "da sliši, da bo Vlada uvedla varčevalne ukrepe. In dejal mi je, da me prosi
               kot predsednika Vlade, da varuhu kot neodvisni instituciji vendarle zagotovim
               potreben denar za to, da si bo pridobila mnenje, pridobila pomoč pravnih in drugih
               institucij, kajti ta varuh se sooča s podjetji, ki jim je trn v peti, ki imajo
               odvetnike, ki jih lahko zelo drago plačujejo. Moja obljuba je bila, da bo ta denar
               tudi dobil." To je dejal gospod Borut Pahor. Vlada v svojem mnenju pravi, da ta
               amandma ni potreben. Vlada predlaga zmanjšanje sredstev za Urad za varstvo
               konkurence. Gospod Borut Pahor je predsednik Vlade Republike Slovenije.</p>
            </sp>
            <sp xml:id="SDZ5-Redna-04-2009-03-26.sp171">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prosim za ponovne prijave. Besedo ima gospod France Cukjati. Prosim.</p>
            </sp>
            <sp xml:id="SDZ5-Redna-04-2009-03-26.sp172">

               <speaker>FRANCE CUKJATI:</speaker>

               <p>Hvala za besedo. Zopet se je tudi v tem primeru pokazala filozofija in ozadje
               ravnanja v času gospodarske krize. In sicer se temu institutu, ki naj bi preprečeval
               gospodarski kriminal oziroma ga odkrival in se resnično ubadal s tajkunskimi posli v
               času še vedno aktualne tranzicije, jemljejo sredstva. Gospodje, istočasno pa imamo
               dovolj denarja, da za 700 tisoč dvignemo sredstva Kosovi komisiji, Komisiji za
               preprečevanje korupcije, da bo lažje, tudi s kakimi novimi metodami sprožila kakšno
               novo Depalo vas ali Holmec ali afero Patria in prisluškovala kakšnim novinarjem
               nezakonito. Tam imamo dovolj sredstev. Zopet se je pokazalo, tako kot pri
               razdeljevanju sredstev med posameznimi ministrstvi, da se dodeljujejo sredstva
               ciljano določenim ljudem in se tudi ciljano jemljejo določenim ljudem, v skladu s
               tem, kaj načrtuje v tem mandatu ta vladna koalicija glede končanja tranzicije. Zato
               bom seveda jaz amandma podprl, da bi se vsaj nekoliko uprli temu trendu.</p>
            </sp>
            <sp xml:id="SDZ5-Redna-04-2009-03-26.sp173">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Ponovno odpiram prijavo za obrazložitev glasu v lastnem imenu. Besedo ima
               gospod Jožef Jerovšek.</p>
            </sp>
            <sp xml:id="SDZ5-Redna-04-2009-03-26.sp174">

               <speaker>JOŽEF JEROVŠEK:</speaker>

               <p>Hvala lepa, kolegice in kolegi.</p>
            </sp>
            <sp xml:id="SDZ5-Redna-04-2009-03-26.sp175">

               <speaker>PREDSEDNIK DR. PAVEL GANTAR:</speaker>

               <p>Mir v dvorani.</p>
            </sp>
            <sp xml:id="SDZ5-Redna-04-2009-03-26.sp176">

               <speaker>JOŽEF JEROVŠEK:</speaker>

               <p>Zmanjševanje sredstev na takšnih postavkah je nezaslišano. Ob tem, ko govorite, da
               ste tudi za boj zoper korupcijo in še nekatere druge pozitivne ukrepe. Ob tem, ko je
               kolega Černač prebral, kar je izjavil gospod minister, sem se tudi jaz spomnil, da je
               v nadaljevanju gospodu Soršaku rekel, "če bo kdorkoli želel šikanirati vas ali s
               šikaniranjem vplivati na vaše delovanje, mi prosim sporočite." Mislim, da gre za
               šikaniranje Urada za varstvo konkurence in osebno verjetno tudi direktorja, vodje
               tega urada. Sem zelo presenečen oziroma presenečen niti nisem. Potrjujete mojo
               domnevo, da pretrgate vsako besedo in da vam pravna država, pravica, boj proti
               korupciji, da vam je malo mar. Gre za izrazito šikaniranje in škoda, da je gospa
               Kamnarjeva odšla...</p>
            </sp>
            <sp xml:id="SDZ5-Redna-04-2009-03-26.sp177">

               <speaker>PREDSEDNIK DR. PAVEL GANTAR:</speaker>

               <p>Spoštovani kolega Jerovšek, vi morate obrazložiti svoj glas, ne pa komentirati druge
               odločitve. Prav tako ne morete polemizirati več z Vlado, ker ne more odgovarjati.
               Prosim.</p>
            </sp>
            <sp xml:id="SDZ5-Redna-04-2009-03-26.sp178">

               <speaker>JOŽEF JEROVŠEK:</speaker>

               <p>Jaz bom ta amandma podprl, ker je nujno potreben. Upam, da bodo tisti, ki imajo neko
               pokončnost iz koalicijske strani, to tudi podprli. Hvala lepa.</p>
            </sp>
            <sp xml:id="SDZ5-Redna-04-2009-03-26.sp179">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 80 poslank in poslancev, za je glasovalo 31, proti
               48.</p>
               <p>(Za je glasovalo 31.) (Proti 48.)</p>
               <p>Ugotavljam, da amandma ni bil sprejet.</p>
               <p>Prehajamo k uporabniku 2312, Veterinarska uprava Republike Slovenije. Odločamo o
               amandmaju k proračunskemu uporabniku Veterinarska uprava Republike Slovenije,
               podprogram Delovanje služb in javnih zavodov. Obrazložitev glasu v imenu poslanskih
               skupin. Odpiram prijavo. Besedo ima gospod Franc Bogovič. Prosim.</p>
            </sp>
            <sp xml:id="SDZ5-Redna-04-2009-03-26.sp180">

               <speaker>FRANC BOGOVIČ:</speaker>

               <p>Amandma bomo v Slovenski ljudski stranki podprli in prosimo tudi za podporo ostalih.
               Gre za delovanje javne svetovalne službe na področju kmetijstva, ki ima, če ste bili
               pozorni, za razliko od vsem ostalih očitno tudi po danes izglasovanem rebalansu
               sredstva na praktično enakem nivoju kot lani. Kljub temu, da gre pri tem delu za
               večino sredstev za plače in bo prišlo do tega primanjkljaja. Javna svetovalna služba
               je tista, ki je skupaj z Agencijo za kmetijske trge prva usposobila in pripravila
               področje kmetijstva v Sloveniji do tega nivoja, da danes pri črpanju teh sredstev
               Slovenija nima težav, da se pri kmetijski politiki, ki predstavlja približno tretjina
               do 40% splošne evropske politike, Slovenija lahko tekoče odziva na te razpise in da
               tudi koristi sredstva. Po drugi strani pa je v teh težkih časih, v katere tudi v tej
               krizi kmetijstvo vedno bolj prihaja, za to delovanje te službe prepotreben denar tudi
               zato, da naše kmetijstvo pripravimo na izzive te krize in da se tudi ob drastičnem
               upadu prodaje domačih izdelkov tako na področju mleka, vina kar se predvsem v zadnjem
               času dogaja, usposobimo tudi kmetije za to, da se pričnejo ukvarjati z različnimi
               alternativnimi dejavnostmi z diverzifikacijo svoje proizvodnje in prav temu je
               namenja ta kmetijska svetovalna služba, s katero smo tudi po pogovoru z direktorjem
               Kmetijsko-gozdarske zbornice ugotavljali, da bo v letošnjem letu prišla v velike
               težave, ker že določeni dogovori v lanskem letu niso bili izvršeni in bo zaradi tega
               v letu 2009 ta kriza še večja. Ta amandma podpiramo in pozivamo tudi ostale poslanke
               in poslance k podpori tega amandmaja.</p>
            </sp>
            <sp xml:id="SDZ5-Redna-04-2009-03-26.sp181">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 81 poslank in poslancev, za je
               glasovalo 33, proti 48.</p>
               <p>(Za je glasovalo 33 članov.) (Proti 48 članov.)</p>
               <p>Ugotavljam, da amandma ni bil sprejet.</p>
               <p>Prehajamo k proračunskem uporabniku 2004/115, Direkcija Republike Slovenije za ceste.
               Odločamo o prvem amandmaju k proračunskem uporabniku Direkcije Republike Slovenije za
               ceste, podprogram Investicijsko vzdrževanje in gradnja državnih cest. Glasujemo.
               Glasovanje teče. Navzočih je 76 poslank in poslancev, za je glasovalo 31, proti
               44.</p>
               <p>(Za je glasovalo 31.) (Proti 44.)</p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju k proračunskem uporabniku Direkcije Republike Slovenije
               za ceste, podprogram Investicijsko vzdrževanje in gradnja državnih cest. Obrazložitev
               glasu v imenu poslanske skupine. Gospod Gvido Kres, Poslanska skupina Slovenske
               ljudske stranke.</p>
            </sp>
            <sp xml:id="SDZ5-Redna-04-2009-03-26.sp182">

               <speaker>GVIDO KRES:</speaker>

               <p>Hvala za besedo, gospod predsednik. Spoštovane kolegice in kolegi! Jasno mi je, da ta
               naš amandma oziroma moj amandma po dosedanjem poteku glasovanja ne bo sprejet. Pa
               vendarle bi se dal presenetiti. Naj povem,da smo v Slovenski ljudski stranki
               predlagali amandma, ki bi veliko privarčeval in s tem posredno omogočil rezervo za
               ravnanje v prehodnjem času, ali če hočete, privarčeval, mi si privarčevanje
               razlagamo, če nekje privarčujemo, da bomo tudi drugje potrošili in s tem spodbudili
               investicije. Ta moj amandma spodbuja investicije na našem, litijskem območju. Ta moj
               amandma bi veliko pripomogel tudi k rešitvi socialnih stisk. Pri nas v našem območju
               je prvenstveno gradbeništvo in povezane zadeve z gradbeništvom. Če bi se te
               investicije spodbudile, da bi dobile boljšo, hitrejšo dinamiko, s tem tudi nekaj več
               sredstev, sem prepričan, da bomo veliko pomagali tako pri socialni stiski kot tudi
               možnost prehoda teh podjetij, ki delujejo na tem našem območju.</p>
               <p>Prosim vas, podprite ta amandma. Hvala lepa.</p>
            </sp>
            <sp xml:id="SDZ5-Redna-04-2009-03-26.sp183">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 77 poslank in poslancev, za je glasovalo 33, proti
               44.</p>
               <p>(Za je glasovalo 33.) (Proti 44.)</p>
               <p>Ugotavljam, da amandma ni bil sprejet.</p>
               <p>Odločamo o tretjem amandmaju, proračunskem uporabniki Direkcije Republike Slovenije
               za ceste, podprogram Investicijsko vzdrževanje in gradnja državnih cest. Obrazložitev
               glasu v imenu poslanske skupine mag. Radovan Žerjav, Poslanska skupina Slovenske
               ljudske stranke.</p>
            </sp>
            <sp xml:id="SDZ5-Redna-04-2009-03-26.sp184">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Bom skrajšal za vse tri naslednje amandmaje. Gre za
               to, da je cestna infrastruktura na našem koncu zaradi gradnje avtocest bila v
               nekaterih občinah zelo zelo uničena. Ti amandmaji gredo v reševanje te problematike.
               Hvala lepa.</p>
            </sp>
            <sp xml:id="SDZ5-Redna-04-2009-03-26.sp185">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 77 poslank in poslancev, za je glasovalo 32, proti
               45.</p>
               <p>(Za je glasovalo 32.) (Proti 45.)</p>
               <p>Ugotavljam, da amandma ni bil sprejet. Odločamo o četrtem amandmaju pri proračunskem
               uporabniku Direkcija Republike Slovenije za ceste, podprogram Investicijsko
               vzdrževanje in gradnja državnih cest. Glasujemo. Glasovanje teče. Navzočih je 78
               poslank in poslancev, za je glasovalo 32, proti 46.</p>
               <p>(Za je glasovalo 32.) (Proti 47.)</p>
               <p>Ugotavljam, da amandma ni bil sprejet.</p>
               <p>Odločamo o petem amandmaju pri proračunskem uporabniku Direkcija Republike Slovenije
               za ceste, podprogram Investicijsko vzdrževanje in gradnja državnih cest. Glasujemo.
               Glasovanje teče. Navzočih je 79 poslank in poslancev, za je glasovalo 32, proti
               47.</p>
               <p>(Za je glasovalo 32.) (Proti 47.)</p>
               <p>Ugotavljam, da amandma ni bil sprejet.</p>
               <p>Odločamo o šestem uporabniku pri proračunskem uporabniku Direkcija Republike
               Slovenije za ceste, podprogram Investicijsko vzdrževanje in gradnja državnih cest.
               Glasujemo. Navzočih je 79 poslank in poslancev, za je glasovalo 32, proti 47.</p>
               <p>(Za je glasovalo 32.) (proti 47.)</p>
               <p>Ugotavljam, da amandma ni bil sprejet.</p>
               <p>Prehajamo k proračunskemu uporabniku 2511, Ministrstvo za okolje in prostor. Odločamo
               o prvem amandmaju k proračunskemu uporabniku Ministrstvo za okolje in prostor,
               podprogram Spodbujanje učinkovite rabe obnovljivih virov energije. Obrazložitev glasu
               v imenu poslanske skupine. Prosim za prijave. Besedo ima mag. Andrej Vizjak v imenu
               Poslanske skupine Slovenske demokratske stranke. Prosim.</p>
            </sp>
            <sp xml:id="SDZ5-Redna-04-2009-03-26.sp186">

               <speaker>MAG. ANDREJ VIZJAK:</speaker>

               <p>Hvala lepa. Podnebno-energetski paket direktiv, ki jih je Evropska unija sprejela
               lani, kaže na izjemno agresiven spopad Evropske unije s podnebnimi spremembami. Ta
               spopad gre v dveh smereh: prva je učinkovita raba energije in druga obnovljivi viri
               energije, zaobjeto vse skupaj z zmanjševanjem emisij, zlasti ogljikovega dioksida.
               Zato je Vlada v prejšnjem mandatu tudi sprejela akcijski načrt učinkovite rabe
               energije. In vedno znova je bil problem pri izvajanju teh akcijskih načrtov, kajti
               nikoli ni bilo dovolj denarja za to. Prejšnja vlada je skozi proračun le želela na
               nek način zagotoviti nekaj več sredstev za programe učinkovite rabe energije in
               obnovljivih virov ter s tem v kar se da največji možni meri izvajanje programa, ki ga
               je sama Vlada sprejela. Sedanja vlada pa ni popravila vladnega programa na področju
               učinkovite rabe energije, je pa drastično zmanjšala sredstva za te namene. In s tem
               je vnaprej povedala, da ne namerava izvajati v zastavljeni dinamiki tega akcijskega
               programa. To je še en dokaz, da se dela v nasprotju z nekimi načrti, v nasprotju z
               neko strategijo, neko smerjo, pa najsi bo to smer, ki jo je prepoznal ves svet in še
               posebej Evropa, ki želi voditi na tem področju z zgledom. Evropa ve, kar se tiče
               učinkoviteje rabe energije in obnovljivih virov, da ne more drastično spremeniti
               razmer v svetu, lahko pa sporoči in vodi ostale države k temu. Kako bomo, spoštovani,
               gledali v obraz in kako bodo vaši ministri hodili po Evropski uniji ob teh številkah,
               ob tem deklarativnem sicer zavedanju in zavzemanju za te cilje, po drugi strani pa s
               simbolnimi sredstvi, ki temu niti približno ne sledijo. Kar 13 milijonov evrov manj
               za te programe je v rebalansu proračuna.</p>
               <p>S tem amandmajem, ki ga bo Slovenska demokratska stranka podprla, želimo vsaj
               nekoliko ublažiti ta cunami vlade po programih obnovljivih virov in učinkovite rabe.
               Sprašujem se, kako boste izpolnili obveze, ki so bile dane v sklopu pogajanj o
               okoljsko podnebnih direktivah. To ni edina stvar. Tudi na področju energetike in
               novih vlaganj gre zadeva v diametralno nasprotni smeri. In pripišete si posledice ob
               takih politikah.</p>
            </sp>
            <sp xml:id="SDZ5-Redna-04-2009-03-26.sp187">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu. Prosim za prijavo. Besedo ima gospod
               Milenko Ziherl.</p>
            </sp>
            <sp xml:id="SDZ5-Redna-04-2009-03-26.sp188">

               <speaker>MILENKO ZIHERL:</speaker>

               <p>Hvala za besedo. V svetu gre razvoj oziroma težnje razvoja so proti tako imenovani
               nizkoogljični družbi. Podatki kažejo, da v povprečno razviti državi človek že danes
               povzroči emisijo 12 in pol ton ogljikovega dioksida na leto na osebo. Cilji,
               dolgoročni cilji pri sedaj znanih znanstvenih odkritjih, pa pri nekaterih spremembah
               v družbi, v industriji in tako naprej kažejo, da je možno znižati emisije na tri tone
               na leto na osebo. Na to dejstvo, da je za energetsko učinkovitost in za uvajanje
               alternativnih oziroma obnovljivih virov energije premalo sredstev, so nas v končni
               fazi tudi opozorile nevladne organizacije. In to kar širok spekter. Utemeljile so
               potrebo po večji aktivnosti na tem področju. Predvsem pa bi želel opozoriti na
               prihajajoče težave s strani Bruslja, ko bo priletel še kakšen opomin, z morda večjo
               številko kazni, kot je tukaj v amandmaju. Kaže tudi v tej smeri razmisliti, ali je 5
               milijonov kazni, kar je zelo možno, več kot 3 milijone 700 itd. Opomin iz Bruslja je
               zelo verjeten pri nereagiranju v tej smeri. Ravno zaradi tega apeliran na vse
               prisotne, da kaže amandma podpreti, ker bi vsaj, kot je povedal že kolega, ublažil
               situacijo na področju, kjer Slovenija morda caplja na mestu. Hvala lepa.</p>
            </sp>
            <sp xml:id="SDZ5-Redna-04-2009-03-26.sp189">

               <speaker>PREDSEDNIK DR. PAVEL GANTAR:</speaker>

               <p>Hvala. Ponovno prosim za prijavo za obrazložitev glasu v lastnem imenu. Besedo ima
               gospod Zvonko Černač.</p>
            </sp>
            <sp xml:id="SDZ5-Redna-04-2009-03-26.sp190">

               <speaker>ZVONKO ČERNAČ:</speaker>

               <p>Področje učinkovite rabe in obnovljivih virov energije je gotovo eno izmed področij,
               kjer se sredstva ne bi smela manjšati. Sploh pa ne na tak način, da so praktično
               prepolovljena. Ne samo zaradi obvez, ki jih ta država sprejela, potrdila v vseh
               uradnih dokumentih in jih bo sedaj s tem, ko sredstva zmanjšuje, kršila, pač pa
               zaradi tega, ker ni še dolgo od tega, ko smo bili priča energetski krizi. Vemo, kaj
               se je dogajalo pred letom dni, in vemo, kaj se lahko zgodi v prihodnje. Mislim, da je
               Slovenija na točki, ko mora bolj radikalno začrtati ukrepe na tem področju.</p>
               <p>Včeraj je bilo s strani resornega ministra izkazano eno temeljno nerazumevanje tega
               področja. Izražena je bila z njegove strani bojazen, da ni projektov in da se zaradi
               tega sredstva zmanjšujejo. To ni skrb ministra. Skrb ministra je, da v okviru
               razpoložljivih sredstev pravočasno zagotovi, da se lahko tisti, ki lahko ta sredstva
               koristijo, na ustrezne projekte oziroma razpise prijavijo.</p>
               <p>Drugi del. Vir, iz katerega se zagotavljajo ta sredstva, za katera predlagamo, da se
               povečujejo, je vir, ki nima temelja v veljavni zakonodaji. 50 milijonov evrov, ki so
               predvideni v rebalansu, nima temelja v veljavnih zakonih vračila vlaganj v
               telekomunikacijsko omrežje, ker Zakon o vračilu vlaganj v telekomunikacijsko omrežje
               določa, da je obveznik do tega vračanja Slovenska odškodninska družba in ne državni
               proračun. Plačila pritekajo, dogajajo se in vse občine, ki ta sredstva dobivajo, jih
               dobivajo od plačnika Slovenske odškodninske družbe in ne Ministrstva za finance
               oziroma državnega proračuna.</p>
               <p>Kaj želim povedati? Povedati želim, da bi to področje okrepili, ne da bi zmanjšali
               kateregakoli drugega uporabnika. Zaradi tega bom ta amandma podprl in predlagam, da
               to storite tudi ostali. Hvala lepa.</p>
            </sp>
            <sp xml:id="SDZ5-Redna-04-2009-03-26.sp191">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franc Bogovič. Prosim.</p>
            </sp>
            <sp xml:id="SDZ5-Redna-04-2009-03-26.sp192">

               <speaker>FRANC BOGOVIČ:</speaker>

               <p>Tudi sam bom ta amandma z veseljem podrl in tudi sam sem že opozoril na to
               nerazumljivo spremembo v državnem proračunu oziroma v rebalansu. Utemeljitev za to je
               zelo jasna, da se je tudi država, po kateri se mi najbolj zgledujemo v evropskem
               prostoru, Nemčija, odločila, da s svojo aktivno politiko na področju učinkovite rabe
               energije in obnovljivih virov najde izhod in izziv iz krize. Veliko sredstev se bo v
               Nemčiji vložilo v letošnjem letu ravno na to področje, zato mi je toliko bolj
               nerazumljivo.</p>
               <p>Kar se tiče obrazložitve, da ni projektov in da ni objektov, je po mojih informacijah
               tudi zasuk v politiki iskanja teh objektov, kajti od lansko leto napovedanih, da bomo
               lahko širom po Sloveniji obnavljali javne objekte tudi na občinskem nivoju, kot so
               prepotrebne šole, ki so energetsko zelo neučinkovite, kajti zgrajene so bile v 70-ih
               letih, številni kulturni domovi, je po mojih informacijah sedaj temeljit razmislek,
               da Vlada tudi v duhu nekih, po mojem prepričanju, centralističnih manir ta sredstva
               usmeri v projekte, ki so v lasti države. Bojim se, da bo še naslednje leto, kljub
               temu, da so to evropska sredstva, če bomo iskali na tem področju tiste, ki bodo
               nosilci projektov, minister žalostno ugotovil, da ni projektov in da tudi drugo leto
               teh sredstev ne bomo porabili. Mogoče jih bomo pa preusmerili v kakšno poroštvo za
               kakšno termotehnologijo.</p>
            </sp>
            <sp xml:id="SDZ5-Redna-04-2009-03-26.sp193">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franco Juri. Prosim.</p>
            </sp>
            <sp xml:id="SDZ5-Redna-04-2009-03-26.sp194">

               <speaker>FRANCO JURI:</speaker>

               <p>Hvala, predsednik.</p>
               <p>Jaz bom podprl amandmaje, ker, kot sem včeraj napovedal, mislim, da je vlaganje v
               spodbujanje učinkovite rabe in obnovljivih virov energije eno ključnih poti za
               preseganje kriznih in recesijskih zagat, v katerih se nahajamo. Včeraj sem postavil
               konkretna vprašanja ministru za okolje. On je zagotovil, da sredstva, če bo potrebno
               dopolnjevati programe, bodo. Jaz verjamem in upam, da bo tako, ne glede na izid
               današnjega glasovanja. Ampak, "just in case", za vsak slučaj bom glasoval za amandma,
               ker menim, da je to v bistvu tema, ki smo jo mi zagovarjali tudi v koalicijskem
               sporazumu in da je to igrača, s katero se zdaj lahko igra opozicija. Seveda želim
               biti dosleden s svojimi napovedmi in s svojim ravnanjem, tako da bom glasoval za.</p>
            </sp>
            <sp xml:id="SDZ5-Redna-04-2009-03-26.sp195">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Luka Juri. Prosim.</p>
            </sp>
            <sp xml:id="SDZ5-Redna-04-2009-03-26.sp196">

               <speaker>DR. LUKA JURI:</speaker>

               <p>Hvala lepa. Tudi meni so obnovljivi viri energije zelo pomembni, sploh pa zmanjšanje
               CO2. Zato bom glasoval proti temu amandmaju, ker mislim, da so tudi drugi načini za
               zmanjšati CO2, na primer, da govorimo malo manj, odločamo malo bolj učinkovito in
               bomo tudi sami proizvedli dosti manj CO2 v tej dvorani. Hvala.</p>
            </sp>
            <sp xml:id="SDZ5-Redna-04-2009-03-26.sp197">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Mir v dvorani. Navzočih je 69 poslank in poslancev, za je
               glasovalo 31, proti 36.</p>
               <p>(Za je glasovalo 31.) (Proti 36.)</p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju k proračunskemu uporabniku Ministrstvo za okolje in
               prostor, Spodbujanje učinkovite rabe in obnovljivih virov energije. Obrazložitev
               glasu v imenu poslanske skupine. Odpiram prijavo. Zdaj se morate dogovoriti, kdo bo
               obrazložil v imenu poslanske skupine. Obrazložitev ima gospod Zvonko Černač.</p>
            </sp>
            <sp xml:id="SDZ5-Redna-04-2009-03-26.sp198">

               <speaker>ZVONKO ČERNAČ:</speaker>

               <p>Hvala lepa. V bistvu gre za identičen amandma, zato ga bo Poslanska skupina Slovenske
               demokratske stranke podprla. Gre za amandma Odbora za finance in monetarno politiko,
               ki ga vodi gospod Anton Rop. Razlika je samo v tem, da vir, iz katerega se ta
               sredstva zagotavljajo, je drugi. Tudi v tem primeru gre za vir, iz katerega ne bo
               ogrožen noben program. Če se bodo ta sredstva na tem viru zmanjšala, ne bo zaradi
               tega ogrožen noben program. Gre za spodbujanje oziroma subvencioniranje skrajšanega
               delovnega časa, kjer smo že večkrat ugotovili, da so planirana sredstva 230 milijonov
               400 tisoč evrov previsoka. To pomeni, da bi moralo subvencijo uveljavljati 640 tisoč
               zaposlenih v Republiki Sloveniji. Toliko jih v gospodarstvu niti ni. Do sedaj jo je
               uveljavljalo 40 tisoč zaposlenih, kar pomeni, 14 milijonov 400 tisoč evrov ali manj
               kot desetina tega zneska, ki je predviden.</p>
               <p>To je razlog za podporo. Bistveni razlog za podporo je pa ta, da je bila na Odboru za
               finance izražena, zdi se mi, zelo visoka podpora temu amandmaju. Mislim, da je prav,
               da se sprejme, ker omogoča implementacijo nekaterih obvez, ki so bile s strani
               Republike Slovenije podpisane. Gre tudi za enega izmed konkretnih ukrepov, ki lahko
               pripomore k hitrejši prenovi javnih zgradb, neustreznih vrtcev z azbestnimi
               kritinami, neustreznih šolskih stavb, telovadnic, šol, ki imajo neustrezne materiale,
               enega izmed ukrepov, ki lahko pripomore k temu, da bo Slovenija dejansko dokazala, da
               želi preiti v nizkoogljično družbo, kar smo skoraj vsi, ki sedimo v tem parlamentu v
               predvolilnem času zagovarjali. Gre za to, da zdaj z dejanjem pokažemo, ali smo to
               zagovarjali resnično in smo imeli resen namen pri tem ali pa ste nekateri to
               zagovarjali kar tako in zavajali volivce. Mislim, da je ta amandma treba podpreti,
               amandma, ki ga predlaga Odbor za finance in monetarno politiko tega Državnega zbora,
               ker gre za enega izmed ukrepov, ki bo zmanjšal neustrezno porabo energije, ki smo ji
               priča ne samo v javnih stavbah, ampak splošno.</p>
               <p>Poslanska skupina Slovenske demokratske stranke bo ta amandma podprla in predlagam,
               da ga podprete tudi ostali. Hvala lepa.</p>
            </sp>
            <sp xml:id="SDZ5-Redna-04-2009-03-26.sp199">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu. Prosim za prijavo. Besedo ima mag.
               Andrej Vizjak.</p>
            </sp>
            <sp xml:id="SDZ5-Redna-04-2009-03-26.sp200">

               <speaker>MAG. ANDREJ VIZJAK:</speaker>

               <p>Hvala lepa. Učinkovita raba energije ne pomeni tega, da zmanjšaš porabo energije.
               Učinkovita raba energije pomeni, da narediš enako ali več z manj energije. Se pravi,
               da izboljšaš energetski izkoristek. Zakaj to govorim? Zaradi tega, ker vidim, da ima
               aktualna oblast alternativni program učinkovite rabe energije na tak način, da bo ob
               neukrepanju v primeru krize propadlo precej podjetij in posledično se bo zmanjšalo
               precej porabe energije. To je očitno plan, ki vodi, po ocenah tistih, ki ne podpirajo
               teh amandmajev in predlagajo tako zmanjšanje v teh postavkah, v rezultat, da je
               nepotrebno razvijati neke tehnološko zahtevnejše rešitve v smeri učinkovite rabe
               energije.</p>
               <p>Spoštovani! Res je, poraba energije se v Sloveniji zmanjšuje, neučinkovitost pa se
               žal povečuje. In tu je skrb in cilj teh amandmajev, ki jih podpiram. Prosim vas, da
               končno enkrat to tudi razumete, da če se zapre Talum, da to nima nič z učinkovitejšo
               rabo energije.</p>
            </sp>
            <sp xml:id="SDZ5-Redna-04-2009-03-26.sp201">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospa Breda Pečan.</p>
            </sp>
            <sp xml:id="SDZ5-Redna-04-2009-03-26.sp202">

               <speaker>BREDA PEČAN:</speaker>

               <p>Točno, če se zapre Talum, nima to nobene zveze z učinkovito rabo energije. Če pa bi
               Talumu omogočili zgraditi plinsko parno elektrarno, za katero je na pristojnih
               ministrstvih že tri leta vložena vloga za izdajo potrebnih dovoljenj, potem pa bi
               lahko govorili o učinkovitejši rabi energije. Ampak bom glasovala proti temu
               amandmaju. Zakaj? Prvič zaradi tega, ker smo na različnih delovnih telesih večkrat
               slišali obrazložitev Vlade, da zmanjšanje teh sredstev za učinkovito rabo energije ne
               pomeni v resnici zmanjšanja uresničevanja že pripravljenih projektov in tistih
               projektov, ki so v končni fazi priprave in sprejemanja. Se pravi, ne samo, da ta
               sredstva zadoščajo za vse projekte, ampak tudi če bi bili pripravljeni do faze
               gradbenega dovoljenja ali druge potrebne pripravljenosti projekti, ki bi zahtevali
               dodatna sredstva, je možno dodatna sredstva za te namene zagotoviti, ker gre za
               evropska sredstva iz programa 2007/2013.</p>
               <p>Drugo, kar bi pa rekla, je, da vir, ki je določen, ki je predviden kot vir za
               povečanje tega zneska je pa nemogoč. Poglejte, kaj piše: da se zmanjša podprogram
               Kreiranje novih delovnih mest in povečanje prilagodljivosti podjetij za 3 milijone
               700 tisoč evrov. In za to ste na tem odboru glasovali. Jaz moram povedati, da sem
               zgrožena in ne morem takega amandmaja podpreti...</p>
            </sp>
            <sp xml:id="SDZ5-Redna-04-2009-03-26.sp203">

               <speaker>PREDSEDNIK DR. PAVEL GANTAR:</speaker>

               <p>Ne sme biti polemike, kolegica Pečanova. Glasujemo. Glasovanje teče. Navzočih je 78
               poslank in poslancev, za je glasovalo 32, proti 43.</p>
               <p>(Za je glasovalo 32 članov.) (Proti 43 članov.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju k podprogramu Izboljševanje stanja okolja, to je o prvem
               amandmaju, uporabnika Ministrstvo za okolje in prostor, in sicer podprogram
               Izboljšanje stanja okolja. Glasujemo. Glasovanje teče. Navzočih je 78 poslank in
               poslancev, za je glasovalo 30, proti 47.</p>
               <p>(Za je glasovalo 30 članov.) (Proti 47 članov.)</p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju, proračunskem uporabniku Ministrstvo za okolje in
               prostor, podprogram, Izboljševanje stanja okolja.</p>
               <p>Obrazložitev v imenu poslanskih skupin. Prosim za prijavo. Besedo ima gospod Silven
               Majhenič.</p>
            </sp>
            <sp xml:id="SDZ5-Redna-04-2009-03-26.sp204">

               <speaker>SILVEN MAJHENIČ:</speaker>

               <p>Hvala, gospod predsedujoči, za besedo. Predlaganjo zmanjšanje sredstev na postavki
               4702 in povečanje na Izboljšanju stanje okolja opravičuje naš predlog z
               obrazložitvijo, ki je le kamenček v mozaiku tistega, kar bi moralo biti že
               postorjeno. Predlagamo le to, kjer že zamujamo, denar, ki je pa predviden v
               rebalansu, pa naj zagotavlja rešitev agonije, ki se vleče v Mežiški dolini že vrsto
               let, ki je kontaminirana s svincem in tako ogroža zdravje vsem prebivalcem. Očiščenje
               Mežiške doline od svinca se vleče že predolgo, sanacija in premala skrb za
               stanovalce, še posebej za otroke, za katere se vse bolj ugotavlja, da so
               izpostavljeni onesnaženju in ni pričakovati skorajšnjega izboljšanja, če se ne bodo
               zagotovila dodatna sredsteva. Doba 15 let je absolutno predolga, še posebej, če vemo,
               da je z malo dobre volje države možno ta čas bistveno skrajšati, samo denar je
               potrebno pravilno preusmeriti za namene za bolj zdravo okolje. Seveda je zgodba enaka
               v Idriji, kjer se srečujemo s podobno situacijo in tudi tukaj...</p>
            </sp>
            <sp xml:id="SDZ5-Redna-04-2009-03-26.sp205">

               <speaker>PREDSEDNIK DR. PAVEL GANTAR:</speaker>

               <p>Mir v dvorani, prosim.</p>
            </sp>
            <sp xml:id="SDZ5-Redna-04-2009-03-26.sp206">

               <speaker>SILVEN MAJHENIČ:</speaker>

               <p>... financiranje raziskav v dejavnosti z živim srebrom in zmanjšanje posledic
               obremenjevanja okolja z živim srebrom. Vse to pa bomo uspešno sanirali z več denarja,
               ki ga je možno vzeti tam, kjer se ga najmanj pogreša, in dati tja, kjer je
               življenjskega pomena.</p>
               <p>Zato je prav, da se amandma podpre. Hvala.</p>
            </sp>
            <sp xml:id="SDZ5-Redna-04-2009-03-26.sp207">

               <speaker>PREDSEDNIK DR. PAVEL GANTAR:</speaker>

               <p>Glasujemo. Navzočih je 78 poslank in poslancev, za je glasovalo 5, proti 72.</p>
               <p>(Za je glasovalo 5.) (Proti 72.)</p>
               <p>Odločamo o tretjem amandmaju k proračunskemu uporabniku Ministrstva za okolje in
               prostor, podprogram Izboljševanje stanja okolja. Obrazložitev glasu v lastnem imenu
               ima gospod Zvonko Černač.</p>
            </sp>
            <sp xml:id="SDZ5-Redna-04-2009-03-26.sp208">

               <speaker>ZVONKO ČERNAČ:</speaker>

               <p>Gre za amandma, ki jemlje sredstva spodbujanju učinkovite rabe in obnovljivih virov
               energije. To je amandma Odbora za okolje in prostor, ki ga vodi kolegica gospa Breda
               Pečan.</p>
            </sp>
            <sp xml:id="SDZ5-Redna-04-2009-03-26.sp209">

               <speaker>PREDSEDNIK DR. PAVEL GANTAR:</speaker>

               <p>Prosim, da ni polemike s kolegi, poslankami in poslanci, pri obrazložitvi glasu.</p>
            </sp>
            <sp xml:id="SDZ5-Redna-04-2009-03-26.sp210">

               <speaker>ZVONKO ČERNAČ:</speaker>

               <p>Saj to ni polemika, jaz sem samo povedal dejstva. V poslanski skupini oziroma jaz
               osebno bom ta amandma sicer vseeno podprl. Se pa sprašujem o smiselnosti tega
               amandmaja, ki 50 tisoč evrov namenja centru za ravnanje z odpadki Dolenjske, druga
               faza, projektu, ki ga rebalans v celoti ukinja, saj črta 4 milijone 200 tisoč evrov.
               Sprašujem se o smiselnosti takega amandmaja, sprašujem se o dejanskih namerah
               parlamentarnega odbora pri teh projektih, o višini, predvsem pa se sprašujem o
               smiselnosti, da že tako skromna sredstva na področju učinkovite rabe in obnovljivih
               virov energije še zmanjšujemo. Ampak glede na to, da je amandma predlagan s strani
               vladajočih, ni dvoma, da ne bi bil sprejet. Zato ga bom podprl. Hvala.</p>
            </sp>
            <sp xml:id="SDZ5-Redna-04-2009-03-26.sp211">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 74 poslank in poslancev, za je glasovalo 66, proti
               7.</p>
               <p>(Za je glasovalo 66.) (Proti 7.)</p>
               <p>Ugotavljam, da je amandma sprejet. Odločamo o četrtem amandmaju k proračunskemu
               uporabniku Ministrstvu za okolje in prostor, podprogram Izboljšanje stanja okolja.
               Obrazložitev glasu v imenu poslanske skupine. Prosim za prijave. Besedo ima gospod
               Gvido Kres v imenu Poslanske skupine Slovenske ljudske stranke.</p>
            </sp>
            <sp xml:id="SDZ5-Redna-04-2009-03-26.sp212">

               <speaker>GVIDO KRES:</speaker>

               <p>Hvala lepa, gospod predsednik. Ta moj amandma je v bistvu narejen z namenom istega
               cilja, kot je bil že prejšnji. Predvsem v tem, da se pospeši gradnja teh objektov
               čistilnih naprav v Litiji in Zagorju. S tem prinašamo dodano vrednost v to območje in
               ta dinamika bi končno omogočila tudi vsem tem ljudem, kjer so ti objekti danes
               rezervirani - ti ljudje na teh parcelah ne morejo načrtovati svojega razvoja, naj bo
               kmetijskega ali kakršnegakoli drugega. Zato tudi želim, da se ta amandma sprejme in
               da se zadeva pospeši. Hvala lepa.</p>
            </sp>
            <sp xml:id="SDZ5-Redna-04-2009-03-26.sp213">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 77 poslank in poslancev, za je
               glasovalo 29, proti 48.</p>
               <p>(Za je glasovalo 29.) (Proti 48.)</p>
               <p>Ugotavljam, da amandma ni bil sprejet.</p>
               <p>Odločamo o petem amandmaju k proračunskemu uporabniku Ministrstvu za okolje in
               prostor, podprogram Izboljšanje stanja okolja. Obrazložitev glasu v imenu poslanske
               skupine? Gospod Milenko Ziherl v imenu Poslanske skupine Slovenske demokratske
               stranke. Prosim.</p>
            </sp>
            <sp xml:id="SDZ5-Redna-04-2009-03-26.sp214">

               <speaker>MILENKO ZIHERL:</speaker>

               <p>Hvala lepa. Menim, da kaže ta amandma podpreti, predvsem zaradi pereče problematike
               sanacije Mežiške doline, kjer so velike zastrupitve s težkimi kovinami, ki je bila
               predstavljena v Dnevniku, torej časopisu, ki ga nekako lahko pripisujemo koaliciji.
               .../Smeh v dvorani./... Problematika je širše znana, ne samo na osnovi enega članka.
               Sanacija rudarjenja na drugih krajih več ali manj uspešno poteka, je v toku, na
               Mežiško dolino smo pa nekako pozabili. In ravno na območju Mežiške doline so potrebni
               še dodatni napori, da bi stanje sanirali. Predvsem bi pa želel opozoriti, da
               postavka, s katere se jemlje, kot je že prej kolega omenil, se bo izplačevala iz
               SOD-a in ne iz proračuna. Denar se pa lahko vzame tudi s katerih drugih postavk, ki
               imajo očiten znak parkirišča sredstev. Zato prosim, da amandma podpremo. Hvala
               lepa.</p>
            </sp>
            <sp xml:id="SDZ5-Redna-04-2009-03-26.sp215">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 78 poslank in poslancev, za je
               glasovalo 29, proti 48.</p>
               <p>(Za je glasovalo 29.) (Proti 48.)</p>
               <p>Ugotavljam, da amandma ni bil sprejet.</p>
               <p>Odločamo o šestem amandmaju k proračunskemu uporabniku Ministrstvu za okolje in
               prostor, podprogram Izboljšanje stanja okolja. Obrazložitev glasu v svojem imenu,
               gospod Zvonko Černač, prosim.</p>
            </sp>
            <sp xml:id="SDZ5-Redna-04-2009-03-26.sp216">

               <speaker>ZVONKO ČERNAČ:</speaker>

               <p>Tudi ta amandma bo nedvomno podprt, saj ga podpira oziroma ga predlaga Odbor za
               okolje in prostor in ga bom tudi sam podprl. Oglasil sem se samo zaradi tega, da se
               kdo od vladajočih ne bo zmotil. Hvala lepa.</p>
            </sp>
            <sp xml:id="SDZ5-Redna-04-2009-03-26.sp217">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Vendar bi res prosil, da gospod Černač dejansko ne zlorabljate
               institucije obrazložitve glasu za polemike ali naslavljanja ali ironične ali cinične
               pripombe drugim v dvorani. Glasujemo. Navzočih je 76 poslank in poslancev, za je
               glasovalo 72, proti 3.</p>
               <p>(Za je glasovalo 72.) (Proti 3.)</p>
               <p>Ugotavljam, da je amandma sprejet.</p>
               <p>Odločamo o sedmem amandmaju proračunskem uporabniku Ministrstva za okolje in prostor,
               podprogram Izboljšanje stanja okolja. Obrazložitev glasu v imenu poslanske skupine -
               v lastnem imenu. Obrazložitev glasu v lastnem imenu mag. Radovan Žerjav, prosim.</p>
            </sp>
            <sp xml:id="SDZ5-Redna-04-2009-03-26.sp218">

               <speaker>MAG. RADOVAN ŽERJAV:</speaker>

               <p>Hvala lepa. Gre za to, da se centru za - Puconci vrnejo sredstva, tisti, ki jim skozi
               ta rebalans želimo vzeti. Jaz tega preprosto ne razumem. Ne razumem tudi zaradi tega,
               ker se jemlje pravzaprav pokrajini, ki je na dnu vseh lestvic v Sloveniji, po drugi
               strani pa se skozi druge postavke močno, izrazito povečujejo sredstva za projekte, ki
               so v eni drugi pokrajini, ki pa je bistveno, bistveno razvitejša od prekmurske
               pokrajine. Jaz tu odločno protestiram in želim, da se ta sredstva vrnejo nazaj.</p>
            </sp>
            <sp xml:id="SDZ5-Redna-04-2009-03-26.sp219">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 74 poslank in poslancev, za je glasovalo 29, proti
               45.</p>
               <p>(Za je glasovalo 29.) (Proti 45.)</p>
               <p>Ugotavljam, da amandma ni sprejet.</p>
               <p>Odločamo o prvem amandmaju k proračunskemu uporabniku Ministrstva za okolje in
               prostor, podprogram Načrtovanje, varstvo in urejanje voda. Glasujemo. Navzočih je 75
               poslank in poslancev, za je glasovalo 27, proti 48.</p>
               <p>(Za je glasovalo 27.) (Proti 48.)</p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju k proračunskemu uporabniku Ministrstva za okolje in
               prostor, podprogram Načrtovanje, varstvo in urejanje voda. Glasujemo. Pardon,
               obrazložitev v lastnem imenu, mag. Radovan Žerjav.</p>
            </sp>
            <sp xml:id="SDZ5-Redna-04-2009-03-26.sp220">

               <speaker>MAG. RADOVAN ŽERJAV:</speaker>

               <p>Hvala lepa. Saj ne vem, če ima pravzaprav sploh smisel, ampak kljub temu. Gre za
               reševanje pereče problematike izgradnje visokovodnih nasipov na Muri. Veste, da so
               deloma bili realizirani, ostajata pa še dve zelo kritični mesti in s tem amandmajem
               bi to problematiko na nek način vsaj začasno rešili. Hvala lepa.</p>
            </sp>
            <sp xml:id="SDZ5-Redna-04-2009-03-26.sp221">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu, gospod Zvonko Černač. Prosim.</p>
            </sp>
            <sp xml:id="SDZ5-Redna-04-2009-03-26.sp222">

               <speaker>ZVONKO ČERNAČ:</speaker>

               <p>Glede na to, da prejšnji amandma ni bil sprejet, in glede na to, da ta amandma pomeni
               vsaj delno povečanje sredstev na istem področju oziroma pri istem podprogramu,
               predlagam, da ga podprete, sam ga bom seveda podprl. Ocenjujem, da vas je pri
               prejšnjem amandmaju motilo to, da...</p>
            </sp>
            <sp xml:id="SDZ5-Redna-04-2009-03-26.sp223">

               <speaker>PREDSEDNIK DR. PAVEL GANTAR:</speaker>

               <p>Gospod Černač, prosim, da ne ocenjujete kako mislijo, glasujejo drugi. Vi, prosim,
               povejte, kako boste vi glasovali in zakaj, če želite.</p>
            </sp>
            <sp xml:id="SDZ5-Redna-04-2009-03-26.sp224">

               <speaker>ZVONKO ČERNAČ:</speaker>

               <p>Ali smem? Tega ne počnem, vi mi stalno polagate neke besede v usta, ne drznem si
               soditi o tem. Tudi nisem nikoli šel mimo tega, kar določa poslovnik, samo spomnil sem
               vladajoče, da ne bodo slučajno narobe glasovali, tega mi pa poslovnik ne preprečuje,
               in istočasno sem povedal, da je to tudi eden izmed razlogov, ker bodo vladajoči
               glasovali "za", da se tudi jaz temu vlaku pridružujem oziroma tej podmornici in bom
               skupaj z njimi odplul proti dnu.</p>
               <p>Računsko sodišče ni dejalo tega, kar piše v obrazložitvi Vlade, da so bile v rebalans
               vključene na podlagi mnenja Računskega sodišča obveznosti iz naslova vlaganj v javno
               telekomunikacijsko omrežje in so planirane v letu 2009. Tega Računsko sodišče v
               svojem mnenju pri zaključnem računu za 2007 ni reklo, ni tega storilo, ker tega ni
               moglo storiti, kajti za to ni zakonske osnove. Zakon o vračilu vlaganj jasno določa,
               da je obveznik SOD in ne državni proračun, ne Ministrstvo za finance. Torej, ni
               nobene skrbi, če se ta postavka, ki je tako in tako fiktivna, zmanjša. Zato
               predlagam, da ta amandma podprete in vsaj delno ublažite radikalno zmanjšanje
               sredstev na področju infrastrukture, ki je še kako pomembna za spodnjo Savinjsko
               dolino in celotno Slovenijo. Hvala lepa.</p>
            </sp>
            <sp xml:id="SDZ5-Redna-04-2009-03-26.sp225">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 76 poslank in poslancev, za je glasovalo 32, proti
               44.</p>
               <p>(Za je glasovalo 32.) (Proti 44.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju pri proračunskem uporabniku Ministrstva za okolje in prostor,
               podprogram Ohranjanje biotske raznovrstnosti in varstvo naravnih vrednot. Glasujemo.
               Navzočih je 77 poslank in poslancev, za je glasovalo 30, proti 47.</p>
               <p>(Za je glasovalo 30.) (Proti 47.)</p>
               <p>Ugotavljam, da amandma ni bil sprejet. Odločamo o prvem amandmaju k proračunskem
               uporabniku Ministrstvu za okolje in prostor, podprogram Posebni programi v primerih
               nesreč. Glasujemo. Navzočih je 79 poslank in poslancev, za je glasovalo 30, proti
               48.</p>
               <p>(Za je glasovalo 30.) (Proti 48.)</p>
               <p>Ugotavljam, da amandma ni sprejet.</p>
               <p>Odločamo o drugem amandmaju k proračunskem uporabniku Ministrstvo za okolje in
               prostor, podprogram Posebni programi v primerih nesreč. Glasujemo. Navzočih je 80
               poslank in poslancev, za je glasovalo 30, proti 49.</p>
               <p>(Za je glasovalo 30.) (Proti 49.)</p>
               <p>Ugotavljam, da amandma ni bil sprejet.</p>
               <p>Prehajamo k proračunskemu uporabniku 2523 Agencija Republike Slovenije za okolje.
               Odločamo o amandmaju k proračunskemu uporabniku Agencija Republike Slovenije za
               okolje, podprogram Načrtovanje in varstvo in urejanje voda. Glasujemo. Navzočih je 79
               poslank in poslancev, za je glasovalo 32, proti 47.</p>
               <p>(Za je glasovalo 32.) (Proti 47.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju k proračunskemu uporabniku Agencija Republike Slovenije za
               okolje, podprogram Ohranjanje biotske raznovrstnosti in varstva naravnih vrednot.
               Obrazložitev glasu v lastnem imenu. Gospod Zvonko Černač, prosim.</p>
            </sp>
            <sp xml:id="SDZ5-Redna-04-2009-03-26.sp226">

               <speaker>ZVONKO ČERNAČ:</speaker>

               <p>Seveda bom ta amandma podprl. Obžalujem, da tega ne more slišati nihče od Vlade,
               kajti danes ugotavljam, da že kar nekaj časa ni nikogar s strani Vlade, nobenega
               ministra, nobene državne sekretarke, nobenega državnega sekretarja, nobene
               ministrice. Ne upam niti pomisliti, da bi tukaj sedel slučajno predsednik Vlade ali
               njegov generalni sekretar. Škoda, kajti zamudili bodo to priložnost, da bi slišali to
               podporo amandmaju, ki prerazporeja, ne boste verjeli, 90.000 evrov. To je zelo
               pomemben amandma v primerjavi z 200 milijoni, ki jih bo Vlada, brez da bi prišla kaj
               vprašat v Državni zbor, iz postavke, ki je fiktivna, prerazporedila tekom leta za
               takšne in drugačne odškodnine tistim, ki so špekulirali z osamosvojitvijo in tako
               naprej. Bom pa ta amandma kljub vsemu podprl, ker bo amandma sprejet. Hvala lepa.
            </p>
            </sp>
            <sp xml:id="SDZ5-Redna-04-2009-03-26.sp227">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 77 poslank in poslancev, za je glasovalo 74, proti
               1.</p>
               <p>(Za je glasovalo 74.) (Proti 1.)</p>
               <p>Ugotavljam, da je amandma sprejet.</p>
               <p>Prehajamo k proračunskemu uporabniku 2611, Ministrstvo za delo, družino in socialne
               zadeve. Odločamo o amandmaju k proračunskemu uporabniku Ministrstvo za delo, družino
               in socialne zadeve, podprogram Ohranjanje, obnova in gradnja spomenikov. V lastnem
               imenu? Obrazložitev glasu v imenu poslanske skupine, gospod Gvido Kres, Poslanska
               skupina Slovenske ljudske stranke. Prosim.</p>
            </sp>
            <sp xml:id="SDZ5-Redna-04-2009-03-26.sp228">

               <speaker>GVIDO KRES:</speaker>

               <p>Hvala za besedo, gospod predsednik. Pri tem amandmaju pa gre oziroma govorimo o
               zagotavljanju sredstev za dostojno ureditev vseh odkritih in prikritih grobišč.
               Govorimo o pieteti. Ni potrebe po velikem govoričenju, ampak samo podprimo predlagani
               amandma. Hvala lepa.</p>
            </sp>
            <sp xml:id="SDZ5-Redna-04-2009-03-26.sp229">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 80 poslank in poslancev, za je
               glasovalo 30, proti 47.</p>
               <p>(Za je glasovalo 30.) (Proti 47.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju k proračunskem uporabniku Ministrstva za delo, družino in
               socialne zadeve, podprogram o štipendijah. Gre za prvi amandma k temu podprogramu.
               Glasujemo. Pardon. Se opravičujem. Prosim za prijavo za obrazložitev glasu v imenu
               poslanskih skupin. Besedo ima gospa Alenka Jeraj. Prosim.</p>
            </sp>
            <sp xml:id="SDZ5-Redna-04-2009-03-26.sp230">

               <speaker>ALENKA JERAJ:</speaker>

               <p>Hvala za besedo. Vlada predlaga zmanjšanje sredstev za republiške štipendije, kar je
               po našem mnenju nesprejemljivo, zato smo tudi vložili ta amandma. Na seji odbora je
               državna sekretarka povedala, da je vesela, da je bistveno več sredstev namenjenih
               Odboru za delo, družino in socialne zadeve, kar 379 milijonov evrov dodatnih. Vendar
               pa bistveno več, torej nič od tega ne bodo imeli dijaki in študentje. Še več, imeli
               bodo 7 milijonov evrov manj za štipendije.</p>
               <p>Tako radi govorimo, da je znanje tisto, v katerega je treba vlagati, da na mladih
               svet stoji in zadali smo si cilj, da štipendije povečamo za 10.000 dodatnih
               štipendij. S spremembo, torej zmanjšanjem sredstev na tej postavki, nam bo morda
               komaj uspelo dobiti novih 3.000 do 3.500 štipendij, ki jih je obljubila državna
               sekretarka.</p>
               <p>Drugo, kar nas pri tej zadevi moti, je, da tega niste uskladili s Študentsko
               organizacijo Slovenije. Očitno bo to stalna praksa, saj tudi k novemu zakonu o
               štipendiranju oziroma noveli niso dali svojega soglasja. Ali to pomeni, da ne bomo
               več upoštevali stanovskih združenj? Čeprav na nekaterih področjih pa to zelo
               intenzivno delamo, na primer v odvetništvu.</p>
               <p>Predlagamo, da amandma podprete, kajti predlagamo, da se sredstva namenijo oziroma
               prerazporedijo iz postavke delno subvencioniranje polnega delovnega časa. Kajti,
               podatki, ki jih imamo, kažejo, da je ta postavka zelo slabo izkoriščena. Torej,
               pomeni, da bo kar precej sredstev na tej postavki ostalo in zato ne bi smel biti
               problem prerazporeditev na drugo postavko. Očitno ste tu precej slabo načrtovali in
               je ta postavka bistveno prenapihnjena, medtem ko bomo pa pri štipendijah ta sredstva
               zagotovo potrebovali, če, kot rečeno, želimo zagotoviti dodatnih 10.000
               štipendij.</p>
               <p>V naši poslanski skupini bomo amandma podprli.</p>
            </sp>
            <sp xml:id="SDZ5-Redna-04-2009-03-26.sp231">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Bogdan Barovič v imenu Poslanske skupine Slovenske
               nacionalne stranke.</p>
            </sp>
            <sp xml:id="SDZ5-Redna-04-2009-03-26.sp232">

               <speaker>BOGDAN BAROVIČ:</speaker>

               <p>Hvala. Obrazložil bom drugi amandma v podprogramu Štipendije, ki ga vlaga Slovenska
               nacionalna stranka. Z njim želi....</p>
            </sp>
            <sp xml:id="SDZ5-Redna-04-2009-03-26.sp233">

               <speaker>PREDSEDNIK DR. PAVEL GANTAR:</speaker>

               <p>Kolega Barovič, sedaj smo pri prvem amandmaju. Predlagam, da se potem javite, ko bomo
               glasovali, ob drugem amandmaju. Se strinjate?</p>
            </sp>
            <sp xml:id="SDZ5-Redna-04-2009-03-26.sp234">

               <speaker>BOGDAN BAROVIČ:</speaker>

               <p>Ja, ja, isti podprogram, sem mislil, da je enaka obravnava.</p>
            </sp>
            <sp xml:id="SDZ5-Redna-04-2009-03-26.sp235">

               <speaker>PREDSEDNIK DR. PAVEL GANTAR:</speaker>

               <p>Ne, ne, gremo od amandmaja do amandmaja. Glasujemo. Pardon, obrazložitev glasu v
               lastnem imenu. Prosim za prijavo. Besedo ima dr. Andreja Črnak Meglič.</p>
            </sp>
            <sp xml:id="SDZ5-Redna-04-2009-03-26.sp236">

               <speaker>DR. ANDREJA ČRNAK MEGLIČ:</speaker>

               <p>Hvala lepa, gospod predsednik. Kolegice in kolegi! Dovolite, da ponovno obrazložim,
               zakaj bom glasovala proti tej rešitvi, ki jo predlaga obstoječi amandma.</p>
               <p>Če želimo razumeti, za kaj gre pri štipendijah, seveda, moramo poseči leto nazaj, ko
               je prejšnja pozicija sprejela zakon o štipendiranju, v katerem je zmanjšala možnosti
               za pridobivanje štipendij. Ker je spremenila kriterija za pridobivanje štipendij in
               je v osnovo začela vštevati otroški dodatek, nadomestilo za starševstvo in ni
               dvignila istočasno tudi kriterija za pridobitev štipendij oziroma cenzusa, je seveda
               izpadel velik del potencialnih koristnikov štipendij. Če želimo spremeniti stvari
               moramo spremeniti zakon. In ta zakon je v planu in se bo sprejemal za naslednje
               šolsko leto. Predlagatelji so nas opozorili, da obstoječa sredstva zadoščajo za 8.000
               novih štipendij, ki se bodo začele uresničevati v naslednjem šolskem letu, dvignjen
               bo cenzus, in to močno dvignjen, zato da bo omogočil vstop novim štipendistom, hkrati
               pa bo omogočil tudi pridobivanje štipendija tistim posebnim populacijam, ki so bile v
               prejšnjem sistemu izločene. To se pravi, gre za otroke s posebnimi potrebami in
               podobno.</p>
               <p>Rečeno je bilo tudi to, da bomo premislili o celoviti prenovi štipendijskega sistema,
               ki bo še bolj celovito in še bolj povečal sredstva za štipendiranje, predvsem z
               razvojnim elementom, to se pravi z zagotavljanjem kadrovskih štipendij. Skratka, ne
               sprenevedajmo se, za kaj gre.</p>
            </sp>
            <sp xml:id="SDZ5-Redna-04-2009-03-26.sp237">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 77 poslank in poslancev, za je
               glasovalo 29, proti 48.</p>
               <p>(Za je glasovalo 29.) (Proti 48.)</p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju k proračunskemu uporabniku Ministrstvo za delo, družino
               in socialne zadeve, podprogram Štipendije. Obrazložitev glasu v imenu poslanske
               skupine. Gospod Bogdan Barovič v imenu Poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ5-Redna-04-2009-03-26.sp238">

               <speaker>BOGDAN BAROVIČ:</speaker>

               <p>Hvala. Slovenska nacionalna stranka predlaga, da se 1,550.000 evrov nameni
               podprogramu štipendije Ministrstva za delo, družino in socialne zadeve. Kljub
               obrazložitvi Vlade, ki jo imamo pod tem amandmajem, ki jih zdaj spremljamo, naj
               povemo, da je vseeno še veliko mladih, ki zaradi recesije in bog ne daj, prihajajoče
               krize, ne morejo s pomočjo staršev iti na študij, pa kakorkoli že beremo obrazložitev
               Vlade, pa kakorkoli beremo, da je 8.000 možnosti še dodatnih štipendij do konca tega
               šolskega leta.</p>
               <p>Želimo hiter in učinkovit razvoj. Ta razvoj lahko dosežemo z znanostjo. Znanost
               prinašajo študenti. Večje in boljše pogoje za svoje delo imajo, več bodo prinesli.
               Zato računam, da so študenti vredni teh 1,550.000 evrov, ki se vzamejo postavki Urad
               Vlade za verske skupnosti.</p>
            </sp>
            <sp xml:id="SDZ5-Redna-04-2009-03-26.sp239">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 76 poslank in poslancev, za je
               glasovalo 4, proti 69.</p>
               <p>(Za je glasovalo 4.) (Proti 69.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju k proračunskemu uporabniku Ministrstvo za delo, družino in
               socialne zadeve, podprogram Socialno varstvo materialno ogroženih. Obrazložitev glasu
               v imenu poslanskih skupin. Prosim za prijavo. Besedo ima dr. Vinko Gorenak v imenu
               Poslanske skupine Slovenske demokratske stranke.</p>
            </sp>
            <sp xml:id="SDZ5-Redna-04-2009-03-26.sp240">

               <speaker>DR. VINKO GORENAK:</speaker>

               <p>Hvala lepa. Da vas spomnim in prosim za podporo in hkrati obrazložim, da bomo ta
               amandma podprli, vsaj v naši poslanski skupini. Gre za amandma, težek, če povemo po
               domače, 63 milijonov in nekaj evrov. Hkrati predlagamo, da se po posameznih
               proračunskih uporabnikih relativno malo znižajo sredstva.</p>
               <p>Čemu ta sredstva? Ta sredstva so namenjena temu, da upokojenci dobijo tisto, kar jim
               je bilo obljubljeno, in zato je potrebna podpora temu amandmaju. Seveda jim je bila
               obljubljeno precej več. V času pred volitvami, v času po volitvah pa jim je
               obljubljeno bilo 300 evrov. Ker je bilo v pogodbi, v normativnem programu Vlade to
               spregledano, ker to ni bilo pripravljeno, smo sami vložili zakon in ta amandma in
               podpora temu amandmaju je vezana izključno na to.</p>
               <p>S podporo temu amandmaju želimo doseči to, da bi lahko zakon, ki je že v proceduri,
               pričel veljati v tem letu. Pomeni, da bi upokojenci dobili dvakrat po 150 evrov v
               dveh obrokih. Podpora amandmajev je potrebna tudi zato, ker smo zasledili v
               koalicijskih vrstah relativno nenavadno ali sprenevedanje ali nepoznavanje tega
               problema. Namreč, nekdo izjavi, da bomo to zagotovili, potem državna sekretarka
               pravi, da ne. Tudi včerajšnja razprava mi je pokazala, da nekateri ne vemo, ne vedo,
               jaz vem in mi vemo, da v Sloveniji obstajajo tudi pokojnine pod 500 evri. Obstajajo,
               zato da podpremo te pokojnine in da jim damo ta dodatek - naj navedem še enkrat
               podatek, da obstaja 200 tisoč upokojencev, ki imajo manj kot 400 evrov pokojnine. In
               tem ljudem je to namenjeno.</p>
               <p>Mene izjemno veseli včerajšnja napoved Poslanske skupine DeSUS, da bo to podprla. In
               se jim lepo zahvaljujem za to podporo. Bom pa po tem glasovanju pritisnil tipko F9,
               da to preverimo. Hvala lepa.</p>
            </sp>
            <sp xml:id="SDZ5-Redna-04-2009-03-26.sp241">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo obrazložiti v lastnem imenu? Prosim za prijavo. Besedo ima
               gospod Marjan Bezjak. Prosim.</p>
            </sp>
            <sp xml:id="SDZ5-Redna-04-2009-03-26.sp242">

               <speaker>MARJAN BEZJAK:</speaker>

               <p>Tudi jaz se strinjam s tem amandmajem. Ta amandma moramo podpreti, kajti predvolilne
               obljube so bile velike, kako bodo imeli nizke pokojnine - in tako naprej. V sedanjem
               času se moramo zavedati, da na podeželju imajo kmečke pokojnine, ki so pod 200 evrov,
               ne pod 300 ali 500 evrov, kakor govorijo. Tudi jaz bom dejansko budno spremljal, kako
               bo stranka upokojencev glasovala, in potem tudi dal te stvari v javnost. Hvala.</p>
            </sp>
            <sp xml:id="SDZ5-Redna-04-2009-03-26.sp243">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Zvonko Černač.</p>
            </sp>
            <sp xml:id="SDZ5-Redna-04-2009-03-26.sp244">

               <speaker>ZVONKO ČERNAČ:</speaker>

               <p>V zvezi s tem amandmajem bi želel povedati, da je v parlamentarno proceduro vložen
               tudi zakon, ki naj bi to izplačilo omogočil v letu 2010 oziroma če bi bil ta amandma
               sprejet, že v letošnjem letu, v dveh obrokih, tako kot ste se ob podpisu koalicijske
               pogodbe vladajoči obvezali. Utemeljitev, da tega ni mogoče storiti, ne vzdrži oziroma
               ni realna. Rečeno je bilo, da razmere ne dopuščajo izplačila dodatka tistim z
               najnižjimi prejemki oziroma najnižjimi pokojninami. Govorimo o 250 tisoč upokojencih,
               ki ne prejemajo več kot 300, 400 oziroma 500 evrov mesečne pokojnine. Ta utemeljitev,
               da tega ni mogoče storiti, ne vzdrži, ker se na drugi strani enormno povečujejo plače
               skoraj v celotnem javnem sektorju. Utemeljitev, zakaj se to počne, ste pa povozili
               sami v obrazložitvi enega od amandmajev.</p>
               <p>V Slovenski demokratski stranki smo ta amandma predlagali zaradi tega, ker menimo, da
               gre za amandma, ki bo na eni strani razbremenil socialno stisko številnih, četrt
               milijona slovenskih državljank in državljanov, in na drugi strani omogočil povečanje
               porabe, če lahko temu tako rečemo, ker vemo, da tisti z najnižjimi prejemki bodo ta
               sredstva nesporno porabili tu, pri nas doma. Tisti, ki imajo tako nizke pokojnine, ne
               bodo šli tako kot tisti, ki imajo 10 tisoč evrov ali več mesečne nagrade, milijon
               evrov odpravnine, ne bodo šli na potovanja v tujino in polnili tujega gospodarstva,
               pač pa bo ta denar ostal tukaj, v domačem gospodarstvu in s tem pomagal kreirati tudi
               nova delovna mesta. Sam bom ta amandma seveda podprl in upam, da bo dobil podporo,
               ker ne bo ogrozil nobenega izmed zastavljenih programov. Hvala.</p>
            </sp>
            <sp xml:id="SDZ5-Redna-04-2009-03-26.sp245">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Marijan Pojbič. Prosim.</p>
            </sp>
            <sp xml:id="SDZ5-Redna-04-2009-03-26.sp246">

               <speaker>MARIJAN POJBIČ:</speaker>

               <p>Spoštovani predsednik, kolegice in kolegi! Amandma, ki smo ga vložili v Slovenski
               demokratski stranki, bom seveda z velikim veseljem podprl. Enostavno mi je zelo težko
               dopovedati, da upokojenke in upokojenci, ki živijo z 200, 300, 400 ali 500 evri na
               mesec, lahko normalno preživijo mesec. Vsi tisti, ki ste v tej dvorani, sem
               prepričan, da se tega zavedate. In zagotovo ni nikogar v tej dvorani, ki bi s tem
               denarjem bil sposoben preživeti. Nerazumno, nesprejemljivo in neodgovorno se mi zdi,
               da Vlada tega amandmaja ne podpira. Hkrati pa sem prepričan, da bo danes ta
               koalicijski valjar povozil tudi ta amandma, čeprav sem prepričan, večina, čeprav vem,
               da so prav upokojenci bili tisti, ki so velik delež prispevali k temu, da je danes ta
               koalicija tako sestavljena. In verjemite mi, da ljudje tega ne bodo pozabili. Tisti,
               ki vzamete danes tistim, ki to najbolj potrebujejo, verjemite mi, da si bodo to
               zapomnili. In bog ne daj, da bi še potem ti isti ljudje kdajkoli glasovali za tiste,
               ki bi naj bili njihovi predstavniki v Državnem zboru. Jaz bom z velikim veseljem še
               enkrat ta amandma podprl. Hvala.</p>
            </sp>
            <sp xml:id="SDZ5-Redna-04-2009-03-26.sp247">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Proceduralno, gospod Žnidaršič. Obrazložitve glasu so zaključene.
               Proceduralno. Potem pa, če nimate proceduralno, prosim pozneje, bomo še enkrat
               opravili prijavo za obrazložitev glasu v lastnem imenu. Besedo ima mag. Radovan
               Žerjav. Prosim.</p>
            </sp>
            <sp xml:id="SDZ5-Redna-04-2009-03-26.sp248">

               <speaker>MAG. RADOVAN ŽERJAV:</speaker>

               <p>Hvala lepa. Jaz osebno bom ta amandma podprl, zato ker vem, da je v Sloveniji tudi
               veliko takšnih, ki imajo pokojnino nižjo kot 200 evrov; kot 200 evrov sem rekel.
               Skratka, govorim tudi o kmečkih pokojninah in prav gotovo ti ljudje nimajo dostojnega
               oziroma možnosti za dostojno življenje. In prav težko mi je, ko gledam, ko se mi
               nekateri tukaj nasmihajo. Mislim, da to ni smešno, da je to resna stvar in bi bilo
               prav, da tokrat ta amandma podpremo in omogočimo vsaj kolikor toliko priboljšek tem
               ljudem. Hvala lepa.</p>
            </sp>
            <sp xml:id="SDZ5-Redna-04-2009-03-26.sp249">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franc Cukjati. Prosim.</p>
            </sp>
            <sp xml:id="SDZ5-Redna-04-2009-03-26.sp250">

               <speaker>DR. FRANCE CUKJATI:</speaker>

               <p>Hvala za besedo. Jaz bom amandma podprl iz dveh razlogov: prvič iz načela
               pravičnosti. Mi smo namenili oziroma Vlada je namenila 230 milijonov za reševanje
               problema brezposelnih, ki bi se eventualno pojavili zaradi pomanjkanja proizvodnje in
               naročil. Vse kaže, kot je bilo rečeno, da niti tretjina teh sredstev ne bo
               uporabljenih, to se pravi, za te namene bo ostalo dovolj denarja, da bi tudi drugo
               skupino, ki prav tako prevladuje v skupini ljudi, ki so pod pragom revščine,
               pomagali. In to so upokojenci z najnižjimi pokojninami. Mislim, da je resnično treba
               tem ljudem omogočiti vsaj minimum v smislu dvakratnega prispevka, da se jim omogoči
               morda vendarle nekatere položnice plačati, preden zapadejo v še večje težave. Zaradi
               tega menim, gospodje, sredstva so in ni prav, da zanemarjamo drugo skupino, ki prav
               tako pada pod prag revščine.</p>
            </sp>
            <sp xml:id="SDZ5-Redna-04-2009-03-26.sp251">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franc Pukšič. Prosim.</p>
            </sp>
            <sp xml:id="SDZ5-Redna-04-2009-03-26.sp252">

               <speaker>FRANC PUKŠIČ:</speaker>

               <p>Hvala lepa. Kolegice in kolegi, gospod predsednik. To je eden od po mojem prepričanju
               najpomembnejših amandmajev, ki jih pri tem rebalansu sprejemamo. V prvi vrsti seveda
               gre za to, da tistim, ki imajo najnižje pokojnine, v teh kriznih časih pomagamo. V
               prvi vrsti vzporedno, da ne rečem v drugi, pa gre tudi zato, ker starši, ki so v
               penzijah, s temi pokojninami navsezadnje pomagajo tako svojim otrokom kot vnukom, ki
               ostajajo brez služb iz dneva v dan.</p>
               <p>To je kritično v že, v krajih, iz katerih prihajamo, iz drugih krajev, ne iz osrednje
               slovenske regije. Verjamem, da bo tudi koalicija tokrat to podprla, ker je sicer
               minister Karl Erjavec napovedal 1.000 evrov pokojnine. To se s tem amandmajem še ne
               bo zgodilo, ker je Mateja Kožuh nova v Moškanjcih pred volitvami na veliko razlagala:
               "Volite nas! Volite DeSUS, da bomo vzpostavili takšno stanje, da več ne bo treba
               sprejemati zakona o enkratnem pokojninskem dodatku, ampak da bo blaginja vsak mesec."
               Če tega amandmaja koalicija ne bo podprla, pa tudi v redu, ker pričakujem načelno s
               strani DeSUSa, da bo čez uro potem tudi izstopil iz takšne nenačelne vladne
               koalicije.</p>
            </sp>
            <sp xml:id="SDZ5-Redna-04-2009-03-26.sp253">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo obrazložiti svoj glas? Torej prosim za prijavo. Besedo ima
               dr. Luka Juri. Prosim.</p>
            </sp>
            <sp xml:id="SDZ5-Redna-04-2009-03-26.sp254">

               <speaker>DR. LUKA JURI:</speaker>

               <p>Takšne demagogije ne bom podprl. Zanima me, ali ste pripravljeni podpreti enak
               draginjski dodatek za vse mlade po ...</p>
            </sp>
            <sp xml:id="SDZ5-Redna-04-2009-03-26.sp255">

               <speaker>PREDSEDNIK DR. PAVEL GANTAR:</speaker>

               <p>... Kolega Juri. Ni polemike, obrazložite svoj glas. Imate dovolj možnosti, da
               poveste svoje stališče Prosim.</p>
            </sp>
            <sp xml:id="SDZ5-Redna-04-2009-03-26.sp256">

               <speaker>DR. LUKA JURI:</speaker>

               <p>Hvala lepa. To me zanima, ker ko bom zvedel to, bom lahko se najlepše in najboljše
               odločil. Če pa mi ne ...</p>
            </sp>
            <sp xml:id="SDZ5-Redna-04-2009-03-26.sp257">

               <speaker>PREDSEDNIK DR. PAVEL GANTAR:</speaker>

               <p>... Ne morete več izvedeti gospod, ker oni ne morejo več polemizirati, ker je
               razprava končana. Samo obrazložitev glasu.</p>
            </sp>
            <sp xml:id="SDZ5-Redna-04-2009-03-26.sp258">

               <speaker>DR. LUKA JURI:</speaker>

               <p>Hvala lepa. Potem se bom sam pri sebi vprašal. Torej sam pri sebi se sprašujem, ali
               tisti, ki podpirajo takšen amandma, so pripravljeni podpreti tudi draginjski dodatek
               v enaki višini za vse mlade pod 30 let, ki ne živijo pri svojih starših. In naj so
               pripravljeni podpreti še drugačne amandmaje. To je de-ma-go-gi-ja! Hvala.</p>
            </sp>
            <sp xml:id="SDZ5-Redna-04-2009-03-26.sp259">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Branko Marinič. Prosim.</p>
            </sp>
            <sp xml:id="SDZ5-Redna-04-2009-03-26.sp260">

               <speaker>BRANKO MARINIČ:</speaker>

               <p>Hvala lepa. Ne želim velikih besed, ampak želim obrazložiti, da se izplača in da bom
               z največjim veseljem podprl to, kar onemogoča morda že obup nekaterih nad življenjem,
               ker so razočarani, saj se razvrednotijo tiste najosnovnejše človeške vrednote.</p>
               <p>S tem utemeljujem tudi dejstvo, da ne le upokojenci v slovenski družbi, tudi druge
               sfere prebivalstva padajo v nemogoč položaj. Mi smo predlagali to z namenom, da se
               resnično lotimo tistega, kar je bil interes in želja vseh nas, ki predstavljamo
               slovenske državljane tukaj v Državnem zboru. Jaz sem prepričan, da s podporo tega
               amandmaja ne storimo tistega, kar je dolgoročni cilj, ampak vsaj začasno ublažimo
               tisto najhujše, tisto, kar ljudje pričakujejo, da jim zagotovimo normalno, dostojno
               življenje v slovenski družbi. Tudi zaradi tega moram podpreti to, ker so me
               upokojenci pred dnevi na terasi domače gostilne, ko sem jih počastil s kavico,
               obdarili in so mi vrnili denar in so rekli: "Mi si bomo to plačali sami, vi v
               Državnem zboru pa naredite kaj boljšega za nas." In zato bom podprl ta predlagani
               amandma in s tem vsaj moralno zadostil želje mnogih upokojenk in upokojencev.</p>
            </sp>
            <sp xml:id="SDZ5-Redna-04-2009-03-26.sp261">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Milenko Ziherl. Prosim.</p>
            </sp>
            <sp xml:id="SDZ5-Redna-04-2009-03-26.sp262">

               <speaker>MILENKO ZIHERL:</speaker>

               <p>Hvala. Amandma nameravam vsekakor podpreti, saj gre za pomoč širokemu krogu
               populacije, ki je v teh kriznih ekonomskih časih še posebej ranljiva. Opozoriti
               velja, da gre za starejše ljudi in v času ekonomske krize se jim bistveno zmanjšajo
               možnosti za kakšen manjši postranski zaslužek, s katerim so pač prej morda nekako
               reševali svojo ekonomsko in socialno situacijo, ko je še zelo dobro šlo in si na ta
               način omogočili dostojno preživetje. Ker kriza še ni dosegla dna in slabo kaže, da bi
               ga, pomeni, da bodo prihodki in s tem sredstva za preživljanje, skoraj več kot
               polmilijonske populacije slovenskih upokojencev bistveno bolj ogroženi. Zato kaže
               amandma podpreti, da s sredstvi, ki so v okviru tega amandmaja, vsaj nekoliko
               izboljšamo položaj tistih najbolj ogroženih skupin znotraj upokojenske vrste, ki
               nimajo privilegiranih pokojnin, ki nimajo visokih pokojnin, ki živijo v zelo težkih
               pogojih. Amandma podpiram. Hvala lepa.</p>
            </sp>
            <sp xml:id="SDZ5-Redna-04-2009-03-26.sp263">

               <speaker>PREDSEDNIK DR. PAVEL GANTAR:</speaker>

               <p>Ponovno prosim za prijavo. Besedo ima gospod Rudolf Petan.</p>
            </sp>
            <sp xml:id="SDZ5-Redna-04-2009-03-26.sp264">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Jaz bom podprl ta amandma, ker
               mislim, ne samo da je dober, ampak da je nujen. Vsi smo v teku te proračunske
               razprave ugotavljali, da je situacija resna, da je drugod mogoče še težja, v drugih
               državah, ampak tudi pri nas postaja vedno težje in vedno več je ljudi, ki potrebujejo
               pomoč. Pa gremo po vrsti, kdo potrebuje v tem trenutku pomoč. V prvi vrsti prav
               gotovo tisti, ki izgubljajo delovna mesta. Ugotavljali smo, da se vsak mesec po 8.000
               ljudi znajde na cesti, ker izgubijo delo. Te se rešuje po drugi plati. Naslednji, ki
               prav gotovo potrebujejo pomoč, so upokojenci, predvsem tisti, ki imajo najnižje
               pokojnine. Kot smo lahko ugotovili, obstajajo tudi pokojnine z manj kot 400 evri in
               verjetno ni treba biti prerok in ugotoviti, da s 400 evri se težko preživi in težko
               se krpa mesec z mesecem. Takšnih upokojencev ugotavljamo, da je okoli 200.000.
               Preživljanje je težko. Po drugi strani, in to se mi zdi izredno pomembno, pa imamo v
               tem proračunu 200 milijonov evrov rezerve. Ta pomoč upokojencev pa znaša 63, to se
               pravi, samo eno tretjino. Gre pa za postavko pri subvencioniranju delovnega časa. Tam
               je fiktivna postavka 200 milijonov evrov, ki bo ostala in s katero bo Vlada prav
               gotovo prosto razpolagala. Zakaj se slepimo in imamo postavko, ki ne bo dosegla
               svojega namena in ki bo ostala neporabljena, tu pa imamo ljudi, ki so potrebni
               pomoči.</p>
               <p>Mislim, da je to tisti amandma, ki dejansko lahko pomaga in lahko zadene tisto ciljno
               skupino, ki je potrebna pomoči. Upokojenci z manj kot 400 evri so prav gotovo
               potrebni te pomoči. Zato še enkrat, podpiram ta amandma.</p>
            </sp>
            <sp xml:id="SDZ5-Redna-04-2009-03-26.sp265">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franc Bogovič.</p>
            </sp>
            <sp xml:id="SDZ5-Redna-04-2009-03-26.sp266">

               <speaker>FRANC BOGOVIČ:</speaker>

               <p>Tudi sam bom ta amandma podprl. Mislim, da je v letošnjem letu takšen amandma še
               toliko bolj treba sprejeti in tudi zagotoviti ta dodatek tistim, ki prejemajo
               najmanjše prejemke. V pomoč tistim, ki imajo težave pri tem odločanju, vsaj na
               podeželju je medgenarcijsko sodelovanje še vedno zelo dobro. Zagotovo se je doslej že
               marsikateri evro iz pokojnine prelil tudi v žepe mladih študentov, dijakov. Kajti, ta
               vez med starimi starši, med vnuki je zelo dobra in s tem ste lahko zelo mirne vesti,
               da bo šel denar v prave roke. Kar se tiče virov. Vidim, da so kolegi iz
               Socialdemokratske stranke od takrat naprej, ko je Radovan na mojem števcu dejal, da
               sem šestindvajsetič že vprašal, kam bo šlo približno po moji oceni 150 do 180
               milijonov denarjev. Tudi sam vidim, da glede na to, da ima Vlada zelo veliko sredstev
               v rezervi na postavki za ta dodatna delovna mesta, da to lahko mirno v svoji
               prerazporeditvi naredi in upam, da bo sedaj, ko je to petintridesetič že slišano, to
               tudi upoštevala. In tudi v prid mlade generacije, kolegi - podprite ta amandma!</p>
            </sp>
            <sp xml:id="SDZ5-Redna-04-2009-03-26.sp267">

               <speaker>PREDSEDNIK DR. PAVEL GANTAR:</speaker>

               <p>Želi še kdo obrazložiti svoj glas? Prosim za prijavo. Besedo ima gospod Ivan Grill.
               Prosim.</p>
            </sp>
            <sp xml:id="SDZ5-Redna-04-2009-03-26.sp268">

               <speaker>IVAN GRILL:</speaker>

               <p>Seveda ta amandma z veseljem podpiram, kajti kot je znano, smo v Slovenski
               demokratski stranki vložili zakon, ki bo omogočal našim upokojencem izplačilo tega
               dodatka, in to bo seveda tudi podlaga, da v koaliciji takrat ne boste mogli tega
               zakona s tako poceni izgovorom tudi zavrniti.</p>
               <p>Tak zakon oziroma tak dodatek je za naše upokojence ravno v tem času več kot nujen,
               več kot potreben. Če se spomnimo v lanskem letu, ko smo ravno tako sprejemali te
               dodatke, koliko demagogije, koliko zavajanja je bilo, pa so bili časi za upokojence
               bistveno boljši, bolj optimistični, kot so danes. Veliko upokojencev naj se s strahom
               sprašuje v tej situaciji, ali nam boste resnični naše pokojnine sedaj začeli
               zniževati. Vsakemu s svojim prepričanjem nekako zagotavljam, da v Slovenski
               demokratski stranki zagotovo ne bomo pristali, ampak očitno v koaliciji pa se lahko
               tudi kakšna taka odločitev sprejme. Zato upam, da boste sedaj sledili tistim ciljem,
               ki so za naše upokojence več kot nujni. Hvala lepa.</p>
            </sp>
            <sp xml:id="SDZ5-Redna-04-2009-03-26.sp269">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Silven Majhenič. Prosim.</p>
            </sp>
            <sp xml:id="SDZ5-Redna-04-2009-03-26.sp270">

               <speaker>SILVEN MAJHENIČ:</speaker>

               <p>Hvala za besedo, gospod predsedujoči. Glasoval bom za amandma, kajti očitno je, da se
               nekateri branijo pomagati upokojencem, ki večini s svojimi pokojninami
               životarijo.</p>
               <p>V Slovenski nacionalni stranki nikoli nismo obljubljali, da bodo dobili visoke
               pokojnine, vendar smo vedno pripravljeni pomagati. Tako tudi tokrat, ko se amandma za
               izboljšanje stanja upokojencem sprejema. Glasoval bom "za".</p>
            </sp>
            <sp xml:id="SDZ5-Redna-04-2009-03-26.sp271">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Vili Rezman.</p>
            </sp>
            <sp xml:id="SDZ5-Redna-04-2009-03-26.sp272">

               <speaker>VILI REZMAN:</speaker>

               <p>Hvala lepa, gospod predsednik. Jaz bom amandma seveda podprl, tako kot sem to storil
               na Odboru za finance, na matičnem delovnem telesu torej, in kakor sem to storil z
               opozorilom, da sem pripravljen tudi drugače ravnati, če bo Vlada dala ustrezna
               zagotovila za to, da bodo tisti, ki so socialno najbolj ogroženi in najbolj potrebni
               pomoči, te pomoči tudi deležni. Rezultat na odboru je bil 7 za, 7 proti, eden ni
               glasoval. Rezultat, ki je bil dosežen na Vladi, je pa 3,5 - vrstični, ki ga jaz lahko
               imenujem brez zadreg nebuloza, ki ne govori o ničemer nič, ki ni vreden 63-ih
               milijonov in ki je ignorantski do 10.000 in do 100.000 tistih, ki so pomoči potrebni.
               Jaz bom brez zadrege tudi danes, kakor sem povedal, ravnal tako, kot mislim, da je
               prav.</p>
               <p>Razlogi za to so pa naslednji. Prvič, ti socialno najbolj ogroženi so tega potrebni.
               Drugič, to je bilo izpogajano in zapisano v koalicijskem sporazumu. Da je bilo tako,
               vem, ker sva se o tem pogajala sedanji premier in jaz, ko on še ni bil to in ko jaz
               še nisem bil v koaliciji. In tretjič, to je bilo dogovorjeno tudi prej, preden sem
               jaz tako glasoval na matičnem delovnem telesu. Torej, spreminjanje dogovorov čez noč
               ni nekaj, kar bi morali plačevati tisti, ki so socialno najbolj ogroženi, z najbolj
               ogroženimi upokojenci vred.</p>
            </sp>
            <sp xml:id="SDZ5-Redna-04-2009-03-26.sp273">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu? Prosim, gospod Tanko, obrazložitev glasu.</p>
            </sp>
            <sp xml:id="SDZ5-Redna-04-2009-03-26.sp274">

               <speaker>JOŽE TANKO:</speaker>

               <p>Hvala lepa za besedo.</p>
               <p>Mene nekako moti to, da se je koalicija, predvsem Socialni demokrati sedaj, ko so v
               Vladi, nekako obrnila od...</p>
            </sp>
            <sp xml:id="SDZ5-Redna-04-2009-03-26.sp275">

               <speaker>PREDSEDNIK DR. PAVEL GANTAR:</speaker>

               <p>Kolega, obrazložitev glasu. Ni treba komentirati koalicije kakorkoli, prosim.</p>
            </sp>
            <sp xml:id="SDZ5-Redna-04-2009-03-26.sp276">

               <speaker>JOŽE TANKO:</speaker>

               <p>.... Ta amandma, ki ga je vložila naša poslanska skupina, za bom podprl predvsem
               zaradi tega, ker ste v koaliciji našli moči, da ste z zakonom urejali poseben status
               za generalnega sekretarja, ker Vlada na vsaki seji uradnikom za pet plačilnih
               razredov povečuje plače, 5 plačilnih razredov je pa toliko na mesečni ravni, kot smo
               pripravljeni v zakonu omogočiti tistim, ki bi jim pripadala največja pomoč, to se
               pravi 300 evrov. In mislim, da ni korektno, da Vlada s takšno lahkoto ureja tistim
               dodatke, ki jih ne potrebujejo, ki lahko preživijo s 40. plačilnim razredom in jim
               dviguje za 5 plačilnih razredov, za 300 evrov plače, v tem primeru, ko gre pa za
               najbolj ogrožene ljudi, pa se ta socialna nota v celoti izgubi. V Ustavi imamo
               zapisano, da je Slovenija socialna in pravna država, s tem amandmajem poskušamo
               narediti korak k boljši socialni državi. Zelo presenečen sem, da večina koalicije,
               čeprav imajo tudi v imenu, v tituli stranki to napisano, te socialne note, tega
               socialnega poudarka ne podpira.</p>
               <p>In še kar zadeva izziv, kako bomo mi ravnali, če bo kašen zakon vložen. Veste, mi v
               Državnem zboru tudi nismo nasprotovali, ko sta si dva poslanca koalicije uredila
               skupno gospodinjstvo v istem poslanskem prostoru, v istem poslanskem stanovanju, pa
               tudi morda pri kakšni drugi socialni rešitvi temu ne bomo nasprotovali. Hvala.</p>
            </sp>
            <sp xml:id="SDZ5-Redna-04-2009-03-26.sp277">

               <speaker>PREDSEDNIK DR. PAVEL GANTAR:</speaker>

               <p>Hvala lepa. S tem zaključujemo obrazložitev glasu. Proceduralno mag. Franc Žnidaršič.
               Prosim.</p>
            </sp>
            <sp xml:id="SDZ5-Redna-04-2009-03-26.sp278">

               <speaker>MAG. FRANC ŽNIDARŠIČ:</speaker>

               <p>Hvala lepa. Mi se ne slepimo, da je država v težki gospodarski krizi, in se zavedamo
               dejstva, da ni mogoče kar na vrat na nos izplačati 63 milijonov - polovico sedaj,
               polovico kasneje. Mi smo ves čas branili socialni položaj revnih v tej državi, še
               posebej upokojencev in lansko leto nismo nasprotovali enkratnemu dodatku, čeprav ni
               imel namena blažiti njihov socialnih položaj, pač pa je bil namenjen volitvam.</p>
               <p>Moram povedati, da bi takrat lažje shajali brez enkratnega dodatka in lažje izplačali
               letos, ko so razmere in položaj tistih slabših. Ampak tako se je zgodilo, mi smo
               danes pred tem, da uresničimo koalicijski dogovor ali pa ne. Sam sem še vedno za to,
               da ga uresničimo, in prepričan sem, da bo Vlada še letos spravila ta zakon v svoj
               normativni del programa in da bomo na tak ali drugačen način še v tem letu v okviru
               finančnih možnosti, to so nekateri pozabili povedati, da je dogovor o izplačilu v
               okviru finančnih možnosti, da bomo še to leto na takšen ali drugačen načini izplačali
               enkratni dodatek najbolj revnim, najbolj socialne pomoči potrebnim v tej državi,
               vključno z upokojenci.</p>
               <p>Ker pa vendarle ta hip rabimo še neko informacijo, bi za dokončni premislek o tem,
               kako bo glasovalo šest ostalih poslancev naše poslanske skupine, zaprosil za 30 minut
               odmora. Hvala.</p>
            </sp>
            <sp xml:id="SDZ5-Redna-04-2009-03-26.sp279">

               <speaker>PREDSEDNIK DR. PAVEL GANTAR:</speaker>

               <p>Hvala lepa. V skladu s poslovnikom, odrejam odmor. Seja se bo nadaljevala ob 16.10.
               Seja se nadaljuje ob 16.10 minut.</p>
               <p>(Seja je bila prekinjena ob 15.42 in se je nadaljevala ob 16.10.)</p>
            </sp>
            <sp xml:id="SDZ5-Redna-04-2009-03-26.sp280">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi, poslanke in poslanci! Nadaljujemo sejo. Želi vodja
               Poslanske skupine DeSUS mag. Franc Žnidaršič podati komentar oziroma mnenje? Imate
               besedo, prosim.</p>
            </sp>
            <sp xml:id="SDZ5-Redna-04-2009-03-26.sp281">

               <speaker>MAG. FRANC ŽNIDARŠIČ:</speaker>

               <p>Lepa hvala, gospod predsednik. Naša poslanska skupina je v času tega sestanka dobila
               z Vlade sporočilo, da bo v normativni del programa dela Vlade za leto 2009 uvrščen
               tudi zakon o enkratnem dodatku. Jasno pa je, da danes ne moremo zaradi tega zrušiti
               predlaganega rebalansa proračuna, zato bo šest poslancev naše poslanske skupine
               glasovalo proti amandmaju, ki ima namen podreti... /Nemir v dvorani./</p>
            </sp>
            <sp xml:id="SDZ5-Redna-04-2009-03-26.sp282">

               <speaker>PREDSEDNIK DR. PAVEL GANTAR:</speaker>

               <p>Mir v dvorani! Mir v dvorani!</p>
            </sp>
            <sp xml:id="SDZ5-Redna-04-2009-03-26.sp283">

               <speaker>MAG. FRANC ŽNIDARŠIČ:</speaker>

               <p>... predlagani rebalans proračuna. Namreč, mi verjamemo, da je ta rebalans proračuna
               možen v tem trenutku samo tak, kakršen je predlagan. Ko se bodo stvari spremenile, pa
               verjamem tudi, da bomo popravili oziroma trenutku in takratnim dejanskim razmeram
               prilagodili nov popravek proračuna in takrat zagotovili potrebna sredstva za
               izplačilo enkratnega dodatka na način in v obsegu, kot bo to objektivno v teh
               neugodnih časih mogoče. Hvala lepa.</p>
            </sp>
            <sp xml:id="SDZ5-Redna-04-2009-03-26.sp284">

               <speaker>PREDSEDNIK DR. PAVEL GANTAR:</speaker>

               <p>Gospa Cveta Zalokar Oražem, proceduralno?</p>
            </sp>
            <sp xml:id="SDZ5-Redna-04-2009-03-26.sp285">

               <speaker>CVETKA ZALOKAR ORAŽEM:</speaker>

               <p>Ja, prosim. Hvala lepa za besedo. V imenu Poslanske skupine Zares prosim, glede na
               informacije, ki smo jih dobili, za pet minut odmora.</p>
            </sp>
            <sp xml:id="SDZ5-Redna-04-2009-03-26.sp286">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Odrejam 5-minutni odmor. Seja se bo nadaljevala ob 16.20. Hvala lepa.</p>
               <p>(Seja je bila prekinjena ob 16.13 in se je nadaljevala ob 16.20.)</p>
            </sp>
            <sp xml:id="SDZ5-Redna-04-2009-03-26.sp287">

               <speaker>PREDSEDNIK DR. PAVEL GANTAR:</speaker>

               <p>Sprašujem gospod Cvetko Zalokar Oražem, če želi besedo? (Ne želi.) Prehajamo na
               glasovanje. Glasujemo. Navzočih je 81 poslank in poslancev, za je glasovalo 32, proti
               47.</p>
               <p>(Za je glasovalo 32.) (Proti 47.)</p>
               <p>Ugotavljam, da amandma ni bil sprejet.</p>
               <p>Prehajamo k uporabniku 3311, Ministrstvo za šolstvo in šport. Odločamo o amandmaju k
               proračunskemu uporabniku Ministrstva za šolstvo in šport, podprogram Programi športa.
               Glasujemo. Navzočih je 81 poslank in poslancev, za je glasovalo 32, proti 48.</p>
               <p>(Za je glasovalo 32.) (Proti 48.)</p>
               <p>Ugotavljam, da amandma ni bil sprejet.</p>
               <p>Prehajamo k prvemu amandmaju k proračunskemu uporabniku Ministrstva za šolstvo in
               šport, podprogram Osnovno šolstvo. Obrazložitev glasu v lastnem imenu, v imenu
               poslanske skupine? Obrazložitev glasu v lastnem imenu, gospod Jožef Jerovšek. Prosim.
            </p>
            </sp>
            <sp xml:id="SDZ5-Redna-04-2009-03-26.sp288">

               <speaker>JOŽEF JEROVŠEK:</speaker>

               <p>Hvala lepa. Spoštovane kolegice in kolegi! Ta amandma in sredstva, ki jih predvideva,
               so namenjena za obnovitev šole v Libeličah. Libeliče niso običajen slovenski kraj,
               ampak so sveti kraj slovenskega domoljubja. In pravzaprav je sramota nas vseh, če v
               tem kraju šola ni primerno urejena. Jaz sem pred leti predlagal, da bi to morala biti
               samostojna občina, da bi naredili iz nje izložbeno okno Slovenije, kajti Libeličani
               so v letu 1922 po dveh letih naprezanj priključili svoj vas ponovno k matični
               domovini. Žal je ob 80-letnici tega velikega dogodka, ko je bila neorientirana vlada,
               ni naredila državne proslave tega velikega dogodka, ampak kar občinsko proslavo.
               Upam, da se je odnos do domoljubja v tej vaši opciji, v tem času spremenil. Kajti
               težko bo opravičiti neizpolnitve tega, da bi v tem kraju otroci imeli primerno šolo
               in primeren objekt. Me je pa strah, kajti včeraj sem izvedel, da ta koalicija tudi ni
               podprla državne proslave Slomškovega leta in da niti pravzaprav, čeprav
               .../Nerazumljivo./... je bilo na Odboru za kulturo vse soglasno sprejeto, tega ne
               sprovaja. In to je katastrofalen odnos do slovenskega domoljubja, do patriatizma in
               jaz vas pozivam, kolegice in kolegi, da tudi skozi podporo temu amandmaju pokažete,
               da se zavedate, kaj so Libeličani naredili v preteklosti za slovensko državo in
               Slovenijo.</p>
            </sp>
            <sp xml:id="SDZ5-Redna-04-2009-03-26.sp289">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 79 poslank in poslancev, za je
               glasovalo 32, proti 47.</p>
               <p>(Za je glasovalo 32.) (Proti 47.)</p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju k proračunskemu uporabniku Ministrstvu za šolstvo in
               šport, podprogram Osnovno šolstvo. Obrazložitev glasu v svojem imenu, gospod
               Jerovšek? Prosim, obrazložitev glasu.</p>
            </sp>
            <sp xml:id="SDZ5-Redna-04-2009-03-26.sp290">

               <speaker>JOŽEF JEROVŠEK:</speaker>

               <p>Hvala lepa. Ta amandma je namenjen za dodatna sredstva za izgradnjo telovadnice v
               občini Makole, v kraju Makole, ki je zelo nerazvito področje v Halozah. V lanskem
               letu smo ob drugačni vladi uspeli nameniti sredstva, da se je lahko ta investicija
               začela. Seveda pa ni zagotovljena celotna finančna konstrukcija in žal tako izgleda,
               če to ne bo izglasovano, da otroci v Makolah, v nerazvitem kraju, ki nimajo
               telovadnice, bodo še nadalje obsojeni na to, da bodo drugorazredni otroci. Jaz upam,
               da boste ta amandma podprli, kajti predsednica Odbora za šolstvo in šport je bila,
               mislim, da pred mesecem tam in je obljubljala, da bodo ta sredstva zagotovljena.
               Prejšnji petek pa je bil tam tudi minister za šolstvo, gospod Lukšič, in je menda
               tudi obljubil. Torej, ne pričakujem dvoličnosti, pričakujem, da bodo koalicijske
               stranke kolikor toliko verodostojne in da bomo ta amandma in to telovadnico tem
               ljudem v nerazvitih Makolah omogočili zgraditi, da ti kraji in ti otroci ne bodo
               trajno drugorazredni. Hvala lepa.</p>
            </sp>
            <sp xml:id="SDZ5-Redna-04-2009-03-26.sp291">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 77 poslank in poslancev, za je
               glasovalo 30, proti 45.</p>
               <p>(Za je glasovalo 30.) (Proti 45.)</p>
               <p>Ugotavljam, da amandma ni bil sprejet.</p>
               <p>Prehajamo k uporabniku 3511, Ministrstvo za kulturo. Odločamo o amandmaju k
               uporabniku Ministrstvu za kulturo, podprogram Ohranjanje kulturne dediščine, to je
               prvi amandma. Glasujemo. Glasovanje teče. Navzočih je 80 poslank in poslancev, za je
               glasovalo 31, proti 49.</p>
               <p>(Za je glasovalo 31.) (Proti 49.)</p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju k proračunskemu uporabniku Ministrstvo za kulturo,
               podprogram Ohranjanje kulturne dediščine. Glasujemo. Navzočih je 80 poslank in
               poslancev, za je glasovalo 31, proti 48.</p>
               <p>(Za je glasovalo 31.) (Proti 48.)</p>
               <p>Ugotavljam, da amandma ni bil sprejet.</p>
               <p>Odločamo o amandmaju k proračunskemu uporabniku Ministrstva za kulturo, podprogram
               Mediji in avdiovizualna kultura. Glasujemo. Navzočih je 79 poslank in poslancev, za
               je glasovalo 31, proti 48.</p>
               <p>(Za je glasovalo 31.) (Proti 48.)</p>
               <p>Ugotavljam, da amandma ni bil sprejet.</p>
               <p>Zaključili smo z odločanjem o amandmajih.</p>
               <p>Prehajamo na odločanje o Posebnem predlogu proračuna v celoti. Glasujemo. Prekinjam
               glasovanje. Čeprav ste se javili prepozno, vam vseeno dan priložnost, da v imenu
               Poslanske skupine, mag. Vizjak, obrazložite svoj glas.</p>
            </sp>
            <sp xml:id="SDZ5-Redna-04-2009-03-26.sp292">

               <speaker>MAG. ANDREJ VIZJAK:</speaker>

               <p>V imenu ...</p>
            </sp>
            <sp xml:id="SDZ5-Redna-04-2009-03-26.sp293">

               <speaker>PREDSEDNIK DR. PAVEL GANTAR:</speaker>

               <p>V imenu poslanske skupine, saj sem rekel.</p>
            </sp>
            <sp xml:id="SDZ5-Redna-04-2009-03-26.sp294">

               <speaker>MAG. ANDREJ VIZJAK:</speaker>

               <p>Potem bi predlagal, da mi tudi čas popravijo.</p>
            </sp>
            <sp xml:id="SDZ5-Redna-04-2009-03-26.sp295">

               <speaker>PREDSEDNIK DR. PAVEL GANTAR:</speaker>

               <p>Popravite čas na tri minute.</p>
            </sp>
            <sp xml:id="SDZ5-Redna-04-2009-03-26.sp296">

               <speaker>MAG. ANDREJ VIZJAK:</speaker>

               <p>Hvala lepa, prijazni predsednik parlamenta. Seveda v Slovenski demokratski stranki ne
               bomo podprli posebnega dela proračuna oziroma rebalansa proračuna, tako kot nismo
               podprli splošnega dela rebalansa. Posebni del odslikava pravzaprav neko nezavedanje
               situacije, v kateri se nahaja država. Še več, tudi tam, kjer bi lahko šli nasproti in
               nekoliko bolj zarezali v porabo, tudi nekatere skrite vire financiranja za prihodnje,
               kot so že omenjeni delež sredstev, namenjenih subvencioniranju polega delovnega časa,
               in 50 milijonov, namenjenih povračilu vlaganj v javno telekomunikacijsko omrežje,
               vsaj te zneske bi lahko namenili v neke oblike ne nazadnje tudi izpolnjevanja
               koalicijske pogodbe in zavez, ki ste jih dajali pred volitvami. V Slovenski
               demokratski stranki ne moremo ostati ravnodušni ob taki sprenevedavosti in ne
               nazadnje tudi cinizmu.</p>
               <p>Pravzaprav je ta rebalans proračuna sam po sebi nesmisel. Nesmisel je zaradi tega,
               ker bo povzročil tudi težave pri sestavi rebalansa 2009. Namreč, nekateri bodo začeli
               pospešeno trošiti te postavke, ki so sedaj uzakonjene, tisti, ki bodo blizu koritu in
               blizu tudi vladnim strankam, bodo tudi prejeli hitreje ta denar, večina pa žal ne in
               potem bo večina v rebalansu rebalansa črtana. In kljub temu da imajo danes enaka
               izhodišča, bodo določene postavke sforsirane, določne pa ne, sforsirane bodo pa
               tiste, ki bodo v prid koaliciji.</p>
               <p>Želim poudariti, da bo to še dodatno vlivalo neko nepregledno in tudi
               nekonsistentnost javne porabe. In v Slovenski demokratski stranki ne moremo slediti
               in ne želim sodelovati pri takšnem nenačrtovanju. Koalicija je veliko očitala
               prejšnji vladi pomanjkanje načrtovanja, zlasti pri evropskih sredstvih, sedaj pa se
               to v eksponirani obliki kaže v okviru tega rebalansa. Vsi danes tu vemo, da se tega,
               kar je danes v rebalansu, ne bo porabilo, ker se ne sme, ker ne bo za to toliko
               prihodkov, pa kljub temu boste verjetno složno, za razliko od nas, dvignili roko za
               posebni del rebalansa.</p>
            </sp>
            <sp xml:id="SDZ5-Redna-04-2009-03-26.sp297">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Prekinitev. Dajem jim možnost za to, da obrazložijo svoj glas.
               Odpiram prijavo za obrazložitev glasu. Prosim. Besedo ima gospod Franc Pukšič.
               Prosim.</p>
            </sp>
            <sp xml:id="SDZ5-Redna-04-2009-03-26.sp298">

               <speaker>FRANC PUKŠIČ:</speaker>

               <p>Kolegice in kolegi!</p>
               <p>Sam tega ne bom podprl iz več razlogov. Eden izmed teh je zagotovo prej nesprejeti
               amandma, na katerega smo opozarjali tako v opoziciji kot v delu koalicije. Zdelo se
               mi je korektno v razpravi tu, v Državnem zboru s strani DeSUSa, ko je jasno povedal,
               da je prišel čas, pri katerem ne bodo popustili in da od tega ne odstopajo. Žal ne
               morem verjeti, kaj se je zgodilo, da v nekaj borih minutah so prekoračili
               svojo...</p>
            </sp>
            <sp xml:id="SDZ5-Redna-04-2009-03-26.sp299">

               <speaker>PREDSEDNIK DR. PAVEL GANTAR:</speaker>

               <p>Spoštovani kolega Pukšič, obrazložitev glasu posebnega dela proračuna, za to sem vam
               dal besedo, ne za to, da komentirate odločitve neke druge poslanske skupine. Če ne
               boste nadaljevali v tem stilu, vam bom odvzel besedo. To je prvi opomin, v skladu s
               76. členom Poslovnika Državnega zbora. Prosim.</p>
            </sp>
            <sp xml:id="SDZ5-Redna-04-2009-03-26.sp300">

               <speaker>FRANC PUKŠIČ:</speaker>

               <p>Gospod predsednik, mogoče bi kdaj res bilo treba komu vzeti besedo, sploh takrat, ko
               kdo žaljivo govori, ko govori prostaško in ko celo z metodami sovražnega govora
               napada kolege poslance. V tem primeru govorim o tem, zakaj ne bom glasoval. Namreč,
               enostavno ne morem verjeti, da smo prirezali tudi tistim, ki imajo danes, kot ste
               prej govorili, 300, 400, 200 in tako dalje evrov, pa tudi manj, dejansko 170 evrov
               pokojnine. In ko smo govorili o tej problematiki, da tudi ti stari starši plačujejo
               tiste položnice, ki so za nekatere starše sedaj tako rekoč nedosegljive, ni jih
               mogoče plačati, kjer je mesečno po 15, 16 evrov za poplačilo malice otrok v šolah.
               Skratka, ne morem verjeti, da je lahko v Državnem zboru toliko nenačelnosti v zadnjih
               petih mesecih. Pred volitvami je bilo obljubljeno, volite nas, mi bomo vse naredili
               za vas. Danes pa se vidi, volili so vas, vi pa jih boste zadušili.</p>
            </sp>
            <sp xml:id="SDZ5-Redna-04-2009-03-26.sp301">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Milenko Ziherl. Prosim.</p>
            </sp>
            <sp xml:id="SDZ5-Redna-04-2009-03-26.sp302">

               <speaker>MILENKO ZIHERL:</speaker>

               <p>Hvala. Tudi sam ne bom podprl posebnega dela proračuna, iz več razlogov. Vsekakor je
               najpomembnejši razlog ta, da je marsikateri dober predlog padel, da ni sredstev tam,
               kjer so nas celo nevladne organizacije in strokovne institucije opozarjale. Poleg
               tega, kar je bilo izrečenega, torej verbalne komunikacije, so obstajale še neverbalne
               komunikacije, priče smo bili klicu v sili, glasu ljudstva ali dela ljudstva, sam bi
               bil pa zelo vesel, če bi dobili pri kakšni postavki vsaj polovičko. Vsekakor pa še
               vedno šokantno odmeva eno prejšnjih glasovanj, ko niti za upokojence nismo dobili
               tistih prepotrebnih sredstev. Zato, kot sem rekel, bom glasoval "proti". Hvala.</p>
            </sp>
            <sp xml:id="SDZ5-Redna-04-2009-03-26.sp303">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Marijan Pojbič. Prosim.</p>
            </sp>
            <sp xml:id="SDZ5-Redna-04-2009-03-26.sp304">

               <speaker>MARIJAN POJBIČ:</speaker>

               <p>Spoštovani gospod predsednik! Torej, rebalansa proračuna ne bom podprl, ker sem
               prepričan, da rebalans proračuna ni razvojno naravnan, ne spodbuja gospodarskega
               razvoja, ne spodbuja tehnološkega razvoja in ne temelji na realnih predpostavkah. In
               drugič ga ne bom podprl zato, ker niti en sam amandma opozicije ni bil sprejet. To je
               nedopustno, neodgovorno. Prepričan sem, da bi lahko vsaj tisti amandma, ki ga je
               Poslanska skupina Slovenske demokratske stranke vložila zaradi tega, da bi reševali
               socialno problematiko upokojenk in upokojencev, podprli, pa tudi ta ni bil podprt. To
               je predsedans, to je nerazumljivo. In ne razumem te koalicije, v kateri je tudi
               stranka DeSUS, ki bi morala zastopati interese upokojencev...</p>
            </sp>
            <sp xml:id="SDZ5-Redna-04-2009-03-26.sp305">

               <speaker>PREDSEDNIK DR. PAVEL GANTAR:</speaker>

               <p>Gospod Pojbič, prvič, govorimo o poslednjem delu predloga rebalansa, ne o rebalansu
               proračuna v celoti. Prosim vas, da obrazložite svoj glas, ne pa razlagati, kaj si
               mislite, kako glasujejo druge stranke v tem parlamentu. Prosim vas.</p>
            </sp>
            <sp xml:id="SDZ5-Redna-04-2009-03-26.sp306">

               <speaker>MARIJAN POJBIČ:</speaker>

               <p>Gospod predsednik, jaz sem povedal tisto, kar mislim, za tem stojim, na tem bom
               vztrajal, jaz rebalansa proračuna, vsaj tako kot je bil pripravljen, tudi tega
               posebnega dela ne bom podprl. Hvala lepa.</p>
            </sp>
            <sp xml:id="SDZ5-Redna-04-2009-03-26.sp307">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Franc Bogovič.</p>
            </sp>
            <sp xml:id="SDZ5-Redna-04-2009-03-26.sp308">

               <speaker>FRANC BOGOVIČ:</speaker>

               <p>Moram reči, jaz sem kar malce žalosten, da ne bom mogel podpreti rebalansa proračuna,
               kajti kar mnogokrat v zadnjih letih sem pozival svetnike, da so mi podprli predlagani
               proračun. Ne moremo pa ga podpreti zaradi tega, ker je v prvi vrsti proračun, ki
               zagotovo ne odraža trenutne resnosti položaja, v katerem se nahajamo. Tudi amandma,
               ki bi ga lahko kdo sicer še zamandmiral, ki smo ga v Ljudski stranki pripravili in
               opozorili, kje je treba začeti varčevati, ni bil sprejet. Pravzaprav ni bil sprejet
               noben amandma opozicije, tudi to je za mene zelo slab signal za delo v tem Državnem
               zboru, tudi za prihodnost, v časih, ko bodo razmere v Sloveniji zagotovo težke in bi
               bilo treba marsikatero težko odločitev sprejeti skupaj.</p>
               <p>Žal mi je, da bom moral glasovati proti. Želim pa kljub temu Vladi, da zelo odgovorno
               ta proračun izvaja in da v tistem delu, kjer je potrošnja odprta zdaj na veliko, bo
               nekoliko zadržana, da ne bo imela še veliko večjih težav pri sprejemanju rebalansa,
               ki ga boste v Državni zbor prinesli slej ko prej.</p>
            </sp>
            <sp xml:id="SDZ5-Redna-04-2009-03-26.sp309">

               <speaker>PREDSEDNIK DR. PAVEL GANTAR:</speaker>

               <p>Hvala.Ker so še želje po obrazložitvi glasu, prosim za prijavo. Besedo ima mag.
               Branko Grims, prosim.</p>
            </sp>
            <sp xml:id="SDZ5-Redna-04-2009-03-26.sp310">

               <speaker>MAG. BRANKO GRIMS:</speaker>

               <p>Tega akta ne morem podpreti, ker je odraz tiste politike ideološkega izključevanja
               vladne koalicije, ki je najprej zavrnila vse pravočasno pripravljene predloge
               zakonov, s katerimi bi se recesiji lahko izognili; potem ni pristala na kakršnokoli
               usklajevanje o tem aktu in danes zavrnila prav vse s strani opozicije predlagane
               amandmaje. Ne morem glasovati za ta akt, ker bi s tem podprl tudi tisto politiko
               sprenevedanja, ki po eni strani govori o skupnem čolnu, po drugi strani pa želi
               veslati zgolj z levimi vesli, zaradi česar se ta čoln samo še vrti na mestu in ne gre
               več nikamor. Ne morem podpreti tega akta, zato ker je seštevek tistega neznanja in
               nestrokovnosti vladne koalicije, ki je v samo nekaj mesecih naš čoln, ki je brzel s
               hitrostjo plus 7% gospodarskega razvoja, spremenila v rdečo podmornico, ki je danes
               že 4% minus pod gladino; in ne morem glasovati za ta akt, ker je pač odsev tiste
               politike napuha, ki ne prizna niti tega, da je bilo izhodišče ob prevzemu oblasti
               boljše, kot ga je imela katera koli dosedanja koalicija, ker je bil pozitiven
               bilančni izid pred vami in verjel vam bom, da boste spremenili to podobo in takrat
               bom glasoval lahko za vaš naslednji proračunski akt, ko boste pristali tudi na
               pogajanja o znižanju davka na dodano vrednost in predvsem pristali na to, da so
               vprašanja tako imenovanih izbrisanih uredi z ustavnim zakonom.</p>
               <p>Dam pa še postopkovni predlog, da se ...</p>
            </sp>
            <sp xml:id="SDZ5-Redna-04-2009-03-26.sp311">

               <speaker>PREDSEDNIK DR. PAVEL GANTAR:</speaker>

               <p>Gospod Grims. Popolnoma ste zgrešili namen utemeljitve glasu. Čisto mimo ste, v
               drugih koordinatah. Prosim vas, da končate, če mislite nadaljevati tako. Sploh pa ste
               končali! Besedo ima gospod Ivan Grill. Prosim.</p>
            </sp>
            <sp xml:id="SDZ5-Redna-04-2009-03-26.sp312">

               <speaker>IVAN GRILL:</speaker>

               <p>Hvala lepa. Rebalans državnega proračuna je zagotovo eden izmed najpomembnejših
               dokumentov, zato bi bilo prav, da bi se ga sprejemalo s čim večjim konsenzom in
               pravilom vedno podpiram proračune, pa četudi z njim nisem zadovoljen. Ampak za ta
               predlog rebalansa pa moram reči, da sem več kot razočaran, kajti takšen predlog, kot
               je, ugotavlja Vlada in tudi sama koalicija, da ga boste v najkrajšem času
               spreminjali. Pomeni, da je ta akt v tem trenutku - ali pa tudi, ko ga boste sprejeli
               - povsem brezpredmeten. Ta akt ni razvojno naravnan. Pokazali pa ste voljo do
               sodelovanja že na način, da niste sprejeli oziroma potrdili nobenega amandmaja, ki je
               bil s strani opozicije, Slovenske demokratske stranke, vložen. Bili so dobri,
               konstruktivni predlogi, niso imeli posledic na ostale proračunske uporabnike, vendar
               ste jih s svojo večino seveda tudi zavračali.</p>
               <p>Še posebno pa me skrbi to, da niste podprli amandmaja, ki bi omogočal sprejetje
               zakona oziroma zakon, ki je v obravnavi, ko bomo lahko našim upokojencem izplačali
               tiste dodatke, ki jih bodo nujno potrebovali. Ta zakon je vložila Slovenska
               demokratska stranka v obravnavo, namesto da bi ga Vlada kljub obljubam. Sam verjamem,
               da v koaliciji ne bo podpore za ta zakon, kar pomeni, da se boste zopet sprenevedali,
               tako kot vedno.</p>
               <p>Zato, kot sem rekel, tega zakona oziroma tega predloga proračuna ne bom sprejel in
               podprl in upam, da ga boste naslednjega pripravili takega, ki bo nekje odražal realno
               sliko v Sloveniji. Hvala lepa.</p>
            </sp>
            <sp xml:id="SDZ5-Redna-04-2009-03-26.sp313">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Andrej Vizjak. Prosim.</p>
            </sp>
            <sp xml:id="SDZ5-Redna-04-2009-03-26.sp314">

               <speaker>MAG. ANDREJ VIZJAK:</speaker>

               <p>Hvala lepa.</p>
               <p>Tega posebnega dela rebalansa proračuna ne bom podprl, ker me je pri obravnavi
               amandmajev zmotila ena vzvišenost, pravzaprav ena aroganca koalicije. Jaz nisem
               pričakoval seveda podporo našim amandmajem, čeprav bi bil pozitivni presenečen, če bi
               kakšnega tudi podprli. Ampak, da koalicija ni podprla nobenega izmed treh amandmajev
               Komisije za narodne skupnosti, tudi tistega amandmaja ne, ki je predlagal petdeset
               tisoč evrov za delovanje medijev oziroma glasila, to je pa pravzaprav višek arogance
               in samozadostnosti, češ mi imamo denar, mi vas ne potrebujemo in "fučkajte" se z
               vašimi predlogi. Tudi s tistimi, ki so pravzaprav nepolitični, ki obsegajo neko
               dostojanstvo in ne nazadnje tudi sporočilo Slovenije drugim državam, sosednjim
               državam in ki zajemajo neko spoštovanje narodnih skupnostih kot pomembne kategorije v
               Republiki Sloveniji.</p>
               <p>To, ta amandma, še posebej ta tretji amandma, ki govori o petdeset tisočih evrih, ta
               je simbolni za delovanje te koalicije in za aroganco in demonstracijo moči. To je
               slabo, ne spomnim se, da bi kdaj koalicija vse amandmaje opozicije zavrnila, še
               posebej tudi amandmaje, ki so jih narodne skupnosti predlagale, in zato bom seveda
               glasoval proti posebnemu delu.</p>
            </sp>
            <sp xml:id="SDZ5-Redna-04-2009-03-26.sp315">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Jožef Jerovšek. Prosim.</p>
            </sp>
            <sp xml:id="SDZ5-Redna-04-2009-03-26.sp316">

               <speaker>JOŽEF JEROVŠEK:</speaker>

               <p>Hvala lepa.</p>
               <p>Tega posebnega dela proračuna ne morem podpreti zato, ker je koalicija ob glasovanjih
               o amandmajih glasovala in ravnala škandalozno. Namreč, odpirali ste predloge, ki bodo
               podpirali in povečevali socialno stisko naših ljudi; niste podprli predlogov, recimo,
               za Urad za varstvo konkurence, s katerim bi se urad uspešno borili proti tajkunom,
               ampak podpirate tajkune, delate za to, da bodo eni še bolj revni, drugi pa še bolj
               bogati.</p>
               <p>Prav tako pa ste nazorno pokazali na primeru obnove šole v Libeličah, da vam je
               domoljubje španska vas, da niti tega niste pripravljeni podpreti. In prav tako ste
               pokazali, da delite ljudi in tudi otroke na prvorazredne in drugorazredne. Vi se
               imate za predstavnike prvorazrednih državljanov, prezirate pa drugorazredne, po vašem
               mnenju. Žal se je tukaj pokazala dvoličnost, ignoranca in zaničevanje ljudi in tudi
               otrok. Hvala lepa.</p>
            </sp>
            <sp xml:id="SDZ5-Redna-04-2009-03-26.sp317">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Proceduralno gospod Grims.</p>
            </sp>
            <sp xml:id="SDZ5-Redna-04-2009-03-26.sp318">

               <speaker>MAG. BRANKO GRIMS:</speaker>

               <p>Poglejte, predlagam konkretno, da bi Kolegij predsednika Državnega zbora preučil
               možnost, da poleg običajne objave izida glasovanja na spletni strani Državnega zbora
               izid glasovanja, s katerim je bila zavrnjena možnost, da se dvignejo najnižje
               pokojnine, priloži v pisni obliki tudi izplačilu naslednjih pokojnin. To bi bil velik
               prispevek k politični kulturi na Slovenskem, ker bi si vsak upokojenec lahko ogledal,
               kakšna volilna prevara so bile v resnici zadnje volitve. Hvala.</p>
            </sp>
            <sp xml:id="SDZ5-Redna-04-2009-03-26.sp319">

               <speaker>PREDSEDNIK DR. PAVEL GANTAR:</speaker>

               <p>Vaš predlog predstavlja čisto zlorabo proceduralnih pravil in Poslovnika Državnega
               zbora v celoti. Glasujemo. /Oglašanje v dvorani./ Prosim za prijave. Opozicija ima
               lahko besedo več. Najprej bo obrazložitev glasu, zatem boste pa vi imeli možnost
               proceduralne besede. Besedo ima gospod Zvonko Černač.</p>
            </sp>
            <sp xml:id="SDZ5-Redna-04-2009-03-26.sp320">

               <speaker>ZVONKO ČERNAČ:</speaker>

               <p>Tega rebalansa seveda ni mogoče podpreti. Ni ga mogoče podpreti iz več razlogov. Tega
               rebalansa ni mogoče podpreti zaradi tega, ker pomeni prevaro volivcev, pomeni
               prekršitev predvolilnih obljub, pomeni prekršitev povolilnih zavez. Ta rebalans
               pomeni, da je prelomljena obljuba, ki jo je javno dal v Državnem zboru predsednik
               Vlade 21.11. glede Urada za varstvo konkurence, kjer so bila obljubljena dodatna
               sredstva za boj proti izkrivljenim dejanjem. Tega rebalansa ni mogoče podpreti zaradi
               tega, ker ne temelji na veljavni zakonodaji. V tem rebalansu so na eni strani
               predvideni odhodki, ki se ne bodo zgodili, in je s tem omogočena možnost Vladi, da
               prerazporeja sredstva v višini preko 200 milijonov evrov po svoji lastni volji in
               željah. Na drugi strani tega rebalansa ni mogoče podpreti zaradi tega, ker so napačno
               ocenjeni prilivi, ki ne bodo realizirani v taki višini, kot je predvideno. Tega
               rebalansa ni mogoče podpreti zaradi tega, ker na eni strani bistveno povečuje
               materialne stroške in stroške delovanja države, porabo torej, na drugi strani pa
               onemogoča sredstva za normalno delovanje tistih, ki so v teh razmerah, v katere vedno
               bolj tonemo, vsak dan bolj ogroženi.</p>
               <p>Tega rebalansa, spoštovane kolegice in kolegi, ni mogoče podpreti tudi zaradi tega,
               ker je vaš predsednik Vlade danes zelo jezen na vas in sam nase, kajti s sprejemanjem
               oziroma nesprejetjem nobenega izmed opozicijskih amandmajev je dokončno uveljavljena
               delitev na vaše in naše. Z vaše strani ni bil sprejet niti en amandma od tistih, ki
               jih je predlagala opozicija, kljub temu da so bili argumentirani, utemeljeni,
               koristni tako za državo kot za državljanke in državljane kot za vašo vladajočo
               koalicijo. Rebalansa ne bom podprl. Hvala lepa.</p>
            </sp>
            <sp xml:id="SDZ5-Redna-04-2009-03-26.sp321">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Luka Juri. Prosim.</p>
            </sp>
            <sp xml:id="SDZ5-Redna-04-2009-03-26.sp322">

               <speaker>DR. LUKA JURI:</speaker>

               <p>Hvala lepa. Rebalans je rezultat trdega dela, po eni strani Vlade in vseh tistih, ki
               so ga pripravljali, in po drugi strani Državnega zbora.</p>
               <p>Rebalans s sprejetimi spremembami in s tem rezultatom izraža zrelost in izraža tudi
               iskrenost ter zavedanje, da to ni zadnji rebalans 2009, zaradi tega, ker imamo
               gospodarsko stanje, za katero smo vedno bili dovolj fer, da nismo krivili prejšnje
               vlade, zato sam pri sebi pričakujem, da tudi sedanja opozicija ne bo krivila te
               vlade.</p>
               <p>Podprl bom rebalans tudi zato, ker so vse koalicijske partnerice pokazale veliko
               modrosti in zrelosti ter zavedanje, da v tem trenutku ni možnosti uveljaviti tisto,
               kar pa je potrebno - in to je medgeneracijska solidarnost - in da to bo urejeno še
               letos. Sam se bom tem naporu pridružil in glasoval bom "za" zato, ker tisti, ki dobro
               poznajo avdiovizualno kulturo, vedo, da rdeča podmornica v filmu Rdeči oktober na
               koncu preživi, in uničeni pa so tisti, ki so želeli rdečo podmornico potopiti. Hvala.
            </p>
            </sp>
            <sp xml:id="SDZ5-Redna-04-2009-03-26.sp323">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima gospod Marijan Križman. (Se odpoveduje.) Besedo ima mag. Borut
               Sajovic. Prosim.</p>
            </sp>
            <sp xml:id="SDZ5-Redna-04-2009-03-26.sp324">

               <speaker>MAG. BORUT SAJOVIC:</speaker>

               <p>Hvala lepa, predsedujoči. Popravek slabega proračuna je dober popravek, zato ga bom z
               veseljem podprl. Popravek, ki namenja blizu 300 milijonov evrov za socialne
               transfere, ki so seveda tudi posledica svetovne globalne krize, ampak včasih, ko sta
               se pri nas cedila med in mleko, kakšno leto in pol nazaj, seveda za te čase, ki so
               zdaj, nismo privarčevali na žalost nič in zato še večja sredstva za socialne
               transferje. Gospod Vizjak želi besedo, gospod predsednik...</p>
            </sp>
            <sp xml:id="SDZ5-Redna-04-2009-03-26.sp325">

               <speaker>PREDSEDNIK DR. PAVEL GANTAR:</speaker>

               <p>Ne bo je dobil.</p>
            </sp>
            <sp xml:id="SDZ5-Redna-04-2009-03-26.sp326">

               <speaker>MAG. BORUT SAJOVIC:</speaker>

               <p>Hvala lepa. Enostavno, rebalans podpiram.</p>
            </sp>
            <sp xml:id="SDZ5-Redna-04-2009-03-26.sp327">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Proceduralno, prosim. Gospod Tanko, proceduralno.</p>
            </sp>
            <sp xml:id="SDZ5-Redna-04-2009-03-26.sp328">

               <speaker>JOŽE TANKO:</speaker>

               <p>Hvala lepa, gospod predsednik in predsedujoči. Danes ste pri glasovanjih in ob
               razpravah ob amandmajih in tudi o splošnem delu proračuna oziroma rebalansu proračuna
               večkrat kršili poslovnik. Niste dovolili poslancem, da se prijavo, da obrazložijo
               glas, ste to spregledali, na to ste bili opozorjeni. In tudi sedaj, ko sem zaprosil
               za proceduralni predlog, ste kršil 69. člen Poslovnika, ki pravi, da poslancu, ki
               želi govoriti o uporabi poslovnika, postopkovno vprašanje, da predsedujoči besedo
               takoj, ko jo zahteva. In vi mi niste dali besede, niti takoj, niti takrat, ko sem jo
               zahteval in tudi sedaj, ko ste že ves postopek izpeljali, ste pozabili, da sem prosil
               za proceduralno vprašanje. Predlagam, da, če želite to sejo normalno izpeljati, tako
               kot je zapisano v poslovniku, ki ga je pripravil prvopodpisani gospod Anderlič, da
               vzamete to knjigico v roko in lepo počasi, v miru berete in napovedujete zadeve, ki
               so po vrsti na dnevnem redu. In da pred vsako napovedjo, ko prehajate na novi del, to
               se pravi z obrazložitve na glasovanje, pogledate, če je še kdo, ki bi želel govoriti
               in obrazložiti svoj glas. Danes je bilo to nekajkrat kršeno in enkrat sem vas na to
               že opozoril.</p>
               <p>Predlagam, da se poslovnika držite in da tudi nam poslancem, ne glede na to, ali vam
               ta tema odgovarja ali ne, ali vam je vsebina všeč ali ne, pustite, da povemo svoje
               mnenje. Bili ste poslanec opozicije tudi sam. Poglejte svoje magnetograme,
               obrazložitev glasov, pa boste videli, kako ste vi uporabili poslovnik. Bili ste tudi
               minister za informacijsko družbo, pa bi tudi lahko vedeli, kako se zadeve odvijajo in
               informirajo, pa tega ne delate.</p>
               <p>Prosim vas, da poslovnik in uveljavljen hišni red v Državnem zboru upoštevate. In že
               sedaj napovedujem, da se bom javil za obrazložitev glasu, vnaprej. Hvala.</p>
            </sp>
            <sp xml:id="SDZ5-Redna-04-2009-03-26.sp329">

               <speaker>PREDSEDNIK DR. PAVEL GANTAR:</speaker>

               <p>Spoštovani gospod Jože Tanko, vodja Poslanske skupine Slovenske demokratske stranke,
               to, kar ste sedajle v obliki proceduralnega predloga želeli povedati, je huda kršitev
               poslovnika.</p>
               <p>Želeli ste še obrazložitev glasu. Izvolite, gospod Tanko. Gospod Jože Tanko,
               obrazložitev glasu v lastnem imenu.</p>
            </sp>
            <sp xml:id="SDZ5-Redna-04-2009-03-26.sp330">

               <speaker>JOŽE TANKO:</speaker>

               <p>Hvala za besedo in za to prijaznost, da sem dobil tudi priložnost, da to obrazložim.
               Iz polpretekle zgodovine je znan en gospod, "gospod Njet". Tega se najbrž vsi tisti,
               ki sedite nasproti mene, zelo dobro spomnite. Ta nadimek je dobil zato, ker je bil
               vedno proti, to je bil bivši zunanji minister Sovjetske zveze, gospod Andrej Gromiko.
               Na tak način kot ste se vi lotili glasovanja o vloženih amandmajih vas lahko enačim z
               "gospodom Njetom". Vse, kar smo predlagali, je bilo zavrnjeno. Mislim, da je to višek
               arogance, višek uporabe in zlorabe moči. Niti eden izmed amandmajev, ki smo ga
               predlagali, ni posegel v strukturo proračuna. Vse je bilo usklajeno in uravnoteženo.
               Zaradi tega se na odhodkovni strani za en cent ne bi spremenilo ničesar v smislu
               povišane porabe ali pa večjega primanjkljaja. Tudi ko smo predlagali amandma, s
               katerim smo reševali koalicijsko pogodbo, ste po posvetu grobo podrli ta
               predlog....</p>
            </sp>
            <sp xml:id="SDZ5-Redna-04-2009-03-26.sp331">

               <speaker>PREDSEDNIK DR. PAVEL GANTAR:</speaker>

               <p>Spoštovani kolega Tanko, vi polemizirate, ne obrazlagate svojega glasu.</p>
            </sp>
            <sp xml:id="SDZ5-Redna-04-2009-03-26.sp332">

               <speaker>JOŽE TANKO:</speaker>

               <p>... Moram reči, da ne bom podrl tega dela proračuna tudi zato, ker ste našli vedno
               dovolj časa in sredstev, da boste zagotovili sredstva za ovdovele osebe po vojaških
               upokojencih, ki teh sredstev ne potrebujejo in ne sodijo v kategorijo socialno
               ogroženih, da povečujete sredstva in napredovanja, izredna napredovanja, v uradih
               ministrstev za pet plačilnih razredov, to je več kot za 300 evrov po tistem, ko to
               določite, in da ste poskušali s posebnim zakonom reševati gospoda Cvikla.</p>
               <p>Mislim, da so s tem dani pogoji, da povem, da je ta sprememba proračuna groteska,
               farsa, burka ali kakor koli temu rečete. Zato ga tudi podprl ne bom.</p>
            </sp>
            <sp xml:id="SDZ5-Redna-04-2009-03-26.sp333">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 77 poslank in poslancev, za je
               glasovalo 48 in proti 27.</p>
               <p>(Za je glasovalo 48.) (Proti 27.)</p>
               <p>Ugotavljam, da je Posebni del predloga rebalansa proračuna v celoti sprejet.</p>
               <p>Prehajamo na odločanje o Načrtu razvojnih programov. Glasujemo. Glasovanje teče.
               Navzočih je 76 poslank in poslancev, za je glasovalo 51, proti 24.</p>
               <p>(Za je glasovalo 51.) (Proti 24.)</p>
               <p>Ugotavljam, da je načrt razvojnih programov sprejet.</p>
               <p>Končali smo odločanje o posameznih delih predloga rebalansa proračuna. Sprašujem
               predstavnico Vlade in predsednika odbora, ali je rebalans državnega proračuna glede
               prejemkov in izdatkov usklajen. Prosim. Gospa Helena Kamnar.</p>
            </sp>
            <sp xml:id="SDZ5-Redna-04-2009-03-26.sp334">

               <speaker>MAG. HELENA KAMNAR:</speaker>

               <p>Hvala lepa. Glede na sprejete amandmaje splošni in posebni del proračuna nista
               usklajena, zato predlagam, da pripravimo uskladitveni amandma, ki ga boste
               obravnavali.</p>
            </sp>
            <sp xml:id="SDZ5-Redna-04-2009-03-26.sp335">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Na podlagi pravkar slišanega mnenja Vlade ugotavljam, da rebalans
               državnega proračuna ni usklajen. Vlada naj v roku pol ure pripravi amandma za
               uskladitev rebalansa državnega proračuna in zatem ga bo obravnavalo matično delovno
               telo. Zato prekinjam sejo Državnega zbora za eno uro. Nadaljevali bomo točno ob
               osemnajsti uri. Ob tem pa vas opozarjam oziroma obveščam člane in članice Odbora za
               finance in monetarno politiko, da je sestanek tega odbora ob 17.30 v veliki dvorani
               na Tomšičevi. Hvala lepa. S tem prekinjam to točko dnevnega reda. Nadaljujemo torej
               ob osemnajsti uri.</p>
               <p>(Seja je bila prekinjena ob 17.00 in se je nadaljevala 17.56.)</p>
            </sp>
            <sp xml:id="SDZ5-Redna-04-2009-03-26.sp336">

               <speaker>PODPREDSEDNIK MIRAN POTRČ:</speaker>

               <p>... delovnega telesa. Da ne bodo končali prej kot ob 18.30. Zato napovedujem, da bomo
               nadaljevali s sejo ob 18.30 uri. Prosim za optimizem.</p>
               <p>(Seja je bila prekinjena 17.56 in se je nadaljevala ob 18.18.)</p>
            </sp>
            <sp xml:id="SDZ5-Redna-04-2009-03-26.sp337">

               <speaker>PODPREDSEDNIK MIRAN POTRČ:</speaker>

               <p>... Žal, ampak iz delovnega telesa matičnega odbora za finance me obveščajo, da še
               niso začeli z delom, ker še niso dobili popravljenega amandmaja in z nekaj rezerve,
               ki pa je najbrž bolje, da si jo vzamemo, da ne hodimo vsakih deset minut. Tu bi
               napovedal nadaljevanje ob devetnajsti uri. Ne se jeziti na mene - lahko tudi, če bo
               kaj pomagalo.</p>
               <p>(Seja je bila prekinjena ob 18.18 in se je nadaljevala ob 19.00.)</p>
            </sp>
            <sp xml:id="SDZ5-Redna-04-2009-03-26.sp338">

               <speaker>PODPREDSEDNIK MIRAN POTRČ:</speaker>

               <p>Nadaljujemo <title>4. točko dnevnega reda,</title> to je <title>obravnavo in glasovanjem o
                  amandmaju Vlade za uskladitev rebalansa državnega proračuna za leto 2009. </title>Na
               klop ste prejeli dodatno poročilo k predlogu rebalansa proračuna za leto 2009 in tudi
               predlog rebalansa proračuna z uskladitvenim amandmajem. Želi predstavnica Vlade ali
               gospod minister besedo? Gospa Kamnarjeva, izvolite.</p>
            </sp>
            <sp xml:id="SDZ5-Redna-04-2009-03-26.sp339">

               <speaker>MAG. HELENA KAMNAR:</speaker>

               <p>Hvala lepa. Glede na izglasovane amandmaje je Vlada pripravila uskladitveni amandma,
               ki se nanaša na Splošni del proračuna in na Načrt razvojnih programov. Ta
               uskladitveni amandma je potrdil tudi Odbor za finance in na ta način so vsi trije
               deli proračuna med seboj usklajeni. Hvala lepa.</p>
            </sp>
            <sp xml:id="SDZ5-Redna-04-2009-03-26.sp340">

               <speaker>PODPREDSEDNIK MIRAN POTRČ:</speaker>

               <p>Hvala lepa. Želi predstavnik matičnega delovnega telesa besedo? (Ne.) Besedo dajem
               predstavnikom poslanskih skupin, ki imajo pravico, seveda če to žele, v petih minutah
               obrazložiti svoje stališče do uskladitvenega amandmaja. Želi kdo besedo? Ne.
               Zaključujem razpravo.</p>
               <p>Prehajamo na odločanje o amandmaju za uskladitev rebalansa državnega proračuna.
               Glasujemo. Navzočih je 64 poslank in poslancev, za je glasovalo 49, proti 15.</p>
               <p>(Za je glasovalo 49.) (Proti 15.)</p>
               <p>Ugotavljam, da je bil uskladitveni amandma sprejet.</p>
               <p>Zardi tega prehajamo na odločanje o Rebalansu proračuna Republike Slovenije za leto
               2009 v celoti. Glasujemo. Navzočih je 67 poslank in poslancev, za je glasovalo 47,
               proti 17.</p>
               <p>(Za je glasovalo 47.) (Proti 17.)</p>
               <p>Ugotavljam, da je Rebalans proračuna Republike Slovenije za leto 2009 sprejet.</p>
               <p>Na podlagi osmega odstavka 163. član Poslovnika Državnega zbora predlagam Državnemu
               zboru, da sprejme še naslednji predlog sklepa: Državni zbor pooblašča predsednika
               Odbora za finance in monetarno politiko mag. Antona Ropa, poslanca Zvonka Černača iz
               SDS in poslanca Vilija Trofenika iz Zares, da v sodelovanju z Ministrstvom za finance
               ter Zakonodajno-pravno službo Državnega zbora na podlagi sprejetih odločitev
               Državnega zbora pripravijo končno besedilo Rebalansa proračuna Republike Slovenije za
               leto 2009. Prosim, da glasujemo o tem predlogu.</p>
               <p>Ugotavljam, da je sklep sprejet in s tem zaključujem to točko dnevnega reda.</p>
               <p>Prehajamo na prekinjeno <title>5. TOČKO DNEVNEGA REDA - OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O IZVRŠEVANJU PRORAČUNA REPUBLIKE SLOVENIJE ZA
                  LETI 2008 IN 2009 </title>
                  <title>nujni postopek </title>. Nadaljujemo z drugo obravnavo in z razpravo in odločanjem o
               amandmajih, ki so bili vloženi k predlogu zakona. Amandmaji so vloženi k 1., 11.,
               14., 15., 21. in 25. členu in prehajamo na odločanje o amandmaju k 1. členu.
               Glasujemo. Glasovalo je 68 poslank in poslancev, za jih je bilo 68, nič proti.</p>
               <p>(Za je glasovalo 68.) (Proti nihče.)</p>
               <p>Amandma k 1. členu je sprejet.</p>
               <p>Prehajamo na glasovanje o amandmaju k 11. členu zakona. Razprava. Obrazložitev glasu.
               Dajem čas za prijavo za obrazložitev glasu v imenu poslanskih skupin. Prijavljena
               sta... Gospod mag. Andrej Vizjak, dajem besedo. Izvolite.</p>
            </sp>
            <sp xml:id="SDZ5-Redna-04-2009-03-26.sp341">

               <speaker>MAG. ANDREJ VIZJAK:</speaker>

               <p>Podpredsednik, hvala lepa za besedo. S tem amandmajem ...</p>
            </sp>
            <sp xml:id="SDZ5-Redna-04-2009-03-26.sp342">

               <speaker>PODPREDSEDNIK MIRAN POTRČ:</speaker>

               <p>V imenu Poslanske skupine SDS, da ne bi bilo dvoma.</p>
            </sp>
            <sp xml:id="SDZ5-Redna-04-2009-03-26.sp343">

               <speaker>MAG. ANDREJ VIZJAK:</speaker>

               <p>Tako je. V imenu poslanske skupine najavljam, da poslanska skupina ne bo podprla tega
               amandmaja, ker je pravzaprav nenavadno, da so nekateri poslanci koalicije sprva
               podprli skrajšanje plačilnih rokov države na 30 dni in manj, sedaj pa pravzaprav vse
               koalicijske poslanske skupine vlagajo amandma, da se ponovno podaljša plačilni rok,
               to se pravi na 30 do 60 dni. Menim, da bi morali plačilne roke zaradi ne nazadnje
               tudi pomoči gospodarstvu in tudi sporočila gospodarstvu, da je treba plačilne roke
               skrajševati in s tem zagotavljati tudi plačilno disciplino. Torej je ta amandma
               ponoven odmik od tega načela krajšanja plačilnih rokov.</p>
               <p>Slovenska demokratska stranka je predlagala amandma, da bi plačilne roke skrajšali na
               15 dni. Potem smo na Odboru za finance dosegli dogovor, ki je bil tudi podprt na
               Odboru za finance, da je plačilni rok največ 30 dni, to se pravi, da država plača s
               svoje strani do 30 dni. Sedaj pa koalicijske stranke ponovno podaljšujejo ta rok in
               vnašajo negotovost. Namreč, če je rok med 30 in 60 dni, je to velika razlika, ali je
               rok 30 ali je rok 60 dni. In seveda je ta negotovost v škodo državnega proračuna in
               javnih financ zaradi tega, ker bodo to negotovost tisti izvajalci, ki se bodo
               prijavljali na razpise za izvajanje nekih investicij za državo, zaračunali. Torej, to
               bo na eni strani stalo državo, po drugi strani pa bo ta rešitev tudi šla v nasprotni
               smeri od pomoči gospodarstvu pri teh nezavidljivih situacijah gospodarske in finančne
               krize. Mi si želimo sprostiti kreditni krč, želimo večjo likvidnost gospodarstva, tu
               pa ne gremo z enostavnimi potezami nasproti gospodarstvu. Še več! Ključna utemeljitev
               je, da se nekaterih investicij ne da preveriti v 30 dneh in da je to razlog, zakaj se
               mora ta rok podaljšati. Vendar zaradi nekaterih investicij bodo lahko tu trpeli
               pravzaprav vsi plačilni roki.</p>
               <p>Torej, poslanska skupina tega ne bo podprla. Tu je tudi možno zelo protikrizno
               delovati, če želimo, vendar se je očitno večina odločila drugače.</p>
            </sp>
            <sp xml:id="SDZ5-Redna-04-2009-03-26.sp344">

               <speaker>PODPREDSEDNIK MIRAN POTRČ:</speaker>

               <p>Hvala lepa. V imenu Poslanske skupine SNS bo stališče obrazložil gospod Bogdan
               Barovič.</p>
            </sp>
            <sp xml:id="SDZ5-Redna-04-2009-03-26.sp345">

               <speaker>BOGDAN BAROVIČ:</speaker>

               <p>Hvala. Nadaljeval bom z besedami mojega predhodnega sogovornika, še enkrat poudarjam,
               ne glede na politične barve.</p>
               <p>Jaz bi želel, da razumete nekaj. Res, da je pripravljavec ZIPra, dopolnjenega
               predloga, Vlada. Mislim pa, da vsi vemo, vseh 90 poslank in poslancev v tem Državnem
               zboru, da je Državni zbor tisti, ki sprejema zakone. In da imamo ustanovljena delovna
               telesa v Državnem zboru kot neke predhodnike, kot neke glasnike, ki dajejo svoja
               mnenja in svoja napotila vsem poslankam in poslancem. Do tu vse lepo in prav.</p>
               <p>Zasedanje, ki je trajalo skorajda 10 ur, je bilo naporno, vendar koristno. Bila so
               različna mnenja, vendarle nazadnje so bili sprejeti členi in amandmaji k tem členom.
               Amandma k 11. členu je bil sprejet in je bil jasen, da se besedilo "60. dan"
               nadomesti z besedilom "največ do 30 dni" in pika. In bil je prav tako sprejet
               amandma, kjer se je v zadnji alineji pod točko 3 napisalo tudi o plačevanju DDV-ja
               občin po prejemu sredstev. In to je matično delovno telo sprejelo z več ali manj
               glasov opozicije, pozicije, ampak sprejet je bil ta amandma. In prvo vprašanje, ki se
               v Slovenski nacionalni stranki poraja je to: Zakaj matično delovno telo odloči o
               nečem soglasno - pač odločitev je bila, kakršna je bila, bila je pa soglasno
               sprejeta, za amandma, o katerem sem malo prej govoril - če potem ponovno Vlada preko
               poslanskih skupin, ki so koalicijske, to pravico ima, prevlada? Ali je potem potreben
               Državni zbor, ali smo poslanci in ali je matično delovno telo potrebno? Zakaj se mi
               odločamo o nečem in tudi odločimo, če se potem ta odločitev ponovno vrne nazaj v
               prvotno obliko? To, prvič, ni pošteno in ni fer in drugič, tudi vsebinsko ni
               koristno, ker ZIPro podpira rebalans in mi želimo dobro gospodarstvo in 30-dnevni rok
               in plačevanje davka na dodano vrednost, ki je bil dan kot predlog za občine, je
               koristen za gospodarstvo. In zakaj ta sprememba? Če bo ta amandma sprejet, Slovenska
               nacionalna stranka ne bo podprla ZIPra. Prosimo pa vas, da imejte nekoliko stoičnosti
               in če smo se nekaj dogovorili na matičnem delovnem telesu, vztrajajmo na tistem. Če
               pa ta amandma ne bo sprejet, pa bo Slovenska nacionalna stranka ZIPro podprla. Hvala
               lepa.</p>
            </sp>
            <sp xml:id="SDZ5-Redna-04-2009-03-26.sp346">

               <speaker>PODPREDSEDNIK MIRAN POTRČ:</speaker>

               <p>Hvala lepa. Lahko dam amandma k 11. členu na glasovanje? Glasujemo. Navzočih je 65
               poslank in poslancev, za je glasovalo 45, proti 19.</p>
               <p>(Za je glasovalo 45.) (Proti 19.)</p>
               <p>Amandam k 11. členu je sprejet.</p>
               <p>Dajem v odločanje amandma k 14. členu. Glasujemo. Navzočih je 66 poslank in
               poslancev, za je glasovalo 47, proti 14.</p>
               <p>(Za je glasovalo 47.) (Proti 14.)</p>
               <p>Ugotavljam, da je amandma k 14. členu sprejet. Dajem na glasovanje amandma k 15.
               členu. Glasujemo. Navzočih je 66 poslank in poslancev, za je glasovalo 20, proti
               43.</p>
               <p>(Za je glasovalo 20.) (Proti 43.)</p>
               <p>Ugotavljam, da amandma k 15. členu ni bil sprejet.</p>
               <p>Prehajamo na glasovanje k 21. členu. Glasujemo. Navzočih je 66 poslank in poslancev,
               za je glasovalo 47, proti 16.</p>
               <p>(Za je glasovalo 47.) (Proti 16.)</p>
               <p>Ugotavljam, da je amandma k 21. členu sprejet.</p>
               <p>Prehajamo na glasovanje o amandmaju k 25. členu. Glasujemo. Navzočih je 64 poslank in
               poslancev, za je glasovalo 20, proti 40.</p>
               <p>(Za je glasovalo 20.) (Proti 40.)</p>
               <p>Ugotavljam, da amandma ni bil sprejet.</p>
               <p>V drugi obravnavi so bili sprejeti amandmaji k 1., 11., 14. in 21. členu. Sprašujem
               kvalificirane predlagatelje ali nameravajo h katerim od navedenih členov vložiti
               amandmaje? (Ne.) Amandmaji ne bodo vloženi in zato lahko preidemo na glasovanje o
               zakonu v celoti. Ugotavljam, da me Zakonodajno-pravna služba in matično delovno telo
               nista obvestili, da besedilo zakona ne bi bilo usklajeno. Obrazložitev glasu v imenu
               Poslanske skupine SDS mag. Andrej Vizjak. Prosim.</p>
            </sp>
            <sp xml:id="SDZ5-Redna-04-2009-03-26.sp347">

               <speaker>MAG. ANDREJ VIZJAK:</speaker>

               <p>Hvala lepa. V Slovenski demokratski stranki ne bomo podprli te spremembe zakona o
               izvrševanju proračunov v 2008 in 2009 iz nekaj razlogov. Najpomembnejši je ta razlog,
               na katerega je opozorila tudi Zakonodajno-pravna služba. To je, da se s tem zakonom
               nadaljuje nekonsistentnost tega zakona in poglablja nekonsistentnost tudi pravne
               ureditve v Republiki Sloveniji, saj se s tem zakonom urejajo področja, ki v ta zakon
               enostavno ne sodijo. To so plače v javnem sektorju in to je višina RTV prispevka.
               Torej ta zakon postaja neka priročna oblika, nek nadzakon, ki pobere vedno vse v
               sebe, kar se pač politično ali sicer ne zdi umesno koaliciji početi v predmetnih
               zakonih.</p>
               <p>Povsem lahko bi spremenili v tem proračunskem paketu zakonodajo s področja plač v
               javnem sektorju. Prav lahko bi spremenili v tem proračunskem paketu tudi Zakon o RTV
               in v teh področnih zakonih uredili torej vprašanja, ki ste jih stlačili v ZIPro. S
               tem pravzaprav ste šli tudi zavestno proti mnenju Zakonodajno-pravne službe, ki je na
               to opozorila kot na splošno pripombo k ZIPru. Pač, izkoristili ste ta argument moči
               in povaljali stroko in tudi nek racionalen pristop.</p>
               <p>Drugo, kar pa je tudi pomemben in temeljni razlog, zakaj ne bomo podprli, so pa tudi
               določene vsebinske rešitve. Lahko bi bistveno skrajšali plačilne roke, če bi želeli,
               bili smo na dobri poti, odbor za finance je celo to potrdil. Vendar je potem neka
               druga želja in ambicija posegla v to in rezultat je, da se ne bodo, po moji oceni,
               nič spremenili plačilni roki. Če je zapisano, da so plačilni roki med 30 in 60 dni,
               jaz verjamem, da bodo po večini šestdeseti dan oziroma 60 dni - in nismo nič
               naredili.</p>
               <p>Tudi težko bi bilo spremeniti kadarkoli v prihodnje prakso plačilnih rokov v
               tridesetih dneh, če bi danes imeli to voljo in odločenost napraviti. Težko si
               predstavljam, da bi katera koli druga vlada to tudi podaljšala, ker bi težko presegla
               nek dosežen standard. Tako tu nismo naredili pomembnega koraka naprej in to je tudi
               eden izmed pomembnih vsebinskih razlogov, zakaj ne bomo podprli tega zakona.</p>
            </sp>
            <sp xml:id="SDZ5-Redna-04-2009-03-26.sp348">

               <speaker>PODPREDSEDNIK MIRAN POTRČ:</speaker>

               <p>Hvala lepa. Želi kdo obrazložiti glas v osebnem imenu? Ne. Prehajamo na glasovanje o
               zakonu. Glasujemo. Ugotavljam, da je glasovalo 66 poslank in poslancev, 46 jih je
               glasovalo za in 18 proti.</p>
               <p>(46 jih je glasovalo za.) (18 proti.)</p>
               <p>Zakon je sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>6. točko dnevnega reda </title>, to je z <title>obravnavo
                  Predloga zakona o spremembah in dopolnitvah Zakona o plačilu odškodnine žrtvam
                  vojnega in povojnega nasilja, nujni postopek.</title> Ker v drugi obravnavi k
               predlogu zakona niso bili vloženi amandmaji, prehajamo na odločanje o predlogu
               zakona. Obveščam vas, da me Zakonodajno-pravna služba oziroma Vlada nista opozorili,
               da bi bil zaradi amandmajev, sprejetih na matičnem delovnem telesu, predlog zakona
               neusklajen. Pristopamo k glasovanju. Glasovalo 65 poslank in poslancev, 63 jih je
               glasovalo za in 2 proti.</p>
               <p>(63 jih je glasovalo za.) (2 proti.)</p>
               <p>Zakon je bil sprejet.</p>
               <p>S tem zaključujem to točko dnevnega reda.</p>
               <p>In prehajamo <title>k 6.a točki dnevnega reda </title>, ki je bila prekinjena pred
               odločanjem o amandmaju. To je <title>Predlog zakona o jamstveni shemi Republike
                  Slovenije </title>. K predlogu zakona so bili v drugi obravnavi vloženi amandmaji k
               1.a členu, 7. členu, 8. in 10. in 13. členu.</p>
               <p>Prehajam k odločanju o amandmaju k 1. členu. Glasujemo. Glasovalo 64 poslank in
               poslancev, 63 jih je glasovalo za in nihče proti.</p>
               <p>(63 jih je glasovalo za.) (Nihče proti.)</p>
               <p>Amandma k 1.a členu je sprejet.</p>
               <p>Prehajamo na glasovanje o amandmaju k 7. členu. Glasujemo. Navzočih je 65 poslank in
               poslancev, za je glasovalo 50, proti 15 proti.</p>
               <p>(Za je glasovalo 50.) (Proti 15.)</p>
               <p>Amandma k 7. členu je sprejet.</p>
               <p>Prehajamo na odločanje o amandmaju k 8. členu. Glasujemo. Navzočih je 65 poslank in
               poslancev, za je glasovalo 50, proti 15.</p>
               <p>(Za je glasovalo 50.) (Proti 15.)</p>
               <p>Amandma k 8. členu je sprejet pod številko ena.</p>
               <p>Tu je še drugi amandma k 8. členu. Prehajamo na glasovanje o drugem amandmaju k 8.
               členu. Glasujemo. Navzočih je 60 poslank in poslancev, za je glasovalo 29, proti
               30.</p>
               <p>(Za je glasovalo 29.) (Proti 30.)</p>
               <p>Amandma pod številko dva k 8. členu ni bil sprejet.</p>
               <p>Prehajamo na odločanje o amandmaju k 10. členu. Glasujemo. Navzočih je 65 poslank in
               poslancev, za je glasovalo 17, proti 47.</p>
               <p>(Za je glasovalo 17.) (Proti 47.)</p>
               <p>Amandma k 10. členu ni sprejet.</p>
               <p>Prehajamo na odločanje o amandmaju k 13. členu. Obrazložitev glasu v imenu poslanske
               skupine? Ne. V osebnem imenu. Vprašam prej, želi kdo v imenu poslanske skupine
               obrazložiti glas. (Ne.) Gospod Tanko, izvolite v osebnem imenu.</p>
            </sp>
            <sp xml:id="SDZ5-Redna-04-2009-03-26.sp349">

               <speaker>JOŽE TANKO:</speaker>

               <p>Hvala lepa. Bom kratek. Eden največjih dosežkov današnjega dneva bo najbrž dvig
               provizije za dva cela petkrat, to kar predvidevate s tem amandmajem. Mislim, da je
               bilo na odboru doseženo zadostno soglasje, da je ta provizija 0,02 in da je zadostna.
               In sedaj koalicija prihaja z amandmajem, s katerim provizijo povečuje za dva cela
               petkrat. Mislim, da vse to govorjenje o varčevanju, o skrbi, podirate točno s takimi
               rešitvami, ko omogočate, da se provizija z nekim amandmajem poveča dva cela petkrat.
               In mislim, da je treba, da se tudi v koaliciji razmislite in da vidite, kaj
               pravzaprav počnete. Skratka, smer je popolnoma neusklajena s tistim, kar govorite; po
               eni strani varčevanje, na drugi strani pa dvig provizij za dva cela petkrat.</p>
            </sp>
            <sp xml:id="SDZ5-Redna-04-2009-03-26.sp350">

               <speaker>PODPREDSEDNIK MIRAN POTRČ:</speaker>

               <p>Hvala lepa. Prosim, obrazložitev glasu v osebnem imenu, mag. Tone Rop.</p>
            </sp>
            <sp xml:id="SDZ5-Redna-04-2009-03-26.sp351">

               <speaker>MAG. ANTON ROP:</speaker>

               <p>Lepo pozdravljeni! Mislim, da je vseeno sedaj primerno, da povem, da smo na matičnem
               odboru resnično praktično vse amandmaje sprejeli soglasno. To je verjetno eden tistih
               zakonov, ki je bil sprejeman in obravnavan ob širokem soglasju koalicije in
               opozicije, zato da bi preprosto prišli do ukrepov, do zakona, ki bi delovali, ki bi
               pomagali slovenskim podjetjem. In praktično pri vseh točkah smo prišli do dobrih
               rešitev in ne drži to, kar ste povedali, gospod Tanko. Mi smo s svojimi amandmaji, z
               amandmaji odbora bistveno znižali vse stroške najemanja kreditov. Bistveno smo
               znižali premije, tako za A, B in C boniteto. Tudi pri stroških najemanja kreditov s
               premijo oziroma s stroški 0,05 bistveno znižujemo stroške, in sicer jih razpolavljamo
               glede na prvoten predlog. Mi menimo, da je 50% znižanje stroškov vodenja evidenc za
               te sheme dovolj, in zato predlagam, da sprejmemo ta amandma, ki ga predlaga
               koalicija. Najlepša hvala.</p>
            </sp>
            <sp xml:id="SDZ5-Redna-04-2009-03-26.sp352">

               <speaker>PODPREDSEDNIK MIRAN POTRČ:</speaker>

               <p>Hvala lepa. Prehajamo h glasovanju. Glasujemo. Navzočih je 64 poslank in poslancev,
               za je glasovalo 49, proti 15.</p>
               <p>(Za je glasovalo 49.) (Proti 15.)</p>
               <p>Amandma k 13. členu je sprejet.</p>
               <p>Ugotavljam, da je Državni zbor sprejel amandmaje k 1a., 7. členu, 8. členu in 13.
               členu. Sprašujem kvalificirane predlagatelje, ali meni kdo, da bi v tretji obravnavi
               pripravil amandma k zakonu. Vlada, izvolite.</p>
            </sp>
            <sp xml:id="SDZ5-Redna-04-2009-03-26.sp353">

               <speaker>DR. FRANC KRIŽANIČ:</speaker>

               <p>Vlada ima uskladitveni amandma. In sicer predlagamo, da se izraz "banke" nadomesti z
               "upniki" in se s tem vključi tudi Banko Slovenije, torej amandma k 9. členu, tam to
               manjka in je treba smiselno to uskladiti.</p>
               <p>Pri 1.a ste sprejeli amandma, kjer je to izpadlo, in je treba to še enkrat ponoviti
               pri 9. členu samo.</p>
            </sp>
            <sp xml:id="SDZ5-Redna-04-2009-03-26.sp354">

               <speaker>PODPREDSEDNIK MIRAN POTRČ:</speaker>

               <p>Hvala lepa. Vlada je brez vprašanja opozorila, da je s sprejemom amandmaja prišlo do
               neusklajenosti glede 1. člena in ima pripravljen uskladitveni amandma. Jaz še enkrat
               sprašujem, ali slučajno želi kdo k predlaganim amandmajem vložiti amandma. Gospod
               Tanko, izvolite.</p>
            </sp>
            <sp xml:id="SDZ5-Redna-04-2009-03-26.sp355">

               <speaker>JOŽE TANKO:</speaker>

               <p>Hvala lepa.</p>
               <p>Napovedujem, da bomo vložili amandma za tretjo obravnavo. Hvala.</p>
            </sp>
            <sp xml:id="SDZ5-Redna-04-2009-03-26.sp356">

               <speaker>PODPREDSEDNIK MIRAN POTRČ:</speaker>

               <p>Predlagam, da damo predlagateljem čas, da se amandmaji vložijo jutri do začetka dela
               Državnega zbora in da za ta čas prekinemo sejo, odločamo o vloženih amandmajih in o
               predlaganem uskladitvenem amandmaju jutri, v glasovanjih po opravljenih glasovanjih o
               točkah dnevnega reda, ki jih imamo jutri na seji. S tem prekinjam to točko dnevnega
               reda in tudi današnjo sejo. Hvala lepa. Jutri nasvidenje. <title>(SEJA JE BILA
                  PREKINJENA 26. MARCA 2009 OB 19.32.) </title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ5-Redna-08-2009-07-09">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="day">SZA|8A0553CB61CF9FF9C125764700394A20</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=8A0553CB61CF9FF9C125764700394A20</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-08-2009-07-09.DZ" n="08">
               <name>Redna</name>
               <date when="2009-07-09"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-08-2009-07-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">8. seja</stage>
            <stage type="chairman">Sejo je vodila dr. Pavel Gantar, predsednik Državnega zbora in mag. Vasja
            Klavora, podpredsednik Državnega zbora.</stage>
            <stage type="time">Seja se je pričela ob 10.00.</stage>


            <sp xml:id="SDZ5-Redna-08-2009-07-09.sp1">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice poslanke in kolegi poslanci, gospe in gospodje.</p>
               <p>Pričenjam 8. sejo Državnega zbora, ki je bila sklicana na podlagi prvega odstavka 57.
               člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednja poslanka in poslanci:
               Janja Klasinc, Zvone Černač, Janez Janša in Zmago Jelinčič Plemeniti.</p>
               <p>Na sejo sem vabil predsednika Vlade gospoda Boruta Pahorja k 1. točki dnevnega reda,
               Antona Gašperja Frantarja, predsednika Državne volilne komisije, ter predstavnika
               Urada predsednika Republike Slovenije k 29. točki dnevnega reda ter predstavnike
               Vlade k vsem točkam dnevnega reda.</p>
               <p>Vse prisotne lepo pozdravljam.</p>
               <p>Prehajamo na določitev dnevnega reda 8. seje Državnega zbora. Predlog dnevnega reda
               ste prejeli s sklicem seje 2. julija 2009. Predlogov za umik točke z dnevnega reda
               ali njegovo širitev nisem prejel.</p>
               <p>Zato prehajamo na določitev dnevnega reda. Državnemu zboru predlagam, da za današnjo
               sejo določi dnevni red, kot ste ga prejeli s sklicem.</p>
               <p>Prehajamo na glasovanje. Poslanke in poslance prosim, da preverite delovanje svoje
               glasovalne naprave, in sicer mora na desni strani vložene kartice goreti oranžna
               lučka. Glasujemo. Glasovanje teče. Navzočih je 62 poslank in poslancev, za je
               glasovalo 61, proti nihče.</p>
               <p><stage>(Za je glasovalo 61.)</stage> <stage>(Proti nihče.)</stage></p>
               <p>Ugotavljam, da je dnevni red 8. seje Državnega zbora določen.</p>
               <p>Prehajamo na <title>29. TOČKO DNEVNEGA REDA</title>, to je na <title>MANDATNO-VOLILNE
                  ZADEVE.</title>
               </p>
               <p>Državni zbor bo v okviru te točke obravnaval:</p>
               <p>a. Potrditev izvolitev poslancev iz Republike Slovenije v Evropski parlament.</p>
               <p>b. Predlog sklepa o spremembi Sklepa o imenovanju članov Sveta Fundacije za
               financiranje invalidskih in humanitarnih organizacij v Republiki Sloveniji,</p>
               <p>c. Obvestilo Okrožnega državnega tožilstva na Ptuju v zvezi z vloženo obtožbo zoper
               poslanca Državnega zbora in</p>
               <p>č. Predlog predsednika Republike Slovenije za izvolitev kandidatke za nacionalno
               predstavnico v Eurojust. Torej to izgovarjam po latinsko, ne v angleščini
               Eurojust.</p>
               <p>Prehajamo na razpravo in odločanje o posameznih predlogih.</p>
               <p>Prehajamo na obravnavo potrditve izvolitev poslancev iz Republike Slovenije v
               Evropski parlament.</p>
               <p>Državni zbor bo pod to točko obravnaval predloga sklepov, ki ju je Državnemu zboru
               predložila Mandatno-volilna komisija.</p>
               <p>Želi besedo poročevalec Mandatno-volilne komisije? Ne želi. Mandatno-volilna komisija
               predlaga Državnemu zboru, da sprejme naslednji sklep: "Ob upoštevanju poročila
               Državne volilne komisije o delnem izidu glasovanja in delen izidu volitev poslank in
               poslancev iz Republike Slovenije v Evropski parlament, ki so bile 7. junija 2009,
               Uradni list Republike Slovenije št. 48/9 Državni zbor potrjuje izvolitev naslednjih
               poslank in poslancev iz Republike Slovenije v Evropski parlament: Tanje Pajon, Jelka
               Kacina, Alojza Peterle, Zorana Thalerja, Iva Vajgla in dr. Milana Zvera." Glasujemo.
               Glasovanje teče. Navzočih je 68 poslank in poslancev, za je glasovalo 68, proti
               nihče.</p>
               <p><stage>(Za je glasovalo 68.)</stage> <stage>(Nihče proti.)</stage></p>
               <p>Ugotavljam, da je predlagani sklep sprejet.</p>
               <p>S sklepom bom seznanil predsednika Evropskega parlamenta.</p>
               <p>Drugič. Mandatno-volilna komisija predlaga Državnemu zboru, da sprejme naslednji
               sklep: "Ob upoštevanju poročila Državne volilne komisije z dne 8. 7. 2009 o delnem
               izidu naknadnih volitev poslancev iz Republike Slovenije v Evropski parlament, torej
               ugotovitev izida volitev, Državni zbor potrjuje izvolitev poslanke iz Republike
               Slovenije v Evropski parlament dr. Romane Jordan Cizelj." Glasujemo. Glasovanje teče.
               Navzočih je 69 poslank in poslancev, za je glasovalo 69, proti nihče.</p>
               <p><stage>(Za je glasovalo 69.)</stage> <stage>(Nihče proti.)</stage></p>
               <p>Ugotavljam, da je predlagani sklep sprejet.</p>
               <p>S sklepom bom seznanil predsednika Evropskega parlamenta.</p>
               <p>V skladu s tako odločitvijo Državnega zbora, torej v skladu z 9. členom Zakona o
               poslancih se Državni zbor seznani z naslednjim ugotovitvenim sklepom: "Z dnem
               potrditve mandata poslanca iz Republike Slovenije v Evropskem parlamentu preneha
               poslancu Ivu Vajglu mandat poslanca Državnega zbora."</p>
               <p>Prehajamo na obravnavo Predloga sklepa o spremembi sklepa o imenovanju članov Sveta
               Fundacije za financiranje invalidskih in humanitarnih organizacij v Republiki
               Sloveniji. Predlog sklepa je v obravnavo zboru predložila Mandatno-volilna komisija.
               Prehajamo na predstavitev stališč poslanskih skupin. Ker ne bo predstavitev,
               prehajamo na glasovanje. Glasujemo. Glasovanje teče. Navzočih je 69 poslank in
               poslancev, za je glasovalo 54, proti 1.</p>
               <p><stage>(Za je glasovalo 54.)</stage> <stage>(1 proti.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na obravnavo Obvestila Okrožnega državnega tožilstva na Ptuju v zvezi z
               vloženo obtožbo zoper poslanca Državnega zbora. Obvestilo je v obravnavo Državnemu
               zboru posredovalo Okrožno državno tožilstvo na Ptuju. Predlog je obravnavala
               Mandatno-volilna komisija kot matično delovno telo, ki je zboru predložila predlog
               sklepa. Mandatno-volilna komisija predlaga Državnemu zboru, da sprejme naslednje
               sklep: "Državni zbor na podlagi tretjega odstavka 83. člena Ustave Republike
               Slovenije ter 22. člena Zakona o poslancih v zvezi z obvestilom Okrožnega državnega
               tožilstva na Ptuju, št. KT1-1353/08/NB-DM, z dne 8. 6. 2009 v zvezi z vloženo obtožbo
               zoper poslanca Državnega zbora Vilija Trofenika zaradi dveh kaznivih dejanj žaljive
               obdolžitve po drugem, v zvezi s prvim odstavkom 106. člena Kazenskega zakonika KZ1,
               ne prizna imunitete poslanca Državnega zbora Viliju Trofeniku in dovoli vodenje
               kazenskega postopka." Na podlagi 207. člena Poslovnika Državnega zbora o predlogu
               sklepa odloči brez razprava. Glasujemo. Navzočih je 70 poslank in poslancev, za 64,
               proti 4.</p>
               <p><stage>(Za je glasovalo 64.)</stage> <stage>(Proti 4.)</stage></p>
               <p>Ugotavljam, da je sklep sprejet.</p>
               <p>Prehajam na obravnavo Predloga predsednika Republike Slovenije za izvolitev
               kandidatke za nacionalno predstavnico v Eurojust. Predsednik Republike Slovenije dr.
               Danilo Türk je na podlagi 6. člena Zakona o predlaganju kandidatov iz Republike
               Slovenije za sodnike mednarodnih sodišč Državnemu zboru predlagal, da se za
               kandidatko za nacionalno predstavnico v Eurojust izvoli eno od predlaganih kandidatk,
               in sicer ali gospo Malči Gabrijelčič ali gospod Vojko Vidovič. Želi predstavnik Urada
               predsednika republike obrazložiti predlog? Prosim. Gospod dr. Erik Kerševan,
               svetovalec predsednika republike za pravna vprašanja.</p>
            </sp>
            <sp xml:id="SDZ5-Redna-08-2009-07-09.sp2">

               <speaker>DR. ERIK KERŠEVAN:</speaker>

               <p>Hvala lepa, gospod predsednik. Spoštovane gospe poslanke, spoštovani gospodje
               poslanci! Pred vami je predlog za izvolitev ene od obeh kandidatk za mesto nacionalne
               predstavnice Republike Slovenije v Eurojustu. Predsednik republike je na podlagi
               izvedenega postopka, v katerem sta se prijavili obe kandidatki, izkoristil zakonsko
               možnost, da obe predloži v obravnavo Državnemu zboru, ki bo na podlagi svoje skrbne
               presoje lahko izbral po njegovem mnenju najustreznejšo od obeh, da zastopa Republiko
               Slovenijo.</p>
               <p>Na tem mestu pa bi kazalo v zvezi s tem postopkom vendarle dati nekaj poudarkov.
               Predsednik Republike je namreč po zakonu dolžan pridobiti v postopku predlaganja
               kandidatov mnenje Vlade in Sodnega sveta, da lahko predloži svoj predlog. In v
               konkretnem primeru je navedeni postopek trajal predolgo. Predsednik republike je
               pridobil razpisno dokumentacijo...</p>
            </sp>
            <sp xml:id="SDZ5-Redna-08-2009-07-09.sp3">

               <speaker>PREDSEDNIK DR. PAVEL GANTAR:</speaker>

               <p>Prosim mir v dvorani.</p>
            </sp>
            <sp xml:id="SDZ5-Redna-08-2009-07-09.sp4">

               <speaker>DR. ERIK KERŠEVAN:</speaker>

               <p>Predsednik republike je pridobil razpisno dokumentacijo 31. marca, 15. aprila je
               podal poziv tako Sodnemu svetu kot Vladi, da predložita svoje mnenje, ki sta jih po
               zakonu dolžna podati. Sodni svet je svoje mnenje podal maja, ker predsednik republike
               torej mnenja Vlade Republike Slovenije ni prejel do junija, je prišlo do pravzaprav
               zelo neobičajne geste v sodobni državi, da je moral Urad predsednika republike
               ponovno pozvati Vlado, da naj odgovori na prošnjo predsednika republike za podajo
               mnenja, ker je to seveda zakonski pogoj, da se lahko postopek nadaljuje. Vlada je
               svoje mnenje sprejela šele 1. 7, torej 1. julija, in predsednik republike je isti
               dan, takoj ko je bil ta formalni zakonski pogoj izpolnjen, svoj predlog posredoval v
               izvolitev Državnemu zboru Republike Slovenije, ki je pred vami.</p>
               <p>Tu se kaže tudi nekoliko kompleksnejši problem. Kajti zakon, ki vsebuje tovrstni
               postopek, seveda predsedniku republike lahko onemogoči vložitev predloga, če ni
               pravočasnega sodelovanja drugih državnih organov. Zato bo seveda ob ustrezni
               priložnosti kazalo tudi sprejeti razmislek, ali ne kaže tovrstnih procedur nekoliko
               poenostaviti.</p>
               <p>In drugo, kar bi tudi na tem mestu kazalo dodati je to, da zakon sam v svojih
               določbah vsebuje splošne rešitve, ki morda niso zmeraj najbolj primerne oziroma
               prilagojene konkretnemu postopku. Tako se je, recimo, v danem primeru pokazalo, da bi
               bilo dobro konzultirati o predloženih Državnotožilskih kandidaturah tudi
               Državnotožilski svet, vendar zakon predvideva zgolj možnosti oziroma dopušča zgolj
               možnosti pridobivanja mnenj o navedenih vprašanjih od Vlade in od Sodnega sveta, kar
               je predsednik republike tudi upošteval in bi bilo dobro v prihodnje z zakonsko
               spremembo nekoliko razširiti tudi na druge organe, ki bi lahko o navedenih
               kandidaturah kvalificirano podali svoje mnenje.</p>
               <p>Na koncu tega postopka, kot rečeno, je predsednik republike predlagal dve kandidatki,
               ki obe izpolnjujeta predpisane pogoje, obe ta dobili podporo tako Sodnega sveta kot
               Vlade Republike Slovenije in skladno s tem predsednik republike predlaga v izvolitev
               eno od obeh kandidatk Državnemu zboru. Hvala lepa.</p>
            </sp>
            <sp xml:id="SDZ5-Redna-08-2009-07-09.sp5">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Predlog je obravnavala Mandatno-volilna komisija kot matično delovno
               telo. Dobili ste poročilo. Želijo besedo predstavniki poslanskih skupin za
               predstavitev stališč? Prosim, gospod Tanko v imenu Poslanske skupine Slovenske
               demokratske stranke.</p>
            </sp>
            <sp xml:id="SDZ5-Redna-08-2009-07-09.sp6">

               <speaker>JOŽE TANKO:</speaker>

               <p>Hvala lepa za besedo. Najprej bi opozoril, da zapisnik, ki smo ga dobili na mizo,
               izpušča pomembne poudarke člana oziroma predstavnika predsednika republike,ki jih je
               povedal na Mandatno-volilni komisiji in ki jih je sedaj pravzaprav ponovil. Ta
               ključni poudarek, zakaj je prišlo do tako pozne obravnave tega predloga za kandidata
               za Eurojust, je pravzaprav v tem, ker je Vlada izredno zavlekla odločanje o podpori
               listi, ki jo je predlagal predsednik republike. To pravzaprav ni prvič, da se soočamo
               pri potrjevanju kandidatov za mednarodne institucije v tem mandatu z zamudami. Take
               zamude smo imeli že letos, nekatere so nastale tudi zaradi težav v organizaciji dela
               v Državnem zboru. Vendar tu pa je do zamude prišlo predvsem zaradi tega, ker Vlada
               Republike Slovenije očitno ni ustrezno, ni primerno organizirana, ni primerno
               ekipirana in pušča pomembne odločitve, tako da je moral predsednik republike z
               intervencijo, s ponovno zahtevo Vlado spomniti, da je treba predlagati oziroma dati
               mnenje k postopku za imenovanje kandidata ali kandidatke za nacionalno predstavnico v
               Eurujustu.</p>
               <p>Rad bi povedal, da pravzaprav problem ni zakon, ki je res mogoče nekoliko bolj
               komplicirano napisan in zahteva nekoliko več organizacijskih aktivnosti vseh tistih,
               ki so v tem postopku. Problem tega je predvsem delo, organizacija dela in pa
               tempiranje, terminiranje dela pri tistih institucijah, pri tistih organih, ki so
               dolžni pravočasno odreagirati in dati ustrezna soglasja. Žal je glavni problem
               oziroma problem v tem postopku Vlada, ne prvič, najbrž ne zadnjič. Lahko pa
               ugotovimo, da nekateri drugi kadrovski postopki potekajo izjemno hitro in tudi
               predvsem drugače. Mi obžalujemo, da prihaja do takšnih zamud pri imenovanju in
               predlaganju kandidatov za najpomembnejše funkcije v evropskih institucijah. V bodoče
               pa si vsekakor želimo, da so tisti, ki so udeleženi v posamičnih postopkih, da ta
               svoja mnenja, svoja stališča, svoje predloge pripravijo pravočasno in ne
               izpostavljajo Republike Slovenije kot države, ki svojih mednarodnih obveznosti, tudi
               takrat kadar gre za kandidiranje in imenovanje v te institucije, ne izvaja pravočasno
               in tako, kot se od neke urejene evropske države tudi pričakuje.</p>
               <p>Hvala lepa.</p>
            </sp>
            <sp xml:id="SDZ5-Redna-08-2009-07-09.sp7">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Želi še kakšna poslanska skupina predstaviti stališče? Ne želi.</p>
               <p>Želijo besedo poslanke in poslanci? Ne želijo.</p>
               <p>Zaključujem to predstavitev in s tem tudi razpravo. Prehajamo na izvedbo glasovanja.
               V skladu s prvim odstavkom 7. člena Zakona o predlaganju kandidatov iz Republike
               Slovenije za sodnike mednarodnih sodišč o izvolitvi Državni zbor odloča s tajnim
               glasovanjem. V skladu s prvim odstavkom 92. člena Poslovnika Državnega zbora vodi
               tajno glasovanje komisija, ki jo sestavljajo predsedujoči ter štirje poslanci, ki jih
               izvoli Državni zbor. Poslanske skupine so mi že posredovale predloge za člane
               komisije, ki vodi glasovanje. To so: Anton Colarič - SD, Robert Hrovat - SDS, Franci
               Kek - Zares, Gvido Kres - SLS, član te komisije sem tudi jaz kot predsedujoči. Pri
               delu komisije bo sodelovala tudi generalna sekretarka Državnega zbora gospa Mojca
               Prelesnik. Ali temu predlogu kdo nasprotuje? Ne nasprotuje.</p>
               <p>Prehajamo na odločanje o takšni sestavi komisije. Glasujemo. Glasovanje teče.
               Navzočih je 72 poslank in poslancev, za je glasovalo 72, proti nihče.</p>
               <p><stage>(Za je glasovalo 72.)</stage> <stage>(Proti nihče.)</stage></p>
               <p>Ugotavljam, da je komisija v predlagani sestavi izvoljena.</p>
               <p>V skladu s tretjim odstavkom 92. člena Poslovnika Državnega zbora bo poslancem
               vročena glasovnica tako, da pride vsak posameznik k mizi predsedujočega in pove svoje
               ime in priimek. Na glasovnici bosta po abecednem redu zapisani predlagani kandidatki
               za nacionalno predstavnico v Eurojustu. Glasuje se za eno kandidatko tako, da se na
               glasovnici obkroži zaporedna številka pred imenom kandidatke, za katero se glasuje. V
               skladu s petim odstavkom 91. člena Poslovnika Državnega zbora je neizpolnjena
               glasovnica neveljavna, neveljavna je tudi glasovnica, iz katere volja poslanca ni
               jasno razvidna. V skladu s prvim odstavkom 7. člena Zakona o predlaganju kandidatov
               iz Republike Slovenije za sodnike mednarodnih sodišč bo predlagana kandidatka
               izvoljena, če bo zanjo glasovala večina poslancev, to je 46 ali več. Glasovali bomo v
               dvorani v glasovalnih kabinah. Poslanke in poslanci boste izpolnjeno glasovnico
               oddali v glasovalno skrinjo, ki bo v dvorani na mizi ob kabinah za glasovanje.
               Prehajamo na izvedbo tajnega glasovanja. Prosim poslance, ki mi boste pomagali pri
               glasovanju, da se takoj zglasite v sobi 217, kjer boste prevzeli volilni material.
               Glasovanje se bo pričelo ob 10.25 in bo trajalo do 10.40. Po končanem glasovanju
               prosim poslance, ki mi boste pomagali pri glasovanju, da se zberete v sobi 217. Sejo
               bomo nadaljevali ob 10.50 minut. Zaenkrat prekinjam sejo.</p>
               <stage type="time">(Seja je bila prekinjena ob 10.18 in se je nadaljevala ob 10.50.)</stage>
            </sp>
            <sp xml:id="SDZ5-Redna-08-2009-07-09.sp8">

               <speaker>PREDSEDNIK DR. PAVEL GANTAR:</speaker>

               <p>Kolegice in kolegi poslanci, nadaljujemo s sejo.</p>
               <p>Nadaljujemo s prekinjeno obravnavo Predloga predsednika Republike Slovenije za
               izvolitev kandidatke za nacionalno predstavnico v Eurojustu.</p>
               <p>Prebral vam bom zapisnik o ugotovitvi izida glasovanja za kandidatko za nacionalno
               predstavnico v Eurojust.</p>
               <p>Glasovanje je bilo v prostorih Državnega zbora Republike Slovenije dne 9. julija
               2009. Razdeljenih je bilo 77 glasovnic, oddanih je bilo 77 glasovnic, neveljavni sta
               bili 2 glasovnici, veljavnih je bilo 75 glasovnic. Predlagani kandidatki sta prejeli
               naslednje število glasov: Malči Gabrijelčič 68 glasov, Vojka Vidovič 7 glasov. Na
               podlagi izida glasovanja je bila s potrebno večino za kandidatko za nacionalno
               predstavnico v Eurojustu izvoljena Malči Gabrijelčič.</p>
               <p>Izvoljeni kandidatki čestitam.</p>
               <p>S tem prekinjam to točko dnevnega reda.</p>
               <p>Prehajamo na <title>6. TOČKO DNEVNEGA REDA</title>, to je na <title>DRUGO OBRAVNAVO PREDLOGA
                  ZAKONA O DODATNEM DAVKU OD DOHODKOV ČLANOV POSLOVODSTEV IN NADZORNIH ORGANOV V
                  ČASU FINANČNE IN GOSPODARSKE KRIZE, V OKVIRU REDNEGA POSTOPKA.</title>
               </p>
               <p>Predlog zakona je v obravnavo Državnemu zboru predložil Vili Trofenik.</p>
               <p>Besedo dajem predlagatelju zakona Viliju Trofeniku za dopolnilno obrazložitev
               predloga zakona.</p>
               <p>Prosim.</p>
            </sp>
            <sp xml:id="SDZ5-Redna-08-2009-07-09.sp9">

               <speaker>VILI TROFENIK:</speaker>

               <p>Hvala za besedo in lep pozdrav vsem prisotnim.</p>
               <p>Posledice gospodarsko finančne krize zahtevajo ustrezne ukrepe tudi na področju plač
               poslovodstev. Vlada Republike Slovenije je sprejela vrsto ukrepov za blažitev
               posledic finančne in gospodarske krize, med drugim tudi priporočilo predstavnikom
               Republike Slovenije v nadzornih organih gospodarskih družb, katerih večinska lastnica
               je Republika Slovenija, za sklepanje pogodb o zaposlitvi za poslovodne osebe oziroma
               določanje primernih plač, nagrad in odpravnin glede na krizne razmere. Pri izvajanju
               priporočil Vlade na področju politike plač pa prihaja do težav pri izvajanju nadzora,
               saj Vlada razen v izjemnih primerih nima potrebnih instrumentov za izvajanje nadzora.
               Posebno težavo na področju zagotavljanja sistema primernih plač poslovodstev, glede
               na krizne razmere, predstavljajo plače poslovodstev pri pravnih subjektih, ki so
               deležni različnih oblik državnih pomoči za blaženje posledic finančne in gospodarske
               krize. In ravno tem je namenjen predlog tega zakona.</p>
               <p>Problematika zagotavljanja primernih plač poslovodstev, glede na aktualne razmere je
               vse bolj problem menedžerske etike. Znižanje plač poslovodstev je namreč bolj odvisno
               od odločitev samih poslovodstev kot pa od nadzornih organov. Obstoječi sistem
               nagrajevanja poslovodstev stimulira neko specifično menedžersko obnašanje, ki je
               kratkoročno usmerjeno, tvegano in spodbuja moralni hazard, nagrajuje uspeh, ne
               sankcionira pa neuspehov. Zaradi tega je treba z dodatnim obdavčenjem onemogočiti ali
               izničiti izplačilo neupravičenih nagrad in ekscesno nagrajevanje poslovodstev v času
               finančne in gospodarske krize in omogočiti, da poslovodstva po načelu solidarnosti s
               plačilom višjih davkov prispevajo svoj delež k sanaciji finančno - gospodarske
               krize.</p>
               <p>Zato predloženi zakon predvideva, da bodo fizične osebe, ki vodijo ali nadzorujejo
               pravne subjekte, ki so deležni državnih pomoči za blaženje posledic finančne in
               gospodarske krize, zavezanci za plačilo dodatnega davka v višini 49% od plače, ki
               mesečno presega 12 tisoč 500 evrov, od nagrad, ki presegajo 25 tisoč evrov letno, in
               odpravnin, ki presegajo 75 tisoč evrov, ter bonitet, ki presegajo 25 tisoč letno.
               Prav tako so zavezanci za dodatni davek tudi člani nadzornih organov, prejemnikov
               državnih pomoči, in sicer za sejnine, ki presegajo 358 evrov za posamezno sejo, in
               nagrad, če te presegajo 12 tisoč 500 evrov letno. Zavezanci za dodatni davek so
               dolžni vložiti ustrezno davčno napoved do 31. marca. Izplačevalci, prejemniki
               državnih pomoči, pa so dolžni davčnim organom dostaviti potrebne podatke za izračun
               davka. Zakon naj bi veljal do konca leta 2010 oziroma do konca davčnega leta, v
               katerem se iztečejo poroštva oziroma jamstva in ukrepi za blažitev posledic finančne
               in gospodarske krize.</p>
               <p>Na koncu se želim še opredeliti k vloženim amandmajem. Strinjam se z amandmajema
               koalicijskih poslanskih skupin, ki sledita pripombi Zakonodajno-pravne službe, ne
               strinjam pa se z ostalimi amandmaji, ker presegajo koncept zakona oziroma temeljni
               kriterij za zavezance za dodatno obdavčitev, to je udeležba pri državnih pomočeh ali
               drugih ukrepih za krepitev finančno-gospodarske krize. Hvala lepa.</p>
            </sp>
            <sp xml:id="SDZ5-Redna-08-2009-07-09.sp10">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Predlog zakona je obravnaval Odbor za finance in monetarno politiko kot
               matično delovno telo. Besedo dajem podpredsedniku mag. Radovanu Žerjavu za
               predstavitev poročila odbora. Prosim.</p>
            </sp>
            <sp xml:id="SDZ5-Redna-08-2009-07-09.sp11">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Spoštovane kolegice in kolegi. Odbor za finance in
               monetarno politiko je na 6. seji kot matično delovno telo obravnaval predlog zakona o
               dodatnem davku od dohodka članov poslovodstva in nadzornih organov v času finančne in
               gospodarske krize, ki ga je Državnemu zboru v obravnavo in sprejem predložil poslanec
               Državnega zbora gospod Vili Trofenik.</p>
               <p>Vlada Republike Slovenije v mnenju k predloženemu zakonu z dne 17. 6. 2009 meni, da
               je v okvirih tekočih gospodarskih gibanj, ki še ne kažejo skorajšnjega izboljšanja,
               predlog zakona primeren za nadaljnjo obravnavo. Prvo je bilo posredovano mnenje
               Zakonodajno-pravne službe, ki je besedilo proučila v pogledu skladnosti z ustavo,
               pravnim sistem in zakonodajno-tehničnega stališča. Iz posredovanega mnenja izhaja
               vrsta opozoril, ki ob splošni pripombi glede skope obrazložitve predloga posreduje
               konkretne pripombe k 1., 3., 4., 5., 6., 8., 11. in 12. členu zakonskega
               predloga.</p>
               <p>K zakonskemu predlogu je v poslovniško določenem roku amandmaje k 1., 3., 4., 5., 6.,
               8., 13. členu zakonskega predloga dne 23. 6. predložila Poslanska skupina Slovenske
               demokratske stranke.</p>
               <p>V okviru dodatnega delovnega gradiva se je odbor seznanil z mnenjem komisije
               Državnega sveta za gospodarstvo, obrt, turizem in finance, s predlogi za amandmaje
               odbora na podlagi mnenja Zakonodajno-pravne službe k 3., 4., 5., 8., 11. in 13. členu
               na pobudo predlagatelja zakona poslanca Vilija Trofenika, kot izhaja iz nadaljevanje
               tega poročila, in z zbirnim pregledom vloženih amandmajev Poslanske skupine SDS ter
               predlogov za amandmaje odbora na podlagi mnenja Zakonodajno-pravne službe.
               Predstavnica Zakonodajno-pravne službe je v nadaljevanju opozorila na določena še
               odprta vprašanja, med drugim na vprašanje opredelitve davčnega zavezanca. Po mnenju
               Zakonodajno-pravne službe je kriterij za določitev prejemanje državne pomoči, do
               česar so upravičene tudi fizične osebe, ki zaposlujejo delavce. V nadaljevanju je
               bila z vidika varstva lastninske pravice izpostavljena visoka stopnja obdavčitve
               glede na to, da gre za dohodke, ki so že obdavčeni z dohodnino, kot možen prekomeren
               poseg in še prisotna retrogradnost predloženega besedila.</p>
               <p>Zatem je predstavnica Vlade v predstavitvi posredovanega mnenja navedla, da je
               predlog zakona primeren za nadaljnjo obravnavo. Hkrati je izrazila podporo predlogom
               za amandmaje odbora, ki jih je predložil predlagatelj zakona. V nadaljevanju je odbor
               upošteval mnenje Zakonodajno-pravne službe na pobudo predlagatelja zakona poslanca
               Vilija Trofenika ob obravnavi posameznih členov predloženega besedila na podlagi
               osmega odstavka 131. člena sprejel amandmaje k 3., 4., 5., 8., 11. in 13. členu
               zakona. Odbor je na podlagi 128. člena Poslovnika glasoval o amandmajih in členih
               predloženega zakona. Ob obravnavi odbor ni sprejel amandmaja Poslanske skupine SDS k
               1., 3., 4., 5., 6., 8., niti k 13. členu zakonskega predloga. Glede na sprejete
               amandmaje je na podlagi prvega odstavka 133. člena Poslovnika Državnega zbora
               pripravljeno besedilo dopolnjenega predloga zakona, v katerega so vključeno vsi
               sprejeti amandmaji. Dopolnjeni predlog zakona je sestavni del tega poročila. Hvala
               lepa.</p>
            </sp>
            <sp xml:id="SDZ5-Redna-08-2009-07-09.sp12">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo dajem predstavnici Vlade za uvodno obrazložitev mnenja. Besedo ima
               mag. Helena Kamnar, državna sekretarka na Ministrstvu za finance. Prosim.</p>
            </sp>
            <sp xml:id="SDZ5-Redna-08-2009-07-09.sp13">

               <speaker>MAG. HELENA KAMNAR:</speaker>

               <p>Hvala lepa, gospod predsednik. Spoštovani poslanci in poslanke! Vlada predlog zakona
               podpira, ker meni, da je pomembna sestavina vseh ukrepov, ki jih je Vlada že
               predlagala v boju proti krizi. Hkrati pa ugotavlja, da pravzaprav zakon že po sami
               naravi, namenu in ciljih predstavlja ukrep kratkotrajne narave in ne predstavlja
               sistemskega zakona. V tej smeri tudi ne podpira amandmajev Poslanske skupine SDS, ki
               bi zakon dopolnjevali. Tako da, če zaključim, Vlada podpira sprejetje zakona, kot je
               predložen v obravnavo. Hvala lepa.</p>
            </sp>
            <sp xml:id="SDZ5-Redna-08-2009-07-09.sp14">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Sledi predstavitev stališč poslanskih skupin. Besedo ima Vili Trofenik v
               imenu Poslanske skupine Zares. Prosim.</p>
            </sp>
            <sp xml:id="SDZ5-Redna-08-2009-07-09.sp15">

               <speaker>VILI TROFENIK:</speaker>

               <p>Hvala za besedo. V Poslanski skupini Zares bomo predlog zakona podprli, z vloženima
               amandmajema, pri katerih smo tudi sopodpisniki. Hvala.</p>
            </sp>
            <sp xml:id="SDZ5-Redna-08-2009-07-09.sp16">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Vili Rezman, v imenu Poslanske skupine DeSUS. Prosim.</p>
            </sp>
            <sp xml:id="SDZ5-Redna-08-2009-07-09.sp17">

               <speaker>VILI REZMAN:</speaker>

               <p>Hvala lepa, gospod predsednik. V Poslanski skupini DeSUS budno in z zaskrbljenostjo
               spremljamo dogajanje v zvezi z ekonomsko, gospodarsko in finančno krizo, pa tudi
               ukrepe, ki se v zvezi s tem sprejemajo. Za nekatere sodimo, da ne dajejo dovolj
               rezultatov in da se izvajajo preveč selektivno, ta trenutek, na primer, jamstvena
               shema, pri kateri se nam dogaja, da tiste firme iz bonitetnega razreda C pravzaprav,
               če rečemo slengovsko, ne pridejo zraven.</p>
               <p>Kar se tiče tega zakona, bo naš premislek potreben še čisto do konca odločitve,
               čeprav načeloma podpiramo omejevanje previsokih plač. Menimo pa, da je treba
               opozoriti tudi na nekatere slabosti, ki se kažejo v predlaganem predlogu zakona.
               Zakon, ki mu rečemo kar zakon o menedžerskem davku, dodatnem davku za čas krize samo
               za menedžerje in tiste, ki nadzorujejo menedžerje, se ima po samem razumevanju za
               enega izmed protikriznih ukrepov. In obenem se ima pravzaprav za moralno-etični
               korektiv in ne toliko za strokovno in za poslovno odločitev.</p>
               <p>V zvezi s tem je treba opozoriti na to, da je bilo nekaj nelagodja tudi v mnenjih, ki
               jih je v postopku predstavljala Vlada, ko je vsaj dvakrat omenjala problematičnost v
               zvezi z ustavnostjo, tako v zvezi s horizontalno diskriminacijo kot v zvezi z
               veljavnostjo za nazaj. Kasneje se je nekaj teh pomislekov tudi izgubilo in danes smo
               slišali, da Vlada podpira ta predlog zakona, kakršen je po amandmiranju na odboru za
               finance bil sprejet. Mi pa menimo, da je treba premišljati tudi tisto, kar je
               opozarjala Zakonodajno-pravna služba, ki je dala takorekoč na vsak člen svoje
               pripombe. Pozoren je treba biti na to, da je umanjkala strokovna podpora temu zakonu.
               Nismo opazili, da bi se strokovnjaki masovno odzivali na to v smislu podpore. Prej bi
               lahko rekli, da je bilo nekaj kritičnih misli v zvezi s tem zapisanih in izrečenih in
               ocenjujemo, da so amandmaji, ki so jih predlagali v opozicijski SDS, vredni tehtnega
               premisleka. Prvič zavoljo tega, ker odpravljajo ciljano, selektivno ciljano usmeritev
               v zvezi z direktorji in nadzorniki in v tem se kaže ta horizontalna diskriminacija.
               Ne gre torej za vse, ampak samo za nekatere, ki so izbrani po določenih kriterijih.
               In ker gre za to, da gre za časovno omejenost. Če je treba ekscesne, kakor se
               zapisuje v utemeljitvi, plače omejevati, jih je treba verjetno omejevati sistemsko,
               na dolgi rok in ne samo v času krize. Poslanska skupina DeSUS je pozorna tudi na to,
               da so ukrepi ciljani samo na tiste, ki so prejemniki državne pomoči, in da so
               izpuščeni tisti, ki so bili poprej še mišljeni, tisti, v katerih ima država pomemben
               lastniški delež. Ocenjujemo, da je zakon usmerjen nekako, bi rekli, kaznovalno na ta
               način, da se tiste plače, ki so ocenjene kot neprimerne, omejuje, da so neprimerne,
               ekscesne nagrade omejujejo, kar je prav, vendar je preozko mišljeno, vsaj po naši
               sodbi, kadar so mišljeni samo tisti, ki so zajeti v okviru ukrepov, ki so bili že
               sprejeti in ki tudi sami že pogojujejo omejevanje nagrad in nekaterih drugih bonitet,
               ki jih poslovodstva teh firm sicer imajo.</p>
               <p>Zdi se nam, da je tudi napak oceniti menedžerje firm, ki imajo težave, kot slabe
               menedžerje in da jih nima smisla tako diskriminirati, da tja ne bomo dobili
               najboljših. Ker slabe firme potrebujejo najboljše in najbolj družbeno odgovorne
               menedžerje. In zdi se nam, da ni pravi argument solidarnosti z delavci zato, ker se
               naj te solidarnosti bojda zavedajo samo tisti v ozkem segmentu poslovodstev, vsi
               ostali pa ne; so razpuščeni iz tega zakona.</p>
               <p>Zato bomo mi v zvezi s premislekom o tem, ali se naj podpro opozicijski amandmaji,
               oba, ki govorita o tem, da se torej na daljši nalog omejuje ekscesne plače in da se
               za tako rekoč vse to omejuje. Torej, premislili bomo in se šele po tem premisleku, po
               razpravi odločili, ali podpreti ali ne.</p>
            </sp>
            <sp xml:id="SDZ5-Redna-08-2009-07-09.sp18">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Bogdan Barovič v imenu Poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ5-Redna-08-2009-07-09.sp19">

               <speaker>BOGDAN BAROVIČ:</speaker>

               <p>Spoštovane kolegice, kolegi, gospa Kanglerjeva. Seveda v Slovenski nacionalni stranki
               podpiramo Predlog zakona o dodatnem davku od dohodkov članov poslovodstev in
               nadzornih organov. Podpiramo predlog zakona, ki zgleda tako, kot ko gori cela hiša in
               zgori in je tam okoli en majhen plamenček, priletijo gasilci in ga pogasijo. To je
               tako. In da ne bo zdaj levo, desno. Od leta 1998 veljajo omejitve, te omejitve je
               določila Vlada - kar se tiče plač menedžerjev. Menedžerji jih niso upoštevali.
               Takratna vlada ni odreagirala. Podatki. V takratnem času so si izplačali: predsednik
               uprave Save, Petrol, Peter Tomšič, Frančiška Hunjet, Marjan Vidmar - milijon 335
               evrov, Janez Lotrič - 423 tisoč evrov, Zoran Jankovič <stage>(še na Mercatorju)</stage> - 412 tisoč
               evrov. Seštejte! Seštejte in boste videli, da je sramota, da je toliko denarja, ki ga
               Sod nima za paradnega konja slovenske industrije Muro! Svinjarija in sramota! 5
               milijonov nimamo, da bi Muro rešili vsaj za dva, tri mesece, paradnega konja, višek
               tehnologije in najboljše šivilje in kreatorji. Sramota! 3 milijone so si izplačali,
               to je treba povedati.</p>
               <p>Na prvem mestu največ zaslužijo menedžerji v Veliki Britaniji, na drugem mestu v
               Nemčiji, na tretjem mestu - v Sloveniji. Prosim vas, v Sloveniji! Avstrijci imajo
               nekaj čez 300 tisoč, naši so imeli čez 400. Krasno! In zato smo tam, kjer smo. In
               nobena vlada ni naredila ničesar. To, čemur smo zdaj priče, hvala bogu, da se je
               gospod Trofenik spomnil, je pa samo majhen požarček, ki ga bomo pogasili. Lepo vas
               prosim, potem pa še amandmajev, ki so pošteni, pa ne glede, da jih je spisala SDS, ne
               priznavate. Konkretno amandma k 5. členu - zdaj smo dali neke kazni, ti ubogi, ti, do
               leta 2010. Ja, kaj bomo pa naredili s tem? Kaj? Nič! Zdaj, v času krize tako ne bo
               noben menedžer nič zaslužil, do 2010, potem bodo pa spet začeli krast. In ta amandma
               je pravi in tega podprite, če ste pošteni. Kazni, poglejte, v 12. členu, sankcije,
               zaslužek 500 tisoč evrov. Ne bom jih prijavil, ne bom - in bom kaznovan s 25 tisoč
               evri globe, ker bom 250 tisoč evrov zatajil. Ali je to kazen? Ali je to pošteno?
               Slovenci pa na cesti, jutri, 2.000! Hvala bogu, da je ta zakon. Premil je, to je samo
               majhen požarček. In ne mi govoriti, da Vlada zgolj priporoča - piše. Podatki o
               prejemkih poslovodstva niso javni. Zakaj so pa naši podatki javni? Kaj mene briga,
               kdo je lastnik! Kako si lahko nekdo, ki je zaslužil, po konkretnih podatkih, 445
               tisoč po osebi - govorim o upravi Uniona -, kako lahko ta podatek, ki je skrit, naš
               podatek, ki imamo plačo 2.300 evrov neto, približno, je pa javen! Javen je za vse
               delavce, ki imajo 500, 600 evrov, pa se jih nihče ne spomni! Sramota za to državo! In
               enkrat naj povem in tej oblasti: in vsem, ki so bili prej na oblasti, zraven ste
               bili! Pravim, samo pet sem jih naštel, ki so pobrali več kot tri milijone evrov.
               Zakaj jih nismo dali Muri? Ta zakon bi moral začeti veljati, ne za leto 2009 do 2010,
               ta zakon bi moral poseči za nazaj retrogradno, pa sme ali ne sme, od leta 1998 in
               vsem nabiti 50% davkov od leta 1998 do danes in nič z omejitvijo 2010. Do konca!</p>
               <p>V Slovenski nacionalni stranki bomo ta predlog podprli, vendar z grenkim priokusom
               glede nekaterih členov. To je samo všečnost, gašenje požarov, ampak upam, da sem
               razkril to sramoto, ki se je dogajala od leta 1998. In razkril imena in vse tiste, ki
               so kasirali.</p>
            </sp>
            <sp xml:id="SDZ5-Redna-08-2009-07-09.sp20">

               <speaker>PREDSEDNIK DR. PAVEL GANTAR:</speaker>

               <p>Gospod Barovič, čas je potekel. Hvala lepa.</p>
               <p>Besedo ima mag. Radovan Žerjav v imenu Poslanske skupine Slovenske ljudske stranke.
            </p>
            </sp>
            <sp xml:id="SDZ5-Redna-08-2009-07-09.sp21">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Spoštovane kolegice in kolegi! V času, ko je svetovna
               finačna in gospodarska kriza zajela Slovenijo in ko država s sprejetimi ukrepi
               dodeljuje poroštva oziroma jamstva in tudi konkretna denarna sredstva za blažitev
               posledic krize je prav, da se normativno uredijo tudi prejemki članov poslovodstev in
               nadzornih svetov podjetij, ki so teh ukrepov deležni. Zato podpiramo dopolnjeni
               predlog zakona, ki situaciji neprimerno visoke dohodke članov uprave in nadzornih
               svetov obdavčuje na način, da je pravzaprav vsak presežek po zakon o določanju višine
               sto odstotno obdavčen. S tem zakonom pravzaprav urejamo vprašanje menedžerske etike.
               Gre za urejanje problematike peščice ekscesnih individualnih primerov, kar je sicer
               po našem mnenju tudi pomembno, saj gre za simbolni signal slovenski družbi, njenim
               državljankam in državljanom. Predlagatelj očitno samokritično in satirično kot piko
               in i predstavlja ravno primer NLB in Marjana Kramarja, za katerega je evidentno, da
               mu je podlago za takšni izplačilo podarila vlada pod vodstvom LDS, katere člani ste
               bili takrat skoraj vsi, ki tokrat sicer v vlogi treh strank sestavljate koalicijo.
               Gre sicer za potreben zakon, ne gre pa za rešitev.... Gospod Anderlič, jaz bi
               vas...</p>
            </sp>
            <sp xml:id="SDZ5-Redna-08-2009-07-09.sp22">

               <speaker>PREDSEDNIK DR. PAVEL GANTAR:</speaker>

               <p>Mir v dvorani! Gospod, mag. Žerjav, nadaljujte, prosim.</p>
            </sp>
            <sp xml:id="SDZ5-Redna-08-2009-07-09.sp23">

               <speaker>MAG. RADOVAN ŽERJAV:</speaker>

               <p>Spoštovani, gospod predsednik. Jaz bi prosil, namreč ob vsakem nastopu, ki ga imam v
               tej dvorani, ima kolega, gospod Anderlič, vedno nekaj dodati.</p>
            </sp>
            <sp xml:id="SDZ5-Redna-08-2009-07-09.sp24">

               <speaker>PREDSEDNIK DR. PAVEL GANTAR:</speaker>

               <p>Spoštovani gospod Anderlič, prosim, da vzdržujete mir v dvorani in da se ne oglašate
               med prestavitvami stališč. Prosim.</p>
            </sp>
            <sp xml:id="SDZ5-Redna-08-2009-07-09.sp25">

               <speaker>MAG. RADOVAN ŽERJAV:</speaker>

               <p>Ne gre pa za rešitev, ki bi kakorkoli pripomogla k reševanju gospodarske krize ali pa
               reševanju pravih problemov Slovenije, slovenske tranzicije in njenih, če tako hočete,
               tajkunov. Torej, ne gre za ukrep, ki bi blažil finančno in gospodarsko krizo.</p>
               <p>Sprašujem se, zakaj veliki borci za etična vprašanja in omejevanja ekscesnih situacij
               v slovenski družbi ne vložijo oziroma podprejo predloga zakona, ki bi na primer
               onemogočil dajanje jamstev, poroštev oziroma sredstev tajkunom za tako imenovane
               menedžerske odkupe podjetij. Tukaj govorimo o milijonih evrov in ne o nekaj tisočih.
               Mogoče ta problematika ni ekscesna in ne etična, v lastno skledo je težko pljuvati,
               ni kaj. Na žalost tako pač je in dokler bomo priča takšnemu sprenevedanju tako ene
               kot druge politične opcije, toliko časa slovenski državljani od politike ne morejo
               pričakovati, da bo delovala v njihovo dobrobit. Hvala lepa.</p>
            </sp>
            <sp xml:id="SDZ5-Redna-08-2009-07-09.sp26">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima, mag. Borut Sajovic v imenu Poslanskega kluba Liberalne
               demokracije Slovenije.</p>
            </sp>
            <sp xml:id="SDZ5-Redna-08-2009-07-09.sp27">

               <speaker>MAG. BORUT SAJOVIC:</speaker>

               <p>Hvala lepa, gospod predsednik za besedo. Pozdrav predstavnici ministrstva, državni
               sekretarki, kolegice in pa kolegi. Seveda pred nami je zanimiv predlog zakona, lahko
               rečem, da v Liberalni demokraciji pozdravljamo razmisleke in pa vsebino, katero je
               predlagatelj želel s tem sporočiti in pa urediti. Zakon daje nekatere odgovore na
               pomembna vprašanja, vendar v isti sapi pa odpira tudi druge dileme in vprašanja, na
               katere še nimamo odgovorov. Jaz sem prepričan, da jih bomo tekom razprave dobili in
               potem bomo v Poslanskem klubu Liberalne demokracije o tem zakonu glasovali tako kot
               vedno, vsak po lastnem prepričanju in presoji.</p>
               <p>Zakon je nastal kot rezultat skupne obsodbe prekomernih izplačil v menedžmentu, ki v
               teh težkih časih ne uvidi delitve bremena krize skupaj z ostalimi deli družbe. Najbrž
               je zagotovo na mestu vprašanje, kaj je osrednji namen tega zakona. Osnovni namen tega
               zakona je in mora biti omejevanje nenormalnih, prekomernih, včasih tudi celo
               neverjetno visokih prihodkov ali nagrad. Podvprašanje, ki si ga postavljamo: Komu je
               in naj bo namenjen? Zakon se omejuje na podjetja, ki so od države prejela poroštvo
               oziroma jamstvo ali druga sredstva z naslovom finančno gospodarskih protikriznih
               ukrepov. Tako bomo zagotovo preprečili ekscesne pojave, katerim smo bili priča v
               Združenih državah Amerike, ko so si menedžerji ob prejemanju državne pomoči različnih
               oblik še vedno izplačevali mastne denarje za njihovo domnevno tako uspešno delo. Kdo
               naj bi od tega imel korist? Jaz mislim, da največ koristi morajo imeti družbe, v
               katerih so zaposlena poslovodstva, saj ne bodo več obremenjena z izplačevanjem
               visokih vsot nagrad oziroma s tem bodo tudi bolje urejena razmerja med samimi dohodki
               znotraj podjetij, torej med zaposlenimi in samimi vodstvi podjetij, kjer naj ne bi
               več prihajalo do takšnih nesorazmerij, in vse to seveda ocenjujemo kot pozitivno, v
               redu in dobro. Ne nazadnje, pa morda celo najpomembnejše - zakon predstavlja neke
               družbene standarde v Sloveniji, kjer smo v zadnjih letih bili nenehno priča enormnim
               plačilom menedžmentu. Se pa na drugi strani odpirajo dileme, in sicer v poslanski
               skupini smo prepričani, da morajo biti menedžerji in delavci ustrezno nagrajeni za
               svoje delo. Zato se tudi pri tem zakonu porajajo določene dileme. Ob takšnih zakonih
               se namreč postavljajo pomembna vprašanja, ki so bila v javnosti že izpostavljena, kot
               na primer: ali bomo uspeli pridobiti ustrezne strokovnjake - menedžerje za vodenje
               najpomembnejših podjetij? In tudi na to vprašanje si ob sprejetju tega zakona moramo
               postaviti jasne odgovore, v nasprotnem primeru zakon ne bo dober. Poglejte primer
               Elana: od desetih vrhunskih menedžerjev za pomočnika, levo in desno roko uprave, so
               se po tem, ko so izvedeli, kakšne bodo plače, kar štirje umaknili. Enostavno, mi
               moramo za pošteno delo zahtevati pošteno plačilo in da je pošteno plačilo vezano tudi
               na rezultate dela.</p>
               <p>Jaz sem prepričan, da marsikdo v Muri danes ne bi nič nasprotoval, če bi imel
               menedžer ne vem kakšno enormno plačo, samo da bi s svojimi rezultati podjetje rešil,
               vsaj v zdravem jedru, in ga postavil na noge. Od številnih drugih dilem, na katere je
               tudi treba najti odgovore, da če bo zakon, katerikoli, šel ad personam ali bo
               politično motiviran, potem nas zagotovo ne pripelje do cilja, da pri tem zakonu lahko
               govorimo tudi o diskriminaciji in pa razlikujemo zavezance. Da je pozitivno, ker je
               omejen na čas krize in naj bi se mu rok veljavnosti iztekel z letom 2010, da so
               seveda nesorazmerno razdeljena davčna bremena med državljani. Da moramo tem
               prilagoditi tudi ustrezne spremembe Zakona o dohodnini. In pa tisto, kar je pri nas
               pri zakonodaji najpomembnejše, da moramo uvesti tudi ustrezen in pa dosleden nadzor
               nad izvajanjem zakona. V Sloveniji si je treba strateško zastaviti, kakšna naj bo
               politika do dobrih in pa kvalitetnih menedžerjev...</p>
            </sp>
            <sp xml:id="SDZ5-Redna-08-2009-07-09.sp28">

               <speaker>PREDSEDNIK DR. PAVEL GANTAR:</speaker>

               <p>Kolega Sajovic, čas je potekel.</p>
            </sp>
            <sp xml:id="SDZ5-Redna-08-2009-07-09.sp29">

               <speaker>MAG. BORUT SAJOVIC:</speaker>

               <p>Hvala lepa predsednik.</p>
            </sp>
            <sp xml:id="SDZ5-Redna-08-2009-07-09.sp30">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Breda Pečan v imenu poslanske skupine Socialnih demokratov.
               Prosim.</p>
            </sp>
            <sp xml:id="SDZ5-Redna-08-2009-07-09.sp31">

               <speaker>BREDA PEČAN:</speaker>

               <p>Hvala za besedo, gospod predsednik. Dober dan kolegicam in kolegom v dvorani. Dober
               dan gospe državni sekretarki Heleni Kamnar.</p>
               <p>Poslanska skupina Socialnih demokratov podpira predlog zakona o dodatnem davku od
               dohodkov članov poslovodstva in nadzornih organov, ker se v času finančne krize vsaj
               za to obdobje popravljajo, deloma popravljajo dohodkovne razlike, ki so nastale
               zaradi sprememb Zakona o dohodnini oziroma zaradi povečanja dohodkovnih razlik, saj
               so v prejšnjem mandatu nadzorniki in poslovodstva dobivali pretirano visoke nagrade,
               ob znižanih davkih. Sedanja vlada je delno uredila nagrajevanje nadzornih svetov, ko
               je prepovedala udeležbo članov nadzornih svetov pri dobičku podjetja, vendar pa je
               kljub temu, da je Vlada sprejela uredbo o sejninah in povračilih stroškov nadzornih
               svetov in svetov v javnih skladih, javnih agencijah, javnih zavodih in javnih
               gospodarskih zavodih, treba presežne zneske dodatno obdavčiti. Zato je potrebno
               dodatno obdavčiti poslovodstva in nadzorne svete pravnih oseb, v katerih je Republika
               Slovenija večinska lastnica neposredno ali posredno, in pravne osebe, ki so od države
               prejele jamstva ali sredstva za blažitev posledic finančne in gospodarske krize na
               podlagi ukrepov, ki sta jih sprejela Državni zbor Republike Slovenije ali Vlada
               Republike Slovenije. Seveda bo predlagana ureditev dodatnega davka v veljavi le za
               čas krize, ker je tudi večina protikriznih ukrepov kratkoročne narave, se pravi,
               najkasneje do konca leta 2010 oziroma do izteka jamstev države. Glede ustreznosti
               predlagane rešitve je treba omeniti, da Slovenija ni edina, ki se je domislila
               dodatne obdavčitve v času krize. Tudi v Združenih državah Amerike so sprejeli zakon o
               obdavčevanju nagrad za vodstva gospodarskih družb, ker prejemajo državno pomoč. Tako
               so v podjetjih, ki prejemajo državno pomoč, za čas prejemanja pomoči letne plače
               menedžerjev omejili na največ 500 tisoč evrov, brez odpravnin in nagrad, velja pa
               tudi prepoved izplačila dividend. Slovenija bo na podlagi tega zakona dohodke, višje
               od zakonsko določene meje, v celoti obdavčila z dodatno davčno stopnjo 49%. Tako da
               bodo izplačani zneski neto plač za zneske nad 12.500 evrov bistveno nižji. Z zakonom
               se bodo sicer določenim menedžerjem in članom nadzornih svetov razpoložljivi dohodki
               zmanjšali, vendar pa to ne bo negativno vplivalo na gospodarsko rast, saj davčni
               zavezanci, ki imajo nadpovprečne dohodke, teh ne bodo uporabili za tekočo potrošnjo,
               vendar ne predstavljajo tako velikega deleža v potrošnji, da bi zaradi tega lahko
               vplivali na znižanje gospodarske rasti v Sloveniji. Prav tako pa bodo ta dodatna
               sredstva v manjši meri vplivala tudi na financiranje proračuna.</p>
               <p>Zaradi vsega navedenega je zakon za našo poslansko skupino sprejemljiv in ga bomo,
               kot rečeno, podprli. Hvala.</p>
            </sp>
            <sp xml:id="SDZ5-Redna-08-2009-07-09.sp32">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Rado Likar, v imenu Poslanske skupine Slovenske demokratske
               stranke. Prosim.</p>
            </sp>
            <sp xml:id="SDZ5-Redna-08-2009-07-09.sp33">

               <speaker>RADO LIKAR:</speaker>

               <p>Hvala za besedo, gospod predsednik. Pozdrav gospe državni sekretarki! Spoštovane
               kolegice in kolegi! Več kot očitno je, da se ljudje nismo pripravljeni prostovoljno
               odreči materialnim ugodnostim, in tako se je v Sloveniji nagrajevanje poslovodstva
               vse od osamosvojitve dalje močno povečalo. Predvsem v času finančne in gospodarske
               krize se postavlja vprašanje, kako je mogoče, da imajo vodilni v podjetjih tako
               visoke dohodke in nagrade, in to celo v primerih, ko njihovim podjetjem ne gre dobro
               oziroma propadajo. Nekatera imena smo danes že slišali, zato jih na tem mestu ne bi
               ponavljal.</p>
               <p>Dejstvo je, da je izvajanje vladnih priporočil o višini določanja dohodkov
               poslovodstev v podjetjih, ki so v večinski državni lasti, pa tudi poslovodstev v
               finančnih institucijah ter podjetjih, ki so oziroma še bodo za reševanje krize
               prejela sredstva od države, v praksi težko nadzorovati in se ta priporočila praktično
               ne izvajajo. Eden takšnih primerov je nadzor nad izvajanjem ukrepov subvencioniranja
               skrajšanega delovnega časa, ki prepoveduje delodajalcem izplačevanje nagrad članom
               vodstva in nadzornega sveta. To se je v praksi že pokazalo. Dodatna težava pa je tudi
               v tem, da so plače in nagrade poslovodstev predmet civilnih pogodbenih razmerji med
               podjetji in omenjenimi osebami in so tudi iztožljive. Po drugi strani pa podatki
               prejemkov poslovodstva niso javni in Vlada nima vpogleda vanje.</p>
               <p>V Poslanski skupini Slovenske demokratske stranke smo mnenja, da bi ta zakon lahko
               pripomogel k reševanju problematike pretiranega in ekscesnega nagrajevanja
               poslovodstev, ki smo jim priča posebno še v času finančne in gospodarske krize. Zakon
               bo delno pripomogel k temu, da si slabi menedžerji ne bi izplačevali pretiranih in
               ekscesnih nagrad, posebno še v primeru neuspešnega poslovanja. Predlog zakona v 5.
               členu med drugim predvideva dodatno obdavčitev plač oziroma nadomestil v delu, ki
               presega znesek 12.500 evrov bruto. V naši poslanski skupini smo mnenja, da bi bila
               ustreznejša določba, da bi dodatno obdavčili vse prejemke iz delovnega razmerja, ki
               jih dosegajo zavezanci, se pravi fizične osebe, ki vodijo posle poslovnega subjekta
               ali nadzorujejo poslovni subjekt pravne osebe, katerih večinski lastnik je država
               Slovenija in ki so od države prejeli poroštvo ali sredstva za blažitev finančne in
               gospodarske krize in presegajo plačo predsednika Vlade Republike Slovenije.</p>
               <p>Po našem mnenju bi bilo primerno, da bi se med zavezance za plačilo tega davka
               vključilo tudi vodilne, ki vodijo državno SID banko, ter stečajne in likvidacijske
               upravitelje, katerih prejemki so v nekaterih primerih previsoki glede na rezultate in
               zato tudi neetični. Prav tako smo mnenja, da bi zakon moral veljati trajno in ne samo
               za čas do konca veljave državnih poroštev ter drugih ukrepov za blažitev posledic
               svetovne finančne in gospodarske krize.</p>
               <p>Predlog zakona je po našem mnenju korak naprej k omejevanju izplačil dohodkov in
               nagrad poslovodstev, ki vodijo posle ali nadzorujejo poslovne subjekte, kjer ima
               država prevladujoč vpliv, ali pravne osebe, ki od države prejemajo kakršno koli pomoč
               za blažitev krize in ki so posebno v primeru slabega poslovanja neetične.</p>
               <p>Zaradi tega bomo v Poslanski skupini SDS zakon podprli.</p>
            </sp>
            <sp xml:id="SDZ5-Redna-08-2009-07-09.sp34">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin.</p>
               <p>Prehajamo na razpravo o členih, vloženih amandmajih, ki jo bomo opravili na podlagi
               pregleda vloženih amandmajev z dne 9. 7. 2009.</p>
               <p>V razpravo dajem 5. člen in amandma Poslanske skupine SDS ter amandma poslanskih
               skupin SD, Zares, LDS in DeSUS. Želi kdo razpravljati? Prosim, za prijavo. Besedo ima
               Jožef Jerovšek.</p>
            </sp>
            <sp xml:id="SDZ5-Redna-08-2009-07-09.sp35">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Spoštovane kolegice in kolegi! Predlog amandmaja, ki
               ga je pripravila naša poslanska skupina, ki predvideva, da se v obdavčitev zajamejo
               vsi dohodki, ki so nad nivojem plače predsednika Vlade Republike Slovenije, je
               popolnoma logičen. V Sloveniji smo priča neverjetnim anomalijam in finančnim
               malverzacijam, ki si jih razni subjekti v državni lasti in v državnih zavodih
               dovoljujejo in si že leta in leta izplačujejo neverjetne plače. To je način, da vsaj
               delno omejimo to zadevo. Se pa bojim, da so predlagatelji zakona to naredili kot
               lepotni popravek, kajti prav istih strank pravzaprav imamo dvojno moralo, dvojno
               obnašanje. Tudi pri tistem zakonu, kako se ne sme podaljševati tajkunskih kreditov,
               je prišlo potem do spremembe. V ozadju so delovali drugače. Na koncu se je izkazalo,
               da tisti, ki so najbolj vpili, imajo skrita podjetja v tujini in so prav tako bili
               deležni tajkunskih kreditov, praktično nezavarovanih, če je neko podjetje vredno
               50.000 evrov in dobi 6 milijonov evrov kredita in s svojo lastnino, ki je 50.000
               evrov, tako so v tujini prikazali, ni pokritja. V zvezi s tem sprašujem, ali so
               tokrat bili iskreni, ali pa so tem ljudem naročili, kako naj se izognejo, ker je to
               predstava za ljudstvo. Jaz bom podprl ta zakon in tudi ta amandma je smiseln. Treba
               je narediti nek limit in predsednik Vlade je številka ena v te j državi, naj bo. In v
               državni upravi, v državnih podjetjih ne bi smelo biti višjih dohodkov. Kdor pravi, da
               se bo zaradi tega svet podrl, naj gre drugam, naj gre v privatno podjetje. Dovolj je
               spodobnih ljudi, mladih ljudi, ki bodo dobro delali. Ti menedžerji pa vpijejo, kako
               se bo svet podrl, če se bo njim omejilo in da bodo odšli drugam. Naj gredo, recimo
               jim, naj gredo, vendar pa naj ne bodo pijavke državnega proračuna in zajedanja ljudi
               na vseh področjih. Treba je zelo dosledno izpeljati rešitve, ki so v tem zakonu.
               Bojim se, da bodo razne uprave bank preko nagrad, preko nadzornih svetov, vemo, da o
               Ljubljanske bankei so vsi člani uprave še člani nadzornih svetov štirih ekspozitur
               banke v Nemčiji, v Sarajevu, itd., in si tam delijo blazne nagrade, ki tukaj notri
               verjetno niso zajete, ker to je prikazano drugje. To na finančnem ministrstvu
               najbolje vedo, kakšnih malverzacij in kakšnih bajpasov so se vedno posluževali in se
               jih poslužujejo. Tudi stečajni postopki. V začetku marca smo sprejemali spremembo
               zakona, jaz sem opozarjal, da bi v tistem zakonu bilo treba narediti drugače. Tisti
               zakon je bil sprejet, da se lahko nazaj obračunajo davki, sedaj vidimo, neka gospa
               toži pa...</p>
            </sp>
            <sp xml:id="SDZ5-Redna-08-2009-07-09.sp36">

               <speaker>PREDSEDNIK DR. PAVEL GANTAR:</speaker>

               <p>Spoštovani, kolega Jerovšek, dajte se bolj omejiti na ta amandma, prosim.</p>
            </sp>
            <sp xml:id="SDZ5-Redna-08-2009-07-09.sp37">

               <speaker>JOŽEF JEROVŠEK:</speaker>

               <p>.. 300 tisoč evrov so si na hitro na podlagi spremembe zakona izplačale. Ta imena
               imajo nek pomen v slovenskem prostoru, ti priimki: Tož, Marinc, itd. Vemo točno, komu
               pripadajo, kdo jim je naročil, naj tako ravnajo in katera sodišča in bodo to
               odobrila. To je nezaslišano.</p>
               <p>Zaradi tega zakon podpiram, sem pa nezaupljiv do predlagateljev, ker je to manever.
               Ravno iz tistih strank prihajajo, ki pravzaprav najbolj nečedne posle v ozadju
               vodijo. Hvala.</p>
            </sp>
            <sp xml:id="SDZ5-Redna-08-2009-07-09.sp38">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Vili Trofenik.</p>
            </sp>
            <sp xml:id="SDZ5-Redna-08-2009-07-09.sp39">

               <speaker>VILI TROFENIK:</speaker>

               <p>Hvala, za nasvet, gospod Anderlič, pa pomoč. Najprej bi se moral odzvati na
               predhodnika. Pravi, da ne zaupa predlagateljem. Na žalost je ednina. Dobro bi bilo,
               če bi nas bilo več, sem pa sam in nimam nobenih skritih namenov.</p>
               <p>Najprej sem dolžan pri 5. členu povedati, zakaj je taka rešitev, kot je, ker se
               amandma nanaša na 5. člen. Plače nad 12 tisoč 500 evrov mesečno, nagrada letna nad 25
               tisoč, odpravnina nad 75 tisoč, udeležba pri dohodku na dobiček ...<stage>/Nerazumljivo./</stage>...
               odhodka nad 25 tisoč in bonitete nad 25 tisoč. To so prepisani kriteriji Združenja
               Maneger, zato noben očitek, da politika ali predlagatelj hoče s tem predlogom
               preganjati ali karkoli drugega dobre menedžerjev, enostavno ne zdrži nobene resne
               kritike, ker ta stališča, ti kriteriji Združenja Meneger, kot najvišji, primerni po
               njihovi oceni, po oceni stanovskega združenja menedžerjev so številke, ki so služile
               kot osnova za zakon.</p>
               <p>O amandmajih sem se načelno izrekel že na začetku, v dodatni obrazložitvi. Kljub temu
               moram opozoriti, da amandmaja SDS ne zavračam, ker je to opozicijska stranka -
               mislim, da smo v primeru tega zakona, vsaj osebno tako razumem, na isti strani, ker
               je bilo v stališču predstavljeno, da ga podpirajo -, vendar bi šli v neko drugo
               polje, v nek drug okvir, kot izhaja iz samega zakona.</p>
               <p>Ob tej priložnosti dovolite še, ker je bila v nekaterih nastopih ali predstavitvah
               mnenj, pa tudi v javnosti problematizirana eventualna ustavnost ali skladnost z
               ustavo. Tudi Vlada je napisala neobrazložen stavek, da se boji, da bi bilo lahko
               problematično v zvezi z ustavo, vendar tega nikjer ni obrazložila. Zakonodajno-pravna
               služba, ki je profesionalna in jo zelo spoštujem in seveda jaz kot nepravnik ne
               mislim z njo polemizirati, vendar pa bom istočasno jasno in odkrito priznal, da mi je
               bil vzor identičen zakon v Ameriki. Samo tam je pač predlagatelj imel na razpolago
               vrhunske pravne avtoritete, ki so znale braniti podoben zakon. Pri nas se seveda
               potencira eventualna spornost najprej s 33. členom Ustave in se citira odločba
               Ustavnega sodišča iz leta 1998 oziroma 1999, ki se nanaša na povsem drugo
               problematiko. Šlo je za Zakon o obdavčitvi, zakon o posebnem davku na bilančno vsoto
               bank in hranilnic in naše Ustavno sodišče se je takrat sklicevalo na kriterije
               nemškega Ustavnega sodišča, da razmerje med javnim in privatnim v smislu blažitve ne
               sme preseči 50% oziroma je to razmerje fifti: fifti. V tem, če tako rečem, mojem
               zakonu gre za nek drug problem. Gre za interventni ukrep preko obdavčitve
               neupravičenih ali neupravičenega prelivanja dela državnih pomoči, to se pravi dela
               javnih sredstev v privatne žepe, če tako grobo povem, poslovodstev in nadzornih
               organov. Zato z vsebino in instrumenti citirane odločbe se to področje enostavno ne
               da tolmačiti ali se ne da poseči, ker gre za izredni ukrep, preko davka doseči
               vrnitev dela javnih sredstev, ki so se prelila v privatni žep, v privatni žep uprave
               ali nadzornih organov. In to je temeljni cilj in temeljno vodilo in seveda tisti, ki
               bo želel neustavnost, se bo moral tukaj potruditi in dokazati, če je v tem, če si je
               nekdo iz državne blagajne posredno izplačal neupravičeno nekaj v lastni žep. Težko
               govorimo in posplošujemo, kot je običaj pri nas, da nekaj proglasimo za pridobljeno
               pravico, potem pa skočimo takoj na 33. člen Ustave in trdimo, da so pridobljene
               pravice in da jih ni možno tako ali drugače prizadeti. Tu ne moremo govoriti o
               pridobljeni pravici, kvečjemu bi lahko govorili o ukradeni pravici, ukradeni iz javne
               blagajne, ne pa pridobljene, ali če hočete v prenesenem, pridobljene na škodo ali na
               račun javne blagajne. Toliko o eventualni spornosti s 33. členom Ustave, ko se
               poskuša na nek način vzeti kot argument, da je eventualna zadeva sporna. Jaz ne
               nasprotujem trditvam ali izjavam, da bi bilo možno s kakšnim drugim zakonom, s kakšno
               drugo ambicijo poseči še v kakšne dohodke ali še koga dodatno obdavčiti, ampak to
               zaenkrat ni bila moja ambicija. Seveda se je treba tudi zavedati, da je res prvotno
               pisani predlog imel poleg kriterija ali celo obratno, na prvem mestu kriterij
               lastnina pravne osebe, ki so v pretežni lasti Republike Slovenije. Ampak ravno tam
               smo bili na spolzkem terenu eventualne ustavne spornosti, ker bi bil ciljan na
               konkretne znane primere. Zato smo se morali tistega polja izogniti, da ne bi res
               zavestno prišli navzkriž s kakšno ustavno določbo. Na drugi strani pa je tam le
               situacija, čeprav je težka, nekoliko drugačna glede, na razpoložljive inštrumente, ki
               jih imajo lastniki ali ustanovitelji zavodov ali javnih podjetij. V naših razmerah
               sta to samo dva nivoja: ali država, tam pač odgovarja Vlada, ali lokalna skupnost.
               Kdo pa tam odgovarja, pa tudi vemo.</p>
               <p>Druga spornost, bom izkoristil to priliko in čas, ki mi je na razpolago, bi lahko
               bila eventualno na 155. člen Ustave, in to iz razloga na prvi pogled o
               retrogradnosti. Vendar tudi tu je problem na sklicevanje, ali naj ta člen ostane, ker
               potem ga je treba prebrati v celoti, ne samo prvi odstavek, ampak prvi in drugi
               odstavek. Ustavno sodišče v odločbi, ki je citirana, nikjer ne trdi, in tako je možno
               tudi laično prebrati iz 155. člena Ustave, da je retroaktivnost kategorično
               prepovedana v vseh primerih. Retroaktivnost je dovoljena pod pogoji, ki jih
               opredeljuje drugi odstavek 155. člena Ustave, in sicer, da se to določi z zakonom. In
               ravno za tak primer gre. Gre za javni interes, ki je posledica neke izjemne
               situacije. Ta izjemna situacija je finančno- gospodarska kriza in zato je treba ali
               je primerno, da se s tem izrednim ukrepom v skladu z zakonom oziroma na podlagi
               zakona tudi poseže za nazaj in mislim, da tudi v tem primeru ni problem eventualno z
               ustavno določbo, najmanj pa s 155. členom, kar bi potencialno naj bilo sporno v tem
               smislu. To je treba povedati, ker so nekateri zaključki v nastopih ali stališčih
               posameznih poslanskih skupin ali pa tudi nekateri odzivi v javnosti ob vložitvi tega
               zakona, pa pozneje v proceduri, so bili taki, ki na prvi pogled bi lahko postavili na
               sum ustavno skladnost, pri podrobnejši obravnavi ali presoji pa se ugotovi, da ta
               zadeva ni tako enostavna, kot na prvi pogled izgleda. Še enkrat poudarjam, zaradi
               potencialne nevarnosti, da bi bilo ustavno sporno, pa sem kot predlagatelj moral
               odstopiti od kriterija, da gre za pravne subjekte, ki so v pretežni državni lasti, in
               je na koncu seveda temeljni kriterij sam kriterij prejemanja državnih pomoči. S tega
               vidika seveda odpadejo vse ideje, kritike, priporočila, jaz jih jemljem dobronamerno,
               da bi bilo dobro, da bi zakon veljal. Brez omejitve ne gre, ker je izhodišče državna
               pomoč, državne pomoči so omejene na določen čas in še nekatere, ki so bile tukaj
               izpostavljene, zato ne bi vsako posebej polemiziral.</p>
               <p>Še enkrat, da zaključim. Zaradi tega, kar sem povedal dvakrat, mislim ne morem
               pristati ali se strinjati z amandmajem, čeprav ne rečem, da ni dobronameren, ki ga
               predlaga poslanska skupina SDS. Amandma, ki pa ga vlagajo štiri koalicijske poslanske
               skupine, pa sledi pripombi Zakonodajno-pravne službe, ker smo pri spremembah na
               odboru pač nekaj spregledali in je potrebno korigirati. Hvala lepa.</p>
            </sp>
            <sp xml:id="SDZ5-Redna-08-2009-07-09.sp40">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Rado Likar. Prosim.</p>
            </sp>
            <sp xml:id="SDZ5-Redna-08-2009-07-09.sp41">

               <speaker>RADO LIKAR:</speaker>

               <p>Hvala za besedo. Predlagatelj je delno odgovoril, kje je ta znesek 12 tisoč 500
               evrov. Iz gradiva, mislim, da ni bilo razvidno. Nam se je zdelo smiselno, da bi ta
               dodatni davek plačali za vse prejemke, ki so višji od plače predsednika Vlade. Plača
               predsednika Vlade je lahko eno merilo, glede na to, da je predsednik Vlade človek
               številka ena v državi, ne vidim razloga, zakaj bi tega ne upoštevali. Zato predlagam,
               da amandma Slovenske demokratske stranke podprete. Hvala.</p>
            </sp>
            <sp xml:id="SDZ5-Redna-08-2009-07-09.sp42">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati? Da. Prosim za prijavo. Besedo ima Vili Rezman.
               Prosim.</p>
            </sp>
            <sp xml:id="SDZ5-Redna-08-2009-07-09.sp43">

               <speaker>VILI REZMAN:</speaker>

               <p>Hvala lepa predsednik. Če nekatere predloge SDS podpiram, tega moram reči, da ne. Iz
               zelo preprostega razloga. Tukaj gre za povezavo med politikom, prvim politikom, med
               predsednikom Vlade te države in med kariernimi profesionalci, ki služijo svoje plače
               na ta način, da sklenejo pogodbo. V pogodbah najbrž piše, da so plačani od uspeha. In
               to ni problematično. Problematično je, kadar se ta uspeh ne vrednoti na pravi način.
               Zaradi tega jaz mislim, da vezati poslovno uspešnost na predsedovanje Vladi Republike
               Slovenije, ni najbolj ustrezno.</p>
               <p>Drug problem je, kaj so dobri in kaj so slabi menedžerji. Naj rečem, da delamo
               krivico takrat, kadar rečemo, da vsi tisti, ki so prosili za državno pomoč, da so to
               slabi menedžerji. Mnogi med njimi so najbrž taki, ki se borijo kot levi, da bi rešili
               to, kar je morebiti kdo drug že prej zapravil. Mnogi imajo dobre ideje, pa so znotraj
               ukrepov, ki jih mi sedaj uveljavljamo, pravzaprav diskriminirani, ne morejo
               participirati pri njih. Reči, da je vse tisto, kar je vezano na neke ukrepe, ki smo
               jih tukaj v Državnem zboru sprejemali, slabo, je diskriminatorno in mislim, da je to
               napačen signal naši javnosti. To je signal, ki dezavuira naše menedžerje, brez njih
               pa se ne da, in jaz mislim, da moramo posebej iskati tiste, ki so dobri menedžerji,
               in tiste, ki so menedžerji z neko družbeno odgovornostjo.</p>
               <p>V primerjavi s temi, bojda slabimi menedžerji, se izpostavljajo dobri menedžerji, ki
               pa lahko imajo posebne nagrade in tako naprej. Pa se vprašajmo, ali so res dobri vsi
               tisti, ki imajo dobre rezultate, ali morebiti ne srfajo na valu eksternih razlogov,
               na konjunkturnih valovih, na tem recimo, da imajo morebiti monopolen, poseben
               položaj, ki ga lahko izkoristijo. Na ta način ločiti slabe in dobre menedžerje, se
               meni zdi krivično.</p>
               <p>Kar se tiče tega, da je potrebno omejevati zelo visoke ali pa nenormalne visoke
               prejemke, se tudi mi v Poslanski skupini DeSUS v načelu strinjamo. Ali so bili pravi
               kriteriji izbrani ali ne, to je pa zdaj drugo vprašanje. Predlagatelj je pojasnil, da
               so bili kriteriji pravzaprav povzeti po tem, kar je predlagalo društvo menedžerjev.
               Ampak društvo menedžerjev teh kriterijev in teh številk ni predlagalo. V kriznih
               razmerah ni upoštevalo, tega, kar se je kasneje zgodilo in tudi ni imelo takšnega
               namena, da bi ti kriteriji bili interventni za eno leto. In to so nekateri razlogi,
               zaradi katerih mi mislimo, da so pomisleki upravičeni, kar ne govori o tem, da mi ne
               bi podprli tega zakona, ampak mislimo, da je na nek način pomanjkljiv, da mu nekaj
               manjka in da bi bil bistveno boljši, če bi bil celovit, bolj sistemski in ne tako
               interventen za eno leto, kot je sedaj.</p>
            </sp>
            <sp xml:id="SDZ5-Redna-08-2009-07-09.sp44">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Bogdan Barovič. Prosim.</p>
            </sp>
            <sp xml:id="SDZ5-Redna-08-2009-07-09.sp45">

               <speaker>BOGDAN BAROVIČ:</speaker>

               <p>Hvala lepa.</p>
               <p>Jaz bi rad razjasnil, ker nekaj stvari ni jasnih. Poglavitne rešitve predloga zakona
               o dodatnem davku od dohodka od članov poslovodstva in nadzornih organov v času
               finančne in gospodarske krize govorijo, da so reševanje problematike v podjetjih, ki
               so v večinski državni lasti. Torej ne mešati zdaj uspešnih menedžerjev tam, tam, tam,
               ali tistih, ki bodo prejeli sredstva od države. To je prvič.</p>
               <p>Drugič. V Slovenski nacionalni stranki bomo amandma k 5. členu podprli. Jaz sem prej
               povedal in še enkrat izražam kritiko tudi prejšnji vladi, ker je imela zakon, ker je
               imela vzvode, pa jih menedžerji niso spoštovali Vlada je, prejšnja govorim, to mirno
               spregledala. Ampak podprl bom. Zakaj? Dovolite mi, da obrazložim čisto enostavno. Če
               sem jaz danes menedžer in imam tukaj zakon, ki mi predvideva, da bom v primeru plače,
               ki znaša v višini dvanajst tisoč petsto evrov mesečno. Prvič, rad bi, da bi tu zraven
               pisalo bruto ali neto, ne glede, da vem, da vi domnevate, da jaz domnevam, da vem, da
               je to mišljeno bruto. V enem letu in pol, kolikor predvideva ta zakon, se bom jaz kot
               menedžer mirno odrekel in si bom dal plačo 12.449 evrov, in to bodo naredili vsi, ker
               so pametni. Prvič, ker ni denarja, drugič, ker je recesija, in tretjič, ker vedo, kaj
               jih čaka. Do zadnjega decembra leta 2010 bom imel plačo 12.449 evrov. In kaj bomo s
               tem zakonom naredili in dobili? Nič, od predvidenih davkov, ki presegajo ta znesek po
               davčni stopnji 49%. In nihče ne bo plačal nobenega davka. In kaj bomo naredili? Danes
               bomo sedeli do dveh tule ob tem zakonu, dosegli ne bomo ničesar, zakon bo sprejet,
               davka pa ne bo plačal tudi eden ne. 1.1.2011 si bodo vsi "nabili" plače 30, 40, 50
               tisoč evrov. Tako to bo. Zato je ta simbolni predlog amandmaja k 5. členu, naj ta
               davek plačajo vsi, ki bodo presegli plačo predsednika Vlade - jaz bi raje napisal
               "predsednika države", recimo -, naj bo, naj velja, pa bomo videli, kako bo. Jaz
               spoštujem tiste menedžerje, ki so prizadevni. Vendar če pogledamo tiste, ki so največ
               zaslužili od leta 1998 naprej, in njihova podjetja, ali smo toliko pošteni, da bomo
               uvideli, kje so? Kje je Mercator? Kje je Petrol? Kje so druga podjetja, kje stojijo?
               Propadla so! Ali so to uspešni menedžerji, če propadajo? Niso! Niso. Če je vojna, je
               vojna za vse, kolegice in kolegi. In zakaj ne bi na simbolni ravni, če že govorimo za
               leto in pol, sprejeli amandmaja k 5. členu kolegov iz SDS, ki pravi, vsi naj plačajo
               davek 49% za leto 2009 in za leto 2010, za dve leti, ki bodo presegli plačo
               predsednika Vlade ali pa predsednika Državnega zbora ali predsednika države. Zakaj pa
               ne, saj gre samo za dve leti. Zakaj ne? Ničesar ne bomo naredili, še enkrat
               poudarjam, bodimo pošteni. Enako, kot je - sicer bomo v Slovenski nacionalni stranki
               tudi drugi amandma, če bo ta padel, ker vem, da bo, podprli. Vendar ta drugi amandma
               v bistvu ne pove ničesar. Amandma koalicijskih strank k 5. členu pravi: "V primeru
               drugih dohodkov, prejetih za opravljanje nadzora poslovnega subjekta, vključno z
               nagradami." Ker tu imamo samo nagrade omenjene, tu je pa "drugih dohodkov". Katere
               dohodke pa še pod točko 2 prvega odstavka prejemajo nadzorniki? Nobenih. Saj to je,
               mislim, pošteno napisano in mišljeno, ampak drugih dohodkov tako nimajo. Na simbolni
               ravni za leto in pol, če ne boste sprejeli amandmaja k 13. členu, ki pravi, da začne
               ta zakon veljati prvi dan po objavi v Uradnem listu brez časovne omejitve, kar
               verjamem, da ga ne boste, pa podrimo vsaj amandma k 5. členu SDS, pa bomo videli,
               koliko pošteni bodo v enem letu in pol vsi tisti, ki danes tako ali tako računajo, še
               enkrat pravim, da bodo zaslužili bruto 12.449 evrov, plačali 0,0 tistega davka po 49%
               stopnji, ki je v tem zakonu predvidena. Tako bo. In vas bom spomnil leta 2011, če bom
               živ in zdrav pa sedel v tem parlamentu, da je temu tako. Tudi enega evra davkov ne
               bomo dobili iz naslova tega zakona, ki pa je, priznam, dobronameren in prvi ukrep za
               nadaljnje ravnanje. Hvala lepa.</p>
            </sp>
            <sp xml:id="SDZ5-Redna-08-2009-07-09.sp46">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Anton Anderlič.</p>
            </sp>
            <sp xml:id="SDZ5-Redna-08-2009-07-09.sp47">

               <speaker>ANTON ANDERLIČ:</speaker>

               <p>Glede na problematičnost samega zakona je vprašanje, ali je sploh smiselno govoriti,
               ali je ta amandma sprejemljiv ali ni sprejemljiv. Zame je ta zakon izrazito
               tekmovalen v tem času, ko vsi skušajo kazati s prstom, kdo ima preveč, kdo je večja
               baraba, ne ukvarja se pa z bistvenim, kar bi naj v tej državi pravzaprav v tem
               trenutku bilo treba urediti. Nikoli se nisem strinjal s tem, da se omejuje kar tako
               povprek, čez prst in da se ne upošteva tisto, kar je bistveno. Da glede na rezultate,
               glede na dogovore, ki so znotraj cehov in znotraj tudi združenj, o katerih je bilo
               danes že govora. Kaj je ključen problem pri tej stvari? To, da vsak mandat, vsaka
               vlada, vsak minister, ki se je moral ukvarjati s plačami funkcionarjev, menedžerjev
               in tako naprej v javnem sektorju, je vlagal izrazito velike napore, bile so ne vem
               kakšne velike seje, ne vem kakšni veliki zaključki, ampak anomalije so se dogajale
               neverjetne. Največje v zadnjih štirih, petih letih. Prej tudi, da ne bo pomote, vsaj
               tisto, kar sem lahko prebral. Zato je primerjati v tem trenutku nekatere prejemke v
               gospodarstvu, v tistih dejavnostih, ki naj bi se jih dotaknil ta zakon, in
               menedžerjev v teh podjetjih, da je to neprimerljivo s predsednikom države,
               predsednikom vlade, s poslancem in tako naprej. To se tako ali tako najrajši počne in
               je to najbolj prikladno. Povejte mi, v časopisu berem, da bomo z mednarodnim razpisom
               dobili direktorja NLB-ja, direktorja Slovenskih železnic. In direktor Slovenskih
               železnic bo prišel iz Nemčije in je vodil do sedaj Deutschebank, imel pa je plačo
               800.000 evrov in se od njega pričakuje, da jih bo saniral in jih v prihodnjem letu
               pripeljal na zeleno vejo. Dobil bo neto 5.000 evrov, od tega mu bodo dali boniteto za
               službeni avto, mu bodo na mesec vzeli 200, 300 evrov za boniteto od službenega avta,
               mu bodo za službeno stanovanje in opremo v stanovanju "nabili" dodatno boniteto in
               tako naprej. In vi mislite, da bo ta sistem funkcioniral? Ne bo. V to sem trdno
               prepričan. Daleč od tega, da bi kdo rekel, da jaz navijam za prejemke "no limit".
               Tega seveda ne počnem. Ampak rad bi opozoril na to, da iz mojih skromnih življenjskih
               izkušenj, ki sežejo vsaj 20 let nazaj in več, vedno takrat, kadar smo sprejemali
               zakonodajo z omejitvami, s prepovedmi, z restrikcijami, ki so udarjale na počez, so
               se našle rešitve, ki so jih posamezniki in skupine našli in so si na drugačne načine
               potem te prejemke popravljali. Zato sem v zadregi, ker nočem tekmovati z vsemi
               tistimi, ki kažejo s prsti, kako so menedžerji in vsi, ki delajo na raznih mestih,
               barabe in preveč prejemajo, kdo jim je to dovolil. Nadzorniki so tisti, lastniki so
               tisti, ki bi to morali početi. Zakaj tega nobena vlada ni počela, ne počne, tudi ta
               očitno ne, učinkovito? Ali zato, ker se nek predpis ne izvaja, nek dogovor ne izvaja,
               je treba sprejeti zakon. In če se ta zakon ne bo izvrševal, bo potem treba sprejeti
               še en zakon. Jaz sem trdno prepričan, da ima Vlada prav, ko pravi, da je vprašljivo
               za nazaj. Za nazaj se ne da, ampak to je že drugo vprašanje. Jaz bi raje videl, če bi
               znali ločiti stvari, ki se jih mora ločiti in so neprimerljive, da bi na ta način k
               tem stvarem pristopili. To, da so pa anomalije bile in sem sam trdno prepričan, da
               jih je treba in bi jih lahko preprečili, o tem ni nobenega dvoma. Ne bi pa rad videl,
               tukaj se je sklicevalo, da tudi v Ameriki so naredili to in to. Ja, v Ameriki so
               dajali tudi v City group 30 ali 50 milijard dolarjev, ampak tam so si povečali plače,
               tako v naših časopisih piše, najodgovornejši in so jih vezali na rezultat tudi v tej
               situaciji. Mislim, da kriza ni samo prilika, da se čim bolj omeji, da se prepove, da
               se restriktivno stvari postavlja, ampak da je tudi razmislek o tem, komu stvari
               zaupati, da jih vodijo v tem času, koliko jih nagraditi in predvsem terjati rezultate
               in na koncu seveda tudi negativno stimulirati, kot se reče, ali pa da naslednji
               mesec, ko bo šel iz nekega takega mesta, ne bo šel na boljšo spet znotraj sistema,
               tam kjer so javna sredstva in državna lastnina itn., da bo dobil boljšo službo
               naprej. To so vse stvari, o katerih bi verjetno veljalo govoriti, kot rečeno pa
               amandma, ki pravzaprav izgleda lep, všečen, predsednik Vlade je najodgovornejši itn.,
               on je tisti, ki ima rešitve za vse in je tudi za vse odgovoren itn. in vežimo
               najvišjo plačo kjerkoli na to. Ne zdi se mi ga mogoče podpreti, seveda, zakon glede
               na to, kar je mogoče slišati iz razprave, bo dobil zeleno luč, ampak sam nisem
               navdušen nad takim pristopom, ki gre v zgodovino, torej gre nazaj. Rešitve iz
               arzenala preteklih časov ne morejo biti odgovor za čas, v katerem zdaj smo.</p>
            </sp>
            <sp xml:id="SDZ5-Redna-08-2009-07-09.sp48">

               <speaker>PODPREDSEDNIK MAG. VASJA KLAVORA:</speaker>

               <p>Želi še kdo razpravljati o amandmaju k 5. členu, o amandmajih? Prijava teče.</p>
               <p>Besedo ima gospod Vili Trofenik.</p>
            </sp>
            <sp xml:id="SDZ5-Redna-08-2009-07-09.sp49">

               <speaker>VILI TROFENIK:</speaker>

               <p>Hvala za besedo.</p>
               <p>K besedi sem se javil kot predlagatelj, ker je treba na nekatere stvari le, ki so
               bile v razpravi, po mojem, napačno razumljene ali pa napačno branijo zakon,
               reagirati.</p>
               <p>Mi smo pri bistveno spremenjenem zakonu, ker je bil na odboru, kot sem že povedal
               enkrat in še enkrat prosim, da se to upošteva, ni več kriterija, lastnina je kriterij
               izključno državna pomoč. Ni res, da bi ta zakon postavljal kriterije za dobre in
               slabe menedžerje, to ni res, enostavno. Ta zakon postavlja kriterije za preveč
               izplačane nagradne in podobne prejemke, ki so se na škodo proračuna prelili v
               privatne žepe. Res, da so lahko na zmes dobri in slabi, ker so tudi lahko dobri
               menedžerji v tistih podjetjih, ki so prisiljene iz nekih drugih, kljub dobremu
               vodenju, bom tako rekel, prositi za državno pomoč, to se pravi, tisti, ki prosijo za
               državno pomoč in so jo prejeli, še ni nujno, da so menedžerji slabi, to se iz zakona
               nikjer ne da direktno niti posredno razbrati niti to ni intenca zakona, tudi obratno
               ne. Res pa je, da so zaradi državne pomoči lahko rezultati nekaterih, pod narekovajem
               povedano, "predobri" in posledično pomenijo preveliko nagrado, na tisto pa se poskuša
               omejevati. Seveda omejuje se, nekdo je rekel, ja, dobro, če so to že menedžerji
               sprejeli oziroma niso odsev časa te številke, če zelo poenostavim, ne za te čase. Ne
               vem, kaj bi za te čase, niso drugi sprejeli, to je dejstvo ali predlagali, lahko
               filozofiramo, lahko bi bili višji zneski, lahko bi rekli, ker so težji pogoji, lahko
               bi bili pa nižji zneski. Ampak enostavno menedžerski ceh tega ni sprejel, ni
               predlagal, ni svetoval in seveda, da ne bi prišlo do takih očitkov, da se politika
               vtika, da omejuje nepravično zaslužene nagrade menedžerjev ali karkoli, je bil in je
               še vedno smiseln izbor teh kriterijev v finančnem smislu, ki so jih sami
               predlagali.</p>
               <p>V razpravi je bilo še nekaj, kar ne ustreza resnici, verjetno pa površnemu branju, se
               opravičujem. To ni res, da je možna špekulacija, da bodo počakali po letu 2010, da
               poteče veljavnost, in da si bodo potem izplačali. Ne, dopolnjeni 13. člen zakona,
               prosim, predvideva vse te variante, tudi špekulativne. Prvič, res, da velja do 31.
               decembra 2010, potem je v drugem odstavku res navedeno, da velja do izteka garancij
               in drugih ukrepov, tretji odstavek pa ravno preprečuje špekulacije, da tudi po izteku
               garancij ne bi nekdo zadrževal izplačil, pa ne bom imenoval podobnega vzorca, kot je
               bil nekoč v preteklosti; in si pozneje izplačal. To tretji odstavek 13. člena jasno
               in glasno preprečuje in je bil tudi iz tega namena predlagan amandma oziroma
               dopolnjen predlog na matičnem delovnem telesu. Seveda ocena, da je to zastarel
               instrument; iz nekega arzenala preteklosti, o tem ima lahko vsak svoje mnenje, sam ne
               mislim niti polemizirati, vendar po tem še kje na svetu posegajo - to je približno
               tako kot v športu, nekateri delijo igralce ali športnike na stare in mlade, v resnici
               pa ni te delitve, obstajajo dobri in slabi. Tako, da je težko pristati na tako
               kvalifikacijo, ima pa vsak pravico do svojega mnenja.</p>
               <p>Moram pa zavrniti oceno, da je ta zakon vložen iz neke ambicije po tekmovalnosti. S
               kom? Ker potem bi moral biti vsaj še en konkurenčen zakon ali pa vsaj ena konkurenčna
               ideja. Dobro bi bilo, ker bi verjetno v tisti konkurenčni tekmovalnosti ali pa prišlo
               do boljših rešitev, v tem se strinjam. Vendar, da bi pa bil motiv za vložitev
               predloga zakona iz nekih promocijskih tekmovalnosti, to mi pa enostavno ne gre. Res
               pa je, da je mogoče vložen iz določene mere razočaranja, da ni prišlo do ustreznega
               ukrepa že prej; tega pa ne bom skrival in tudi ne zanikal. Hvala lepa.</p>
            </sp>
            <sp xml:id="SDZ5-Redna-08-2009-07-09.sp50">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Miro Petek.</p>
            </sp>
            <sp xml:id="SDZ5-Redna-08-2009-07-09.sp51">

               <speaker>MIRO PETEK:</speaker>

               <p>Hvala lepa.</p>
               <p>Naj uvodoma rečem, da bom zakon seveda podprl. Očitno je ta vlada opravilno povsem
               nesposobna. Slišali smo prenos v živo, kaj se je dogajalo ne seji Vlade. V parlament
               prihaja s slabo zakonodajo in seveda mora koalicija pripravljati in vlagati zakone.
               Zato pozdravljam gospoda Trofenika in njegov predlog zakona, ki ga lahko danes tukaj
               obravnavamo. Če bi ta koalicija podprla še kakšen predlog zakona, ki ga je v
               preteklosti vložila opozicija, potem bi bilo nemara danes stanje v tej državi vsaj
               nekoliko boljše. Z našim amandmajem, o katerem zdaj razpravljamo bi seveda bil ta
               zakon tudi ustrezno izboljšan. Nespodobno je, da vsak direktor neke male državne
               firme na koncu meseca oziroma v začetku meseca dobi znatno večjo plačo kot predsednik
               Vlade. Pa je nekdo tri, štiri mesece na enem direktorskem mestu, ga zapusti in
               postane svetovalec in tako, kot direktor ali svetovalec dobiva višjo plačo kot
               predsednik Vlade. In to je seveda nespodobno.</p>
               <p>Soglašam tudi z vsemi tistimi kolegi, ki pravijo, da bi morale biti te plače in
               bonitete menedžerjev javne. Predvsem tam, kjer je država večinski lastnik in tam kjer
               država tako ali drugače, z jamstvi, z razno pomočjo, pomaga tem podjetjem.</p>
               <p>Ta zakon je seveda le eden od korakov. Po mojem mnenju bi več dosegli, če bi v
               preteklosti in tudi danes razmišljali o reviziji spornih lastninjen v Sloveniji, vse
               nekje od časa osamosvojitve dalje. In če bi razmišljali tudi o tem, da bi mogoče tudi
               kakšno premoženje, ki si ga je pridobil v čudnih okoliščinah, zaplenili. Seveda, ob
               dokazih in strogem spoštovanju pravne države. Na drugi strani pa tudi ugotavljamo, da
               danes stopamo iz ene anomalije v drugo anomalijo. Te nagrade stečajnim upraviteljem
               in likvidacijskim upraviteljem so res nesramne, nesramno visoke. In kot je bilo danes
               tukaj že slišati nekatera imena - to so imena, ki so v prejšnji državi - prejšnjem
               sistemu, zdajšnji državi - zdajšnjem sistemu predestinirana na privilegije. In dokler
               bo tako v tej državi, ne moremo upati na kakšno večjo spremembo.</p>
               <p>Hvala.</p>
            </sp>
            <sp xml:id="SDZ5-Redna-08-2009-07-09.sp52">

               <speaker>PODPREDSEDNIK MAG. VASJA KLAVORA:</speaker>

               <p>Ugotavljam, da je še zanimanje. Prijava teče.</p>
               <p>Besedo ima gospod Vili Rezman.</p>
               <p>Prosim.</p>
            </sp>
            <sp xml:id="SDZ5-Redna-08-2009-07-09.sp53">

               <speaker>VILI REZMAN:</speaker>

               <p>Ko sem jaz govoril o tem, da kriteriji, ki so bili izbrani, niso najustreznejši, sem
               govoril o tem, da preprosto združenje manager tega ni pripravilo za krizne razmere.
               Torej, treba je brati tudi iz konotacije. Trdil sem, da je potem problematično tudi,
               da se nanje sklicujemo, ker združenje manager ni pisalo kriterija samo za en del
               menedžerjev, ki bodo nekoč dobivali neko pomoč na osnovi zakonodaje, ki jo bodo
               bistveno kasneje, ko so bili ti kriteriji sprejeti, sprejemal Državni zbor. Tukaj so
               časovne kazalne zveze, ki ne gredo skupaj. Govoril sem o tem, da oni tudi niso
               sprejemali interventnih zakonov, kakor se je danes trdilo in kakor res je. To je
               interventni, to ni sistemski zakon. Jaz nisem želel polemizirati s tem. Jaz sem samo
               želel povedati, da bi se mi zdelo bolje in bolj prav, ko bi se šlo v širino, v
               sistemskost.</p>
               <p>Zdaj se dela še dodatni problem, ko ločujemo dobre in slabe menedžerje. Jaz sem to
               sicer, žal, prej res omenjal, ampak nisem omenjal tako na pamet. To sem prebral v
               utemeljitvi tega zakona, kjer piše, da gre za slabe menedžerje. In če gre za slabe
               menedžerje, potem bi morali imeti določene še kriterije, kateri izmed tistih, ki se
               danes borijo za to, da bodo firme preživele, so slabi in kateri so dobri. Tega
               nimamo, zato pač sodim, da je res vse prepočez in da bi se morali tej blamaži
               direktorja nekako izogniti.</p>
            </sp>
            <sp xml:id="SDZ5-Redna-08-2009-07-09.sp54">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod mag. Sajovic.</p>
            </sp>
            <sp xml:id="SDZ5-Redna-08-2009-07-09.sp55">

               <speaker>MAG. BORUT SAJOVIC:</speaker>

               <p>Hvala lepa, predsedujoči za besedo.</p>
               <p>Jaz moram reči v osebnem imenu, da bom zakon z veseljem podprl, ker je to dober prvi
               začasni ukrep pri ureditvi tega področja. Poudarjam, da je to prvi korak v to smer,
               da je, se mi zdi pomembno reči, da je začasen in da moramo obenem razrešiti še ostale
               dileme, ki se pri tem vprašanju pojavljajo na tem področju, kot tudi na drugih
               področjih.</p>
               <p>Eno bistveno vprašanje, ki se mi pojavlja. Amandmaja seveda ne morem podpreti, kajti
               plača predsednika Vlade ne more biti absolutni meter v tej državi, zagotovo pa pri
               plačah tudi ne. Predvsem je treba gledati še na druge učinke in rezultate. Ekscese je
               zagotovo treba odpraviti in preprečiti. Postavlja se mi pomembno vprašanje, kje bomo
               ob takih plačah našli vrhunske menedžerje, ki nam bodo v red spravili Slovenske
               železnice, recimo Elan, Muro in še koga. Tudi to moramo urediti, da bodo njihove
               plače lahko nadstandardne, če bodo nadstandardni in uspešni tudi rezultati njihovega
               dela. To se pravi, plače ja navzgor, vendar samo vzporedno z rezultati dela. Jaz
               mislim, da bo potem treba narediti tudi razmislek, kako bomo naredili pa korak
               naprej, kajti poslušajte, tudi tisto, kar se dogaja s plačami v nekaterih javnih
               zavodih, konkretno v zdravstvenih domovih, ko so številke konec meseca, ki presegajo
               10 tisoč in navzgor. Tudi to je zagotovo zadeva, ki ni normalna, ni v skladu z
               rezultati dela.</p>
               <p>Opozarjam pa še na eno nevarnost. V številnih svetovnih državah se reguliranje plač
               menedžerjem ni obneslo zato, ker so menedžerji vedno bili korak spredaj in so našli
               najrazličnejše obvoze, kako so si svoj del pogače odrezali prej, in da v tistem bruto
               izplačilu konec meseca ni bil viden. Zato mislim, da je naša država in pa stanje,
               tudi zrela, da čim prej seveda konkretno, pošteno in pa pravično tudi obdavčimo
               premoženje, da bo tisti, ki ima več, tudi več plačal v našo skupno blagajno.</p>
               <p>To so tiste dileme, ki se mi seveda odpirajo pri tem vprašanju, vendar začetki so
               obetavni, dobri, gredo v pravo smer in zato bo ta zakon danes tudi deležen moje
               podpre. Hvala lepa.</p>
            </sp>
            <sp xml:id="SDZ5-Redna-08-2009-07-09.sp56">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
               <p>Ugotavljam, da nihče več ne želi razpravljati.</p>
               <p>Gospod Barovič, izvolite.</p>
            </sp>
            <sp xml:id="SDZ5-Redna-08-2009-07-09.sp57">

               <speaker>BOGDAN BAROVIČ:</speaker>

               <p>Hvala lepa.</p>
               <p>Jaz se opravičujem, ker sem imel opravek zunaj. Ali govorimo o 13. členu? Samo
               dovolite. Ne še, se opravičujem. Preklicujem.</p>
            </sp>
            <sp xml:id="SDZ5-Redna-08-2009-07-09.sp58">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
               <p>Ker ne želi nihče več razpravljati, zaključujem razpravo o amandmajih k 5. členu.</p>
               <p>V razpravo dajem 13. člen in amandmaje poslanske skupine SDS ter amandma Poslanskih
               skupin SD, Zares, LDS in DeSUS. Želi kdo razpravljati? Prijava teče.</p>
               <p>Gospod Rudolf Petan, prosim.</p>
            </sp>
            <sp xml:id="SDZ5-Redna-08-2009-07-09.sp59">

               <speaker>RUDOLF PETAN:</speaker>

               <p>Hvala za besedo, gospod podpredsednik. Spoštovani, predstavnica Vlade!</p>
               <p>Če se je Vlada odločila obračunati z menedžerji, je seveda to njena pravica. Če pa je
               učinkovita, je pa seveda to druga stvar. In če si tega ne upa povedati, pa to naredi
               preko ene od poslanskih skupin, je tudi ta pravica njena. Nisem pa prepričan, da bo
               to rodilo uspeh. Jaz bom sicer podprl ta zakon, vendar kot sem dejal, nisem
               prepričan, da bo to rodilo uspeh. Namreč, če ne bo sprejet amandma, ki ga mi
               predlagamo v 13. členu, potem si upam trditi, da bo ta zadeva polovičarska, da bi
               celo mejila na amaterstvo, da je zelo populistična. Nisem prepričan, da so nameni
               ravno pravi, da bi se nekaj doseglo. Namreč, če v to omejitev, ali kakorkoli že
               imenujete, preveč izplačanih plač, višjega osebnega dohodka, ali kakorkoli že rečete
               temu, ne zajamete stečajnih upraviteljev, likvidacijskih upraviteljev, uprave SID
               banke, potem nismo niti približno dosegli tisto, kar bi dosegli in kar bi bilo
               učinkovito. Mi lahko sprejmemo ukrep, ki je sam sebi namen, ne dosežemo pa bistva. Če
               želimo kaj omejevati, potem moramo tudi te skupine, ki jih mi predlagamo v 13. členu,
               dati zraven.</p>
               <p>Zdaj pa dovolite, da naredim primerjavo. Kakšna pa je razlika med temi, ki jih mi
               omejujemo, to se pravi, to so člani uprav, direktorji določenih firm, se pravi, plače
               zavodov, teh majhnih zavodov tudi tako ali tako ne rešuje, to je brez veze, da o tem
               govorimo, sploh ne rešuje, ampak samo gre za večje firme, ki so v državni lasti in
               uprave. Kaj delajo te uprave, ki jim zdaj želite in v vladi podpirate ta predlog, saj
               to je vaš predlog v bistvu, želite omejiti plače, kaj delajo? Vodijo podjetje, se
               pravi, morajo skrbeti za poslovanje podjetje in potem za plače teh delavcev, se
               pravi, tukaj bomo omejili. Zdaj pa tisto kar mi želimo, kaj pa dela recimo
               likvidacijski upravitelj? Zbere koliko je še ostalo premoženja podjetje, ki je že
               mrtvo, in potem odproda to premoženje ali kakorkoli, ne vem, ga da v skladišče, če ga
               lahko ali karkoli. Zdaj pa boste rekli, da je to delo likvidacijskega upravitelja
               bolj pomembno, kot recimo delo enega menedžerja. Koliko delavcem pa mora pri skrbeti
               plačo likvidacijski upravitelj?! Koliko?! Za nič. Vprašanje je če jim sploh lahko
               skupaj spravi tisto odpravnino, ki pride potem iz stečajne mase. En menedžer pa skrbi
               za tisoč, dva tisoč, pet tisoč, osem tisoč delavcev, za to, da imajo delo, na osnovi
               dela, ki ga lahko ovrednotijo na tržišču, s svojim izdelkom pa dobijo plačo. Ne
               najprej plača, ampak najprej delo. Se pravi, mora dobro voditi, tem bomo omejili
               plače. V redu, jaz to podpiram. Bom podprl ta zakon. Ampak, zakaj pa ne stečajnim
               upraviteljem ali likvidacijskim upraviteljem?! Koliko plač in koliko dela pa mora
               priskrbeti tak stečajni ali likvidacijski upravitelj?! Ali pa če hočete - uprava SID
               banke. S čigavimi sredstvi pa razpolagajo v SID banki? Ja, z državnimi, seveda. A za
               njih pa ne velja to, kar smo prej rekli, da moramo vsi deliti enako usodo. Ja se
               strinjam, zato podpiram ta zakon. Vendar, likvidacijski upravitelji - njim pa ni
               treba deliti te usode. Oni so pa - kaj? So nad upravitelji, so nad sistemom, so nad
               zakonom; Kaj pa, ne vem, uprava SID banke? Oni so nad sistemom. Njih se ne tiče dobro
               gospodarjenje družbe ali dobro stanje v družbi, za njih ne veljajo omejitve, za njih
               ne velja, da delijo enako usodo. Oni niso na istem čolnu, kot vsi ostali, kot smo vsi
               ostali državljani ali kot so menedžerji, ki skrbijo za zdrave in žive firme, ki
               morajo skrbeti za delo in to. To se pravi, kaj ste s tem dosegli?! Koga ste zdaj
               udarili?! Tistega, ki še skrbi za plače delavcev, ki so še v firmah. Za tiste,
               katerih firme pa ne obstajajo več, ki vodijo, recimo, stečajni ali likvidacijski
               postopek, za tiste pa ne velja, da bodo delili isto usodo. In zdaj mi dovolite, da to
               še podkrepim. Jaz bi se sicer bal, da me bo informacijska pooblaščenka začela
               preganjati, ampak ker je to bilo objavljeno v enem od slovenskih dnevnikov, mislim,
               da ne bo noben problem. Recimo, stečajna upraviteljica v ABC Trgovini je dobila 75
               tisoč evrov nagrade, ista upraviteljica v Citrusu je dobila 156 tisoč še zraven in
               ista upraviteljica v Okna Nagode še 55 tisoč nagrade. Potem nek drug stečajni
               upravitelj je v Elanu dobil 233 tisoč evrov, in neki drugi zopet, ali tretji v
               Industriji usnja Vrhnika 202 tisoč. In eden v Vidmu 346 tisoč. Ja, lepo vas prosim!
               Kaj pa ti ljudje delajo? Za koliko ljudi morajo preskrbeti delo in plače! Se pravi,
               njim pa ni treba deliti usode vseh ostalih. A na menedžerje ste se pa spravili. Jaz
               jih ne zagovarjam, da se razumemo, zato podpiram ta zakon, ki je bil predlagan,
               vendar vas vprašam, kdo ima bolj zahtevno delo. Tudi s tem soglašam, kar je bilo
               danes že rečeno, da verjetno nihče ne bi protestiral od delavk in delavcev Mure, če
               bi njihov menedžer imel veliko plačo, pa bi tudi oni imeli delo in bi njihova
               socialna varnost bila zagotovljena, pa bi tudi oni dobili plačo; mislim, da je to
               tako. Zdaj bo pa tisti, recimo, če gre Mura v stečaj, upravitelj pa nad družbo, za
               njega pa ne bodo veljale nobene omejitve. Ja, lepo vas prosim, dajte se malo
               "skulirati". Če Vlada misli s takimi ukrepi kaj doseči, potem se ne čudim, da imamo
               9% padec GDP v letošnjem prvem četrtletju napram lanskemu v Sloveniji; v Evropi ni
               tako, daleč od tega. Vendar bomo s takimi ukrepi verjetno prišli ravno tja - nad
               tiste, ki še skrbijo za to, da firme dobro poslujejo, pa da imajo delavci plače, se
               bomo zdaj spravili, zato, da bodo pokorni pa da bodo delali, kar bomo hoteli, kar bo
               ta Vlada hotela. Tisti, ki pa praktično ne odgovarjajo za ničesar več, ki mora
               prodajati še to, kar je ostalo na pogorišču, tisti so pa neomejeni pri svojih
               dohodkih. Zberite se!</p>
               <p>To je del rešitve, ki ste jo predlagali, in jo bom podprl, vendar sprejmite ta
               amandma, če hočete imeti celovito rešitev. Pa še za to nisem prepričan, da je
               celovita, lahko bi še kaj dodali. Ampak vsekakor je ta naš predlog, ki ga dodajamo
               temu zakonu, boljši kot pa brez njega, brez tega amandmaja.</p>
               <p>Hotel sem vam dati primer in upam, da boste vsi razumeli, da je delo nekega
               menedžerja bistveno težje kot nekega likvidacijskega upravitelja. Likvidacijski
               upravitelji se pa kopljejo v sto tisočih evrih, pa se nihče nič ne vpraša. Nek
               menedžer, ki pa skrbi za, recimo, 8.000 delavcev, te bomo pa zdaj začeli
               disciplinirati pa na križ jih pribijati, zato ker imajo prevelike plače. V redu,
               lahko jih omejimo, ni problema, samo dajmo vse, to hočem povedati, da ne bo kdo
               rekel, da zdaj zagovarjam nenormalne menedžerske plače. Daleč od tega, vendar dajmo
               vse v ta koš, pod ta zakonski okvir. Sprejmite ta amandma, pa bo ta zakon bistveno
               boljši in boste lahko rekli, da ste želeli zadevo rešiti kompleksno, tudi če je
               začasno, nič hudega. Vendar na tak način, kot pa vi zdaj prikazujete in kot zgleda,
               pa ne boste dosegli bistva in ne boste nikogar prepričali, da želite neko zadevo
               rešiti, ji stopiti na prste ali kakorkoli že bi temu rekli. Sam bom podprl to, vendar
               to ni celovito; z amandmajem bi bilo pa bistveno bolje. Hvala lepa.</p>
            </sp>
            <sp xml:id="SDZ5-Redna-08-2009-07-09.sp60">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
               <p>Gospod Rado Likar, izvolite.</p>
            </sp>
            <sp xml:id="SDZ5-Redna-08-2009-07-09.sp61">

               <speaker>RADO LIKAR:</speaker>

               <p>Hvala za besedo.</p>
               <p>Kar se tiče amandmaja, ki govori o, bi rekel, časovni omejitvi se sprašujem z ali so
               nekatere plače menedžerjev visoke oziroma previsoke ali niso, ali so visoke samo v
               času finančne in gospodarske krize ali tudi sicer. Če menimo, da so nekatere
               previsoke, nekatere celo ekscesne, kot je bilo večkrat povedano že danes, potem sem
               mnenja, da je temu zakonu treba zagotoviti veljavnost, neomejeno veljavnost, se
               pravi, ne samo za čas trajanja državnih poroštev, ampak naj bi ta zakon velja brez
               časovne omejitve.</p>
               <p>Strinjam se tudi z kolegom Petanom, ki je v svoji razpravi govoril, da bi morali med
               zavezance šteti tudi vodilne oziroma poslovodstvo v državni SIT banki in pa zaradi
               kot je bilo že omenjeno danes, visokih izplačil stečajnih in likvidacijskih
               upraviteljev bi morali ravno tako zajeti ta amandma. Če bomo podprli ta amandma
               mislim, da bo zakon precej boljši. Hvala.</p>
            </sp>
            <sp xml:id="SDZ5-Redna-08-2009-07-09.sp62">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
               <p>Še enkrat, prijava teče.</p>
               <p>Gospod Bogdan Barovič, prosim.</p>
            </sp>
            <sp xml:id="SDZ5-Redna-08-2009-07-09.sp63">

               <speaker>BOGDAN BAROVIČ:</speaker>

               <p>Amandma k 13. členu, ki ga predlaga Poslanska skupina Slovenske demokratske stranke,
               bomo v Slovenski nacionalni stranki absolutno podprli. Ne bom ponavljal besed, ki sta
               jih izrekla predgovornika, ker je to res, ker je to čisto res. V teh kriznih časih
               poudarjam še enkrat, če je vojna, je vojna za vse. Pa tudi res je, da je razlika pri
               odgovornosti, da je razlika pri trudu, pri količini in vsebini dela še posebej pa bi
               dal poudarek na drugi odstavek amandmaja k 13. členu, ki govori: "Ta zakon začne
               veljati naslednji dan po objavi v Uradnem listu Republike Slovenije." Razlika med
               predlogom, ki je v zakonu pa je, da se črta in velja do 31. decembra 2010. Tukaj je
               bistvo tega amandmaja, vsaj za Slovensko nacionalno stranko in za mene. Še enkrat
               poudarjam, enostavno je potrpeti, če je pet ljudi od leta 1998, pet ljudi zaslužilo
               in se nagradilo z 2,2 milijona evri, pa ni hudič, da se ne bo ne vem koliko
               menedžerjev v letu in pol vzdržalo in se bo nagradilo s plačo 12 tisoč 449 evrov. In
               ne bo 12 tisoč 500 in ne bo davka. Noben problem ni zdržati leto pa pol. Saj se tudi
               ne morejo toliko nagraditi, če bi se hoteli, v današnjem gospodarskem stanju. In
               potem bo zgodba šla spet v razvrat. Ta amandma, kolegice in kolegi, je vreden, da ga
               vsaj še enkrat preberete, da ga poskušate vključiti v kontekst členov predlaganega
               zakona, o katerem danes govorimo, in da ga podpremo vsi skupaj. Daje neko pravičnost.
               Daje jo. In še nekaj, ko že govorimo, vezano na ta amandma, o nagradah menedžerjev in
               o nagradah upraviteljev v postopkih insolventnosti in prisilne likvidacije ter
               nagradah članov uprave Slovenske izvozne in razvojne banke. Poglejte si podatke in
               videli boste, da prvi odstavek amandmaja k 13. členu še kako močno drži. Zadeve,
               veste, morajo biti premo sorazmerne. Pomeni enaka odgovornost in enaka nagrada za
               vse. Ena velika napaka, ki nas je pa pripeljala tja, kjer smo danes, je bila pa ta,
               da ta premo sorazmernost ni veljala, ni veljala za odnos, nagrade, uspešnemu
               menedžerju in nagrade delavcem. To je pa bistvena napaka. Nagrada menedžerja je bila
               krat 100 nagrade delavcev za uspešno delo, ki je temu menedžerju omogočil,
               kateremukoli, pa jih lahko še enkrat imenujem, da je dobil veliko nagrado. Ta delavec
               pa ni dobili niti krat 2. Tukaj je bistvena razlika. In s takšnim zakonom bomo začeli
               iskati ta razmerja, tudi z amandmajem k 13. členu bomo izenačili ta razmerja. Če si
               uspešen, bodite uspešni vsi, če nisi uspešen, nihče ne sme biti nagrajen za to, da ni
               uspešen.</p>
               <p>Prosim vas, poglejte še enkrat 13. člen in amandma k temu členu in pomagajmo skupaj,
               da oblikujemo zakon, ki ga je z vsem spoštovanjem še enkrat Vili vložil, da ga bomo z
               veseljem sprejeli, in da bo popoln ali vsaj približno popoln.</p>
            </sp>
            <sp xml:id="SDZ5-Redna-08-2009-07-09.sp64">

               <speaker>PODPREDSEDNIK MAG. VASJA KLAVORA:</speaker>

               <p>Gospod Miran Györek.</p>
            </sp>
            <sp xml:id="SDZ5-Redna-08-2009-07-09.sp65">

               <speaker>MIRAN GYÖREK:</speaker>

               <p>Hvala za besedo, gospod predsedujoči.</p>
               <p>Sam zakon bom sam osebno, in tudi Slovenska nacionalna stranka, podprl, čeprav je po
               mojem mnenju zopet eden od vrste gasilskih zakonov, če se tako izrazim. Imam občutek,
               da Vlada predolgo rabi, da ugotovi, kaj v naši družbi ne štima. Zdaj, ko so si, da ne
               bom rekel, vsi menedžerji, številni, nepošteni menedžerji nagrabili premoženje
               podjetij, zdaj prihaja ta zakon, ko je že praktično prepozno, ampak bolje zdaj kot
               nikoli.</p>
               <p>Amandma k 13. členu. Ne vidim razloga, zakaj ga ne bi soglasno sprejeli. Dikcija
               člena, kot ga predlaga Slovenska demokratska stranka, se mi zdi smiselna, da se
               smiselno uporablja ta zakon tudi za upravitelje v postopkih zaradi insolventnosti in
               prisilne likvidacije, se pravi, po domače, za stečajne upravitelje, ter za člane
               uprave Slovenske razvojne banke. Kajti, ne vidim razloga, zakaj ne bi veljal ta zakon
               oziroma to dopolnilo zakona tudi za stečajne upravitelji. Vsi mi, poslanci, prihajamo
               iz določenih lokalnih območij. Vsi mi v tistih posameznih lokalnih območjih dobro
               poznamo situacijo, bolje jo jaz poznam v Murski Soboti, recimo, v Prekmurju, kot jo
               pozna nekdo iz Primorske. In vsi mi poznamo vse tiste stečajne upravitelje, bom grobo
               rekel, katerim ljudstvo reče že kar hijene. To so ljudje, ki prihajajo na pogorišče
               podjetij in poberejo še tisto zadnje, kar je ostalo. Poberejo premoženje, ki je
               dejansko, ne po krivdi delavcev, propadlo, ampak v večini primerov po krivdi
               nesposobnih menedžerjev. Se pravi, služijo lepe denarce na pogorišču podjetij in ob
               bolečini vseh tistih delavcev, ki izgubijo službo in za katere potem kvečjemu samo
               socialno ministrstvo skrbi. Upravitelji v postopkih zaradi insolventnosti oziroma
               stečajni upravitelji, da se tako po domače izrazim, prejemajo dejansko, v preteklosti
               smo to ugotovili, nenormalno visoke zneske. Ti gredo v stotine tisoče evrov. Ne vidim
               razloga, zakaj ne bi obdavčili takšne prihodke oziroma jaz celo mislim, da bi jih
               bilo treba preprečiti. Tu bi moral obstajati nek nadzor nad takšnim grabežem in
               pohlepom. Razumem, da so stečajni senati, ampak jaz vam povem, zopet v praksi, saj
               pri nas v Murski Soboti točno poznamo tistih nekaj stečajnih upraviteljev, ki so v
               desetih letih na bolečini ljudi, ki so zgubili službo, obogatela. Ljudje se
               sprašujejo, so nemočni. Vse, kar jim ostane, jim ostanemo mi poslanci, ki hočemo to
               in dejansko moramo v javnosti tukaj predstaviti in pričakujemo od vseh svojih kolegic
               in kolegov, da bodo to razumeli. Ne vem, zakaj stečajni senati običajno, tako
               mimogrede, potrjujejo vse odločitve teh stečajnih upraviteljev. Jaz ne vem, to je ena
               praksa, ki je doslej veljala. Upam, da bo, lepo bi bilo, če boste sprejeli ta
               amandma, da bi se urejal tudi nek nadzor nad delom teh stečajnih upraviteljev. Veste
               kaj, tu gre za ogromna sredstva, tu gre za opremo, tu gre za vrednotenje opreme, tu
               gre za razprodajo te opreme. Se pravi, to so priložnosti, ki jih stečajni
               upravitelji, vsaj tisti, ki nimajo ravno kakšnih dobrih etičnih lastnostih, in
               takšnih je večina, kot sem zdaj slišal med razpravljavci, znajo zelo dobro
               izkoristiti. In ponovno se dela škoda. Še na tistem pogorišču, na tistem, kar je
               pogorelo, še od tistega se da zaslužiti, seveda na pol legalno, da ne rečem na kakšen
               drugi način.</p>
               <p>Se pravi, v vsakem primeru bom podprl ta amandma k 13. členu in lepo bi bilo če bi to
               tudi trajno veljalo za v bodoče. Kajti, dvomim, da se bodo stečajni upravitelji kaj
               posebej spremenili.</p>
               <p>Hvala.</p>
            </sp>
            <sp xml:id="SDZ5-Redna-08-2009-07-09.sp66">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospa državna sekretarka, želite besedo?</p>
               <p>Prosim.</p>
            </sp>
            <sp xml:id="SDZ5-Redna-08-2009-07-09.sp67">

               <speaker>MAG. HELENA KAMNAR:</speaker>

               <p>Najlepša hvala.</p>
               <p>Mislim, da dolgujem dve pojasnili, glede na zadnje razpravljavce.</p>
               <p>In sicer prva stvar je, da je Vlada sprejela priporočila za nagrajevanje članov
               poslovodstev in nadzornih organov v vseh podjetjih v državni lasti. Po naših
               informacijah je večina teh podjetij sledila priporočilom in jih v celoti spoštovala,
               tako pri plačah menedžerjev, kakor pri nagradah in sejninah nadzornih svetov. To je v
               veljavi že kar nekaj mesecev. Druga zadeva, ki ste jo izpostavljali, je zadeva, ki se
               veže na nagrade stečajnih upraviteljev. Vlada ima v zadnji fazi priprave zakon, ki
               ureja stečajne postopke in likvidacijo in v tem zakonu namerava urediti tudi
               vprašanje, ki ste ga izpostavili, to se pravi, maksimalno možno višino prejemkov
               stečajnih upraviteljev. Mi želimo to skozi sistemske rešitve pripeljati noter in to
               je tudi eden od razlogov, zakaj pravzaprav menimo, da ni smiselno, da to urejamo na
               tak način. Hvala lepa.</p>
            </sp>
            <sp xml:id="SDZ5-Redna-08-2009-07-09.sp68">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
               <p>Ugotavljam, da nihče več ne želi razpravljati o amandmajih k 13. členu. S tem
               zaključujem razpravo. O amandmajih bomo v skladu s časovnim potekom seje zbora
               odločali v sredo, 15. julija 2009, v okviru glasovanj. S tem prekinjam to točko
               dnevnega reda.</p>
               <p>Prehajamo na <title>4. TOČKO DNEVNEGA REDA - 2. OBRAVNAVO PREDLOGA ZAKONA O SPREMEMBAH
                  IN DOPOLNITVAH ZAKONA O HIPOTEKARNI IN KOMUNALNI OBVEZNICI,</title> v okviru rednega
               postopka. Predlog zakona je v obravnavo zboru predložila Vlada.</p>
               <p>Besedo dajem predstavnici Vlade, gospa mag. Helena Kamnar. Državna sekretarka,
               izvolite.</p>
            </sp>
            <sp xml:id="SDZ5-Redna-08-2009-07-09.sp69">

               <speaker>MAG. HELENA KAMNAR:</speaker>

               <p>Hvala lepa gospod predsedujoči. Spoštovane poslanke in poslanci.</p>
               <p>Zakon o spremembah Zakona o hipotekarni in komunalni obveznici je po naši sodbi
               potreben predvsem zaradi tega, da odpravimo nekatere pomanjkljivosti v veljavnem
               zakonu iz leta 2006, ki po naši presoji preprečujejo, da bi ta instrument zaživel v
               polni meri in da bi pravzaprav prinesel rezultate, ki so bili pričakovani tudi ob
               uvedbi tega zakona.</p>
               <p>Ocenjujemo, da se v veljavnem zakonu pojavlja nekaj pomanjkljivosti, ki so se
               izkazale v času uveljavitve tega zakona. Glavni dve pomanjkljivosti, ki jih s
               predlogom zakona tudi odpravljamo, se nanašata na metodo vrednotenja nepremičnin. V
               zakonu je namreč predvidena samo metoda hipotekarne kreditne vrednosti. Ta medota je
               relativno zahtevna metoda in jo je treba uvajati posebej, zato v novelo zakona
               uvajamo še dve drugi metodi, to sta metoda množičnega vrednotenja, ki je glede na
               sprejeto zakonodajo po uveljavitvi Zakona o hipotekarni in komunalni obveznici že
               možna za uporabo, in metoda pospešene tržne vrednosti.</p>
               <p>Poleg tega ugotavljamo, da so stroški vrednotenja nepremičnin relativno visoki in da
               tudi to povzroča premajhno zanimanje bank za ta instrument, zato predvidevamo, da bo
               ravno uporaba teh treh različnih metod, med katerimi je tudi metoda množičnega
               vrednotenja, pomembno zmanjšala stroške vrednotenja in na ta način pospešila uvajanje
               hipotekarne in komunalne obveznice, ki bi lahko posledično seveda pripeljala do
               večjih in cenejših predvsem pa bolj dolgoročnih finančnih virov za zagotavljanje
               stanovanjskih kreditov in seveda tudi za samo stanovanjsko gradnjo. Zato predlagamo,
               da predlog zakona, ki ga imate pred seboj, podprete, da dosežemo cilje, ki so bili že
               prvotno načrtovani. Hvala lepa.</p>
            </sp>
            <sp xml:id="SDZ5-Redna-08-2009-07-09.sp70">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Sledi predstavitev stališč poslanskih skupin. Besedo ima gospod Vili Rezman v imenu
               Poslanske skupine DeSUS-a.</p>
            </sp>
            <sp xml:id="SDZ5-Redna-08-2009-07-09.sp71">

               <speaker>VILI REZMAN:</speaker>

               <p>Hvala lepa, gospod podpredsednik.</p>
               <p>Novela tega zakona o hipotekarnih in komunalni obveznosti bo deležna nedeljene
               podpore s strani poslancev Poslanske skupine DeSUS, bi pa radi ob tem opozorili na
               konotacijo, v kateri se pojavlja.</p>
               <p>Gotovo ni mogoče spregledati direktne povezave, bom rekel, novele tega zakona z našo
               siceršnjo stanovanjsko politiko, ki je bodisi ni bodisi je slaba in na daljši rok nič
               ne kaže, da bomo na tem področju kaj spremenili. Tudi sam ta zakon ne bo kaj dosti
               mogel spremeniti, lahko pa je eden izmed elementov, ki bodo v pomoč. Stanje je pri
               nas namreč takšno, da imamo nenavadno lastniško strukturo stanovanj, hiš. Nenavadno v
               smislu primerjave z drugimi evropskimi državami, in da nam seveda dramatično manjkajo
               stanovanj, ki so namenjena tistim, ki si jih sami sicer v aktualnih razmerah ne
               morejo kupiti oziroma zagotoviti. Tako je stanovanjska politika zagotovo eno izmed
               ključnih področij, bodisi da gre za ekonomski bodisi da gre za socialni, bodisi da
               gre za finančni ali pa zdaj celo protikrizni aspekt. Aktualna politika to nenavadno
               stanje, tako mi ocenjujemo, samo perpetuir, nič ga dosti ne spreminja. Bi rekel, samo
               obnavljamo to kar sicer ni najbolje. Imamo, na primer, za približno 650 milijonov
               nedokončanih stanovanj. Imamo ambicije oziroma gradi se 400 stanovanj po visoki ceni
               na Brdu. Imamo situacijo, ko nimamo stanovanj za mlade, ko nimamo stanovanj za
               starejše in ko nimamo stanovanj za tiste, ki imajo pač takšne mesečne dohodke, da si
               tega sami ne morejo zagotoviti. Te visoke cene bodo verjetno povzročale tudi visoke
               cene najemnin, in ker si jih ljudje ne bodo mogli sami privoščiti, bodo občine tiste,
               ki bodo morale plačevati zelo visoke subvencije, ker so po zakonu do njih upravičeni.
               V tem, bi rekli v tej ne usmerjeni stanovanjski politiki, je ta predlog zakona, ki ga
               danes obravnavamo, in ki ga bomo skoraj zagotovo tudi sprejeli, dobrodošel. Ne more
               bistveno poseči v napačno ali pa slabo stanovanjsko politiko, lahko pa nekoliko
               pomaga ravno iz razlogov, ki jih je gospa sekretarka tudi naštela, ker gre za to, da
               bodo lažje in varneje investirana prosta sredstva, ker bodo lahko ljudje lažje prišli
               tudi do stanovanjskih kreditov. Ampak, potrebnega bo verjetno še marsikaj, tudi na
               področju naše davčne politike, da se bo dostopnost stanovanj prebivalkam in
               prebivalcem Slovenije pač izboljšala in približala.</p>
               <p>Ker mi ocenjujemo, da ta novela zakona nekoliko le pripomore k temu, kar želimo našim
               državljankam in državljanom, namreč boljšo dostopnost do temeljnega bivalnega pogoja,
               torej do stanovanj, bomo v Poslanski skupini DeSUS ta predlog novele podprli. </p>
            </sp>
            <sp xml:id="SDZ5-Redna-08-2009-07-09.sp72">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Bogdan Barovič v imenu Poslanske skupine SNS.</p>
            </sp>
            <sp xml:id="SDZ5-Redna-08-2009-07-09.sp73">

               <speaker>BOGDAN BAROVIČ:</speaker>

               <p>Gospod podpredsednik, gospa Kamnar, kolegice in kolegi!</p>
               <p>Slovenska nacionalna stranka predlog zakona o spremembah in dopolnitvah Zakona o
               hipotekarni in komunalni obveznici podpira. Ne glede, kaj pri razlogih za sprejem
               zakona piše, je bistveni razlog za podporo ta, da od leta 2006, ko je ta Zakon o
               hipotekarni in komunalni obveznici v veljavi, še ni zaživel v praksi. Upam, da bo s
               sprejetjem Predloga zakona o spremembah obstoječega Zakona o hipotekarni in komunalni
               obveznici le-ta zaživel v praksi.</p>
               <p>Gre za spremembe, ki bankam olajšajo izdajanje hipotekarnih in komunalnih obveznic,
               toda v tem primeru v Slovenski nacionalni stranki vidimo neko drugo luč. Skozi
               predlog tega zakona o spremembah vidimo možnost za mlade, možnost za potrošnike,
               iskalce stanovanj lažjo pot, vidimo lažja zavarovanja. Čeprav je eno od načel tega
               zakona zelo dvoumno, in sicer gre za načelo množičnega vrednotenja nepremičnin za
               stanovanjske nepremičnine. Seveda je to načelo množičnega vrednotenja časovno ugodna
               komponenta, ker pomeni, da se nakupi, prodaje in ta dogajanja vrstijo hitreje. Po
               drugi strani pa so lahko dvorezen meč, ker so lahko zelo subjektivne ocene. Žal,
               drobovja tega elementa, te vsebine množičnega vrednotenja ne poznamo in o njem ne
               moremo odločati. Menim pa, da je prav, da s sprejetjem Predloga zakona o spremembah
               in dopolnitvah Zakona o hipotekarni in komunalni obveznici dajemo tako državi, bankam
               in tudi ljudem možnost, da se neke vsebine odvijajo hitreje, enostavneje in ne
               nazadnje tudi bolj ekonomsko, bolj logično, bolj realno, in upajmo, da takšni
               rezultati po sprejetju tega zakona tudi bodo. Hvala lepa.</p>
            </sp>
            <sp xml:id="SDZ5-Redna-08-2009-07-09.sp74">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Sajovic v imenu Poslanske skupine LDS.</p>
            </sp>
            <sp xml:id="SDZ5-Redna-08-2009-07-09.sp75">

               <speaker>MAG. BORUT SAJOVIC:</speaker>

               <p>Hvala lepa, predsedujoči, za besedo. Še enkrat prijazen pozdrav redkim prisotnim. V
               Poslanskem klubu Liberalne demokracije Slovenije bomo podprli novelo zakona o
               hipotekarni in komunalni obveznici. S tem bo namreč omogočeno izvajanje aktivnosti
               bank na področju refinanciranja predvsem stanovanjskih posojil, kar se mi zdi izredno
               pomembno. S temi spremembami bomo tudi uresničili namen zakona, sprejetega že leta
               2006. Ta zakon tako prinaša dobre potencialne rešitve za sproščanje kreditnega krča v
               teh negotovih časih. Z našega zornega kota se bistvena sprememba zakona dogaja na
               področju vrednotenja nepremičnin, ker bodo banke lahko uporabljale cenejšo različico
               vrednotenja oziroma tako imenovano metodo množičnega vrednotenja nepremičnin. S tem
               se lahko nadejamo, da bodo banke tako lažje prihajale do virov refinanciranja
               kreditov, kar naj bi povzročilo cenejše in predvsem dolgoročnejše financiranje nakupa
               stanovanj. Pomembne so tudi druge spremembe, kot so zmanjšani pogoji za pridobitev
               dovoljenja za izdajanje hipotekarnih in komunalnih obveznic, pa tudi podaljševanje
               dobe izdanega dovoljenja z enega leta na dve leti ter pravila glede nadomestnega
               kritja premoženja in podobno.</p>
               <p>Kot povedano, se najbolj veselimo tistega, kar je bilo zapisano v uvodu k predlagani
               noveli zakona, to je, da bomo s tem zakonom na eni strani našemu bančnemu sistemu
               omogočili lažji dostop do virov za refinanciranje kreditov, s tem pa posledično
               povzročili cenejše in kredite, ki bodo šli bolj na dolgi rok za nakup stanovanja ali
               bivalnih prostorov za prebivalstvo. Še posebej pa se mi zdi v teh zaostrenih razmerah
               treba poudariti, da je to pomembno, ker mladi težko prihajajo predvsem do ugodnih
               stanovanjskih kreditov. S takimi potezami in takimi spremembami zakonov lahko Vladi
               zagotovo pripišemo uspeh, saj se tudi z manjšimi, vendar pravimi ukrepi lahko
               pomembno blaži krizo, ne pa, da se samo čaka na tako imenovane velike odrešitve,
               velike besede, velike ukrepe, pakete ali podobno, ki so lahko ali neizvedljivi ali pa
               javnofinančno nevzdržni.</p>
               <p>Mogoče bi imel na koncu samo še kratko pripombo na samo obrazložitev zakona, ker je v
               oceni stanja navedeno, citiram: "Ta zakon do sedaj še ni zaživel v praksi, nas
               opozarja na neke sistemske pomanjkljivosti." Zagotovo ne bi želel odpirati drugih
               dilem. Tukaj pa povem, da je bistvenega pomena, da moramo danes in v prihodnosti pri
               sprejemanju vseh zakonov paziti na to, da sprejemamo zakonodajo, ki je seveda v
               praksi izvedljiva, ki prinaša konkretne rešitve in ne otežuje postopkov, ter da
               kasneje ustrezno izvajanje zakona tudi nadzorujemo, kar seveda daje takemu zakonu
               pravo veljavo, pravo težo, predvsem pa efekte. In v tem zakonu gre za efekte na
               področju stanovanj in to zagotovo je vredno vse naše podpore. Hvala lepa.</p>
            </sp>
            <sp xml:id="SDZ5-Redna-08-2009-07-09.sp76">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Bogdan Čepič v imenu Poslanske skupine SD.</p>
            </sp>
            <sp xml:id="SDZ5-Redna-08-2009-07-09.sp77">

               <speaker>BOGDAN ČEPIČ:</speaker>

               <p>Hvala lepa za besedo. Zakon o hipotekarni in komunalni obveznici je bil sprejet že
               leta 2006, a v vsem tem času ni zaživel lahko bi tudi rekli, nekako se ni prijel. Je
               pa to zakon, ki je lahko izjemno pomemben za stanovanjsko financiranje. Ob sedanji
               finančni in gospodarski krizi in ko imamo v Sloveniji na eni strani veliko
               povpraševanje po stanovanjih in na drugi strani pri gradbincih veliko število
               dokončanih oziroma nedokončanih in neprodanih stanovanj, je seveda nujno najti
               ustrezne rešitve, da bi tudi na tem področju spodbudili in omogočili dolgoročne
               stanovanjske kredite z razmeroma ugodno obrestno mero. Hipotekarna obveznica pomeni
               tudi zelo ugodno in primerno naložbo za suficitne gospodarske celice, zlasti tiste
               institucionalne investitorje, ki razpolagajo z dolgoročnimi sredstvi in hkrati iščejo
               varno naložbo. Tako bosta hipotekarna in komunalna obveznica imeli pomembno vlogo pri
               izboljšanju financiranja stanovanjskih in komercialnih nepremičnin ter financiranje
               oseb javnega prava, na drugi strani pa bi dobili institucionalni investitorji
               možnost, da svoje premoženje vlagajo v dolgoročne in varne finančne instrumente.
               Predvsem zaradi tega se je predlagatelj Predloga zakona o spremembah in dopolnitvah
               Zakona o hipotekarni in komunalni obveznici odločil, da osnovi zakon dopolni in
               bankam olajša izdajanja teh hipotekarnih in komunalnih obveznic in s tem izboljšajo
               financiranje stanovanjskih in komercialnih nepremičnin ter financiranje oseb javnega
               prava. Torej cilj sprememb zakona je, da se v pravnem redu in praksi ustrezno uredi
               področje hipotekarne in komunalne obveznice tako, da se nekoliko rahljajo pogoji za
               izdajo obveznice in zahteve glede jamstva. Pri tem pa je treba poudariti, da uvedbe
               spremembe ne povečujejo tveganj imetnikov omenjenih obveznic, ki pomeni vrednostni
               papir zelo visoke kreditne kakovosti.</p>
               <p>Podpiramo tudi temeljno načelo predlaganega zakona in to je načelo varnosti
               hipotekarne in komunalne obveznice oziroma varnosti imetnikov hipotekarnih in
               komunalnih obveznic, kot je v svojem uvodu dejala gospa državna sekretarka. Upajmo,
               da bodo spremembe zakona o hipotekarno komunalni obveznici spodbudile izdajo le-teh
               in bo posledično omogočeno dolgoročno stanovanjsko kreditiranje z ugodnejšo obrestno
               mero, s tem pa bo tudi osnovi zakon postal operativen. Zato bo Poslanska skupina
               Socialnih demokratov predlagan zakon tudi podprla.</p>
            </sp>
            <sp xml:id="SDZ5-Redna-08-2009-07-09.sp78">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod Rado Likar v imenu poslanske skupine SDS. Prosim.</p>
            </sp>
            <sp xml:id="SDZ5-Redna-08-2009-07-09.sp79">

               <speaker>RADO LIKAR:</speaker>

               <p>Hvala za besedo, še enkrat. Zakon o hipotekarni in komunalni obveznici, ki je bil
               sprejet že v začetku leta 2006, omogoča strukturiranje posebne vrste obveznice, ki
               naj bi kot izjemno varno naložbo pritegnila zlasti institucionalne investitorje, ki
               imajo zaradi narave svojega posla na voljo prosto dolgoročna sredstva. Zakon ureja
               hipotekarno in komunalno obveznico kot obveznicah, katerih kritje se zagotavlja na
               podlagi kritnega premoženja in katerih imetniki imajo v primeru stečaja izvajatelja
               prednostni položaj pri poplačilu iz tega premoženja. Zagotovljeno je namreč ločeno
               kritno premoženje, ki je namenjeno poplačilu obveznic in na katero stečajni postopki
               naj ne bi vplivali. Kot rečeno, ta zakon do sedaj v praksi ni zaživel zaradi
               zahtevnih in dragih postopkov vrednotenja nepremičnin, kar se odraža posledično v
               visokih stroških vrednotenja nepremičnin, ki bi jih imele banke, če bi se odločile za
               izdajo hipotekarnih in komunalnih obveznic. Zato so v Predlogu zakona o spremembah in
               dopolnitvah Zakona predvidene spremembe, ki bodo bankam olajšale izdajanje le-teh.
               Sredstva, zbrana z izdajo hipotekarnih in komunalnih obveznic, bodo lahko banke
               vlagale v stanovanjsko financiranje, ki bo zaradi manjših tveganj in cenejših virov
               lahko postalo cenovno ugodnejše in tudi dolgoročnejše. Institucionalne investitorji
               pa bodo imeli možnost, da svoje premoženje vlagajo v dolgoročne in varne finančne
               instrumente. Predlog zakona namreč omogoča bankam, da lahko za določitev vrednosti
               stanovanjske nepremičnine uporabijo tudi posplošeno tržno vrednost z uporabo metod
               množičnega vrednotenja nepremičnin v skladu z Zakonom o množičnemu vrednotenju
               nepremičnin iz maja leta 2006, kar pomeni nižje stroške vrednotenja nepremičnin za ta
               namen.</p>
               <p>Z novelo zakona se poleg tega nekoliko rahljajo pogoji za izdajo obveznice in zahteve
               glede jamstva. Zaradi novih in po našem mnenju ustreznih rešitev bomo v Poslanski
               skupini Slovenske demokratske stranke novelo Zakona o hipotekarni in komunalni
               obveznici podprli. Hvala.</p>
            </sp>
            <sp xml:id="SDZ5-Redna-08-2009-07-09.sp80">

               <speaker>PODPREDSEDNIK MAG. VASJA KLAVORA:</speaker>

               <p>Hvala. Gospod Vili Trofenik v imenu Poslanske skupine Zares.</p>
            </sp>
            <sp xml:id="SDZ5-Redna-08-2009-07-09.sp81">

               <speaker>VILI TROFENIK:</speaker>

               <p>Hvala za besedo. Kljub temu da je bil v letu 2006 sprejet Zakon o hipotekarni in
               komunalni obveznosti, ta praktično še vedno ni zaživel v praksi, pa čeprav je
               izrednega pomena za financiranje stanovanj, saj omogoča dolgoročne stanovanjske
               kredite z relativno ugodno obrestno mero in razmeroma ugodno razmerje med vrednostjo
               kredita in vrednostjo nepremičnine, hkrati pa omogoča dolgoročno varne finančne
               naložbe. V Sloveniji še banke vedno uporabljajo za financiranje stanovanjskih
               kreditov enake finančne vire kot za druge dolgoročne kredite, kar na nek način
               omejuje kreditiranje stanovanjske izgradnje, zato so spremembe zakona pomembne za
               spodbujanje bank k izdaji stanovanjskih in komunalnih obveznic in s tem pridobivanja
               ustreznih finančnih virov za financiranje stanovanjskih pa tudi komercialnih
               nepremičnin. Ker je bil po sprejetju veljavnega Zakona o hipotekarni in komunalni
               obveznici sprejet tudi Zakon o množičnem vrednotenju nepremičnin, se s predlagano
               spremembo zakona omogoča tudi uporaba metod množičnega vrednotenja nepremičnin za
               določitev vrednosti nepremičnine in s tem znižajo stroški vrednotenja nepremičnin, ki
               so bili tudi eden izmed razlogov, da se Zakon o hipotekarni in komunalni obveznici v
               preteklosti ni udejanjil. Predlagane spremembe zakona omogočajo, da Zakon o
               hipotekarni in komunalni obveznici končno doživi v praksi, zato ga bomo v naši
               poslanski skupini podprli. Hvala lepa.</p>
            </sp>
            <sp xml:id="SDZ5-Redna-08-2009-07-09.sp82">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo predstavitve stališč poslanskih skupin. Ker k predlogu zakona
               matično delovno telo ni sprejelo nobenega amandmaja, zaključujem drugo obravnavo
               predloga zakona. Odločanje o predlogu zakona bomo v skladu s časovnim potekom seje
               Državnega zbora opravili v sredo, 15. julija 2009 v okviru glasovanj. S tem prekinjam
               to točko dnevnega reda.</p>
               <p>In prehajamo na <title>5. TOČKO DNEVNEGA REDA - NA DRUGO OBRAVNAVO PREDLOGA ZAKONA O
                  PLAČILNIH STORITVAH IN SISTEMIH</title> v okviru rednega postopka. Predlog zakona je
               v obravnavo Državnega zboru predložila vlada. Besedo dajem predstavniku vlade za
               dopolnilno obrazložitev predloga zakona. Gospa magistrica Helena Kamnar, državnega
               sekretarka.</p>
            </sp>
            <sp xml:id="SDZ5-Redna-08-2009-07-09.sp83">

               <speaker>MAG. HELENA KAMNAR:</speaker>

               <p>Najlepša hvala, gospod predsedujoči.</p>
               <p>Skušala bom biti čim krajša. Zaradi sprejete Direktive o plačilnih storitvah na
               notranjem trgu, ki je bila sprejeta v letu 2007, moramo prenoviti normativno ureditev
               v Sloveniji, ki ureja plačilne storitve. Bistvo teh sprememb je, da se vzpostavlja
               harmonizacija plačilnega prometa ne zgolj znotraj posameznih držav, ampak v celotnem
               evropskem prostoru. Zaradi tega se pravzaprav ukinja stari zakon o plačilnem prometu
               in se ga nadomešča z novim zakonom. Edino, kar od starega zakona ostaja, je Agencija
               za javnopravne evidence in storitve ter Uprava Republike Slovenije za javna
               plačila.</p>
               <p>Sicer pa zakon posega po naslednjih sklopih sprememb.</p>
               <p>Prvi sklop sprememb se nanaša na plačilne institucije v tem smislu, da se bistveno
               širi spekter plačilnih institucij na gospodarske družbe, ki se lahko ukvarjajo tudi z
               drugimi posli.</p>
               <p>Drugi sklop vprašanj se nanaša na ureditev odnosov med plačilno institucijo in njenim
               uporabnikom.</p>
               <p>Tretji sklop vprašanj se nanaša na nadomestilo za plačilne storitve.</p>
               <p>Naslednji sklop vprašanj na roke izvršitve transakcij in na odgovornost ponudnika
               plačilnih storitev, kot tudi odgovornost uporabnika plačilnih storitev.</p>
               <p>Potem pa so rešena še druga vprašanja, od nadzora, ki naj bi ga izvajala Banka
               Slovenije, do vzpostavitve registra plačilnih institucij, ki naj bi jo vodila
               Agencija Republike Slovenije za javnopravne evidence in storitve.</p>
               <p>Predlagam, da predlog zakona, ki je dopolnjen na podlagi mnenja Zakonodajno-pravne
               službe, Državni zbor sprejme.</p>
               <p>Hvala lepa.</p>
            </sp>
            <sp xml:id="SDZ5-Redna-08-2009-07-09.sp84">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Predlog zakona je obravnaval Odbor za finance in monetarno politiko kot matično
               delovno telo.</p>
               <p>Besedo dajem podpredsedniku mag. Radovanu Žerjavu za predstavitev poročila
               odbora.</p>
               <p>Prosim.</p>
            </sp>
            <sp xml:id="SDZ5-Redna-08-2009-07-09.sp85">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Kolegice in kolegi.</p>
               <p>Odbor za finance in monetarno politiko je na 6. seji 24. 6. kot matično delovno telo
               obravnaval Predlog zakona o plačilnih storitvah in sistemih, ki ga je Državnemu zboru
               v obravnavo predložila Vlada.</p>
               <p>Odboru je bilo posredovano mnenje Zakonodajno-pravne službe, ki je predloženi zakon
               proučila z vidika skladnosti z ustavo in pravnim sistemom ter zakonodajno-tehničnega
               vidika. Služba je oblikovala konkretne pripombe k določbam 1., 7., 17., 19., 20.,
               84., 87., 88., 116., 158., 238., 240. in 241. člena. Odboru je bil kot dodatno
               gradivo posredovan tudi amandmajski predlog Združenja bank Slovenije za dopolnitev
               določbe 237. člena predloženega zakona.</p>
               <p>K predloženemu zakonu so v poslovniškem roku amandmaje vložile poslanske skupine
               Socialnih demokratov, Zares-nove politike, Demokratične stranke upokojencev Slovenije
               in Liberalne demokracije Slovenije, in sicer k 19., 84., 116., 134., 144., 158.,
               166., 236., 238., 240. in 241. členu. V uvodni besedi je predstavnica Vlade opozorila
               na opredelitev do vloženih amandmajev, ki jih Vlada v celoti podpira, ker med drugim
               odpravljajo pomanjkljivosti, na katere je opozorila Zakonodajno-pravna služba.
               Predstavnik Zakonodajno-pravne službe je v okviru dodatne predstavitve mnenja službe
               poudaril, da vloženi amandmaji upoštevajo večino pripomb, nekatera dodatna pojasnila
               pa je predlagatelj zakona podal v pisni obliki na delovnem nivoju sodelovanja
               predstavnikov Vlade in službe. V zvezi z amandmajskim predlogom, kot ga predlaga
               Združenje bank Slovenije, pa je predstavnik službe opozoril na neprimernost dela
               besedila tega predloga, ki se nanaša na naknadne spremembe zakona. Predstavnik
               Združenja bank Slovenije ni nasprotoval opustitvi tega dela besedila, kar je odbor
               upošteval pri oblikovanju svojega amandmaja na podlagi tega predloga. Odbor je tako
               upoštevane pripombe predstavnika Zakonodajno-pravne službe na podlagi amandmajskega
               predloga Združenja bank v skladu s 131. členom Poslovnika Državnega zbora oblikoval
               in sprejel amandma k 237. členu.</p>
               <p>Odbor se je v skladu s 130. členom Poslovnika Državnega zbora opredelil do vloženih
               amandmajev koalicijskih skupin k 19., 84., 116., 134., 144., 158., 166., 236., 238.,
               240. in 241. členu in jih sprejel.</p>
               <p>Odbor je v skladu s 128. členom Poslovnika Državnega zbora glasoval o členih predloga
               zakona in jih sprejel. Glede na sprejete amandmaje je na podlagi prvega odstavka 133.
               člena Poslovnika Državnega zbora pripravljeno besedilo dopolnjenega predloga zakona,
               ki je sestavni del tega poročila. Hvala lepa.</p>
            </sp>
            <sp xml:id="SDZ5-Redna-08-2009-07-09.sp86">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod Bogdan
               Barovič v imenu Poslanske skupine SNS.</p>
            </sp>
            <sp xml:id="SDZ5-Redna-08-2009-07-09.sp87">

               <speaker>BOGDAN BAROVIČ:</speaker>

               <p>Še enkrat hvala, gospod podpredsednik. Gospa Kamnarjeva, midva se tako pogosto
               srečujeva, da zdaj ne vem, ali ste vi v Državnem zboru ali jaz v Vladi, ampak nič
               hudega. Kolegice in kolegi! Predlog zakona o plačilnih storitvah in sistemih v drugi
               obravnavi je nujnost.</p>
               <p>Kot v Slovenski nacionalni stranki razumemo, je glavni namen priprave tega predloga
               zakona nadomestitev Zakona o plačilnem prometu in prenos te direktive v nacionalne
               predpise do 1. novembra letošnjega leta.</p>
               <p>Sam razumem predlog tega zakona takole. Prvič. Je v okviru notranjega trga
               nezadovoljivo stanje plačilnega sistema. Drugič. Pravila o plačilni infrastrukturi v
               skupnosti so, do 1. novembra 2009, tako razumemo v Slovenski nacionalni stranki,
               nacionalna, in ker so ta pravila nacionalna torej vsaka država sama odloča o teh
               pravilih, niso prilagojena enotnemu trgu, posledica je, da vsak za sebe "kasira", po
               domače povedano, kolikor hoče. Obstajajo države, ki zaračunavajo do 5% od skupne
               prodaje s plačilnimi karticami, itd., skratka, ta sistem je do sedaj baziral na
               nacionalni ravni in je bil zelo različen povsod. Cilj tega zakona pa je, da se okrepi
               sodelovanje med nacionalnimi trgi in da se zagotovijo enaki konkurenčni pogoji in da
               se vzpostavi enotni trg plačilnih storitev na notranjem trgu Evropske unije. In upam,
               da temu s sprejetjem tega zakona tako tudi bo.</p>
               <p>Je veliko novosti, ki jih v Sloveniji nismo vajeni ali pa tisti, ki se s tem
               ukvarjajo, ne bodo tako enostavno izpeljali teh spremembi, upam pa, da bodo šle
               vseeno gladko; in sicer, uveljavlja se novi pojem ponudnikov plačilnih storitev, to
               pa so lahko banke, in pa novost, plačilne institucije ali po slovensko ustanove, ki
               so v tem zakonu tudi največja novost, ki pa se dopolnjuje takoj. Torej, da bodo
               plačilne ustanove, institucije kot novost poleg plačilnih storitev, zato so tudi
               namenjene opravljale drugega gospodarske posle. Kakšne, žal ne morem vedeti, ker ta
               zakon v oblici členov, ki jih ima, normalen človek ob vseh drugih zakonih seveda ne
               more naštudirati in ga poznati v drobovje, upam pa, da je usklajen z direktivo in da
               prinaša poenotenje plačilnega sistema v državah Evropske unije.</p>
               <p>Poleg tega je novost, ki bo zanimiva in ki jo bomo morali spremljati, tudi, da ta
               predlog zakona ureja register transakcijskih računov, ki naj ga ne bi več vodila
               Banka Slovenije, ampak Agencija Republike Slovenije za javnopravne evidence in
               storitve. Tudi to je novost, ki mi pač, žal, ni znana. Upam, da bodo vsi ti
               logistični sistemi usposobljeni do 1. novembra 2009. Opozarjamo pa, da bo z dnem
               uveljavitve tega zakona poleg Zakona o plačilnem prometu nehali veljati še predpisi v
               zakonu, ki se bodo seveda smeli uporabljati do 31. oktobra letošnjega leta, kasneje
               pa se bodo morale uporabljati novosti.</p>
               <p>Skratka, v Slovenski nacionalni stranki Zakon o plačilnih storitvah in sistemih, ki
               je usklajevanje, še enkrat poudarjam, z direktivo in poenotenje plačilnega sistema v
               Evropi, podpiramo. Ob tem pa jasno opozarjamo Vlado, opozarjamo danes, da upamo, da
               so vsi vzvodi in vsa logistika, ki je potrebna za tako velike spremembe, mislim, da
               so velike, da so vzpostavljeni, da ne bo po 1. novembru kakšnih težav pri poenotenju
               plačilnih sistemov, ki pa seveda lahko pripeljejo potem do rednih in izrednih sej
               zaradi teh težav, ki jih imamo pa že tako preveč. Tako upam, da bo vse teklo tako,
               kot mora. Hvala lepa.</p>
            </sp>
            <sp xml:id="SDZ5-Redna-08-2009-07-09.sp88">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Radovan Žerjav v imenu Poslanske skupine SLS.</p>
            </sp>
            <sp xml:id="SDZ5-Redna-08-2009-07-09.sp89">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik, za besedo. Kolegice in kolegi. Trenutno veljavni
               zakon o plačilnem prometu smo sprejeli leta 2002 in novelirali leta 2004. Ta celovito
               ureja izvajanje plačilnega prometa in nudi primerno zaščito imetnikom transakcijskih
               računov. Prav tako ta zakon ureja tudi plačilne sisteme, katerih osnovni namen
               delovanja je prenos sredstev med računi. Kljub temu je pred nami nov predlog zakona,
               Zakon o plačilnih storitvah in sistemih. Glavni namen priprave tega zakona je
               implementacija nove direktive Evropske skupnosti v naš pravni red. V pripravo nove
               direktive je evropskega zakonodajalca vodilo nezadovoljivo stanje plačilnega sistema
               v okviru notranjega trga skupnosti, saj naj bi ostajal potencial tega trga
               neizkoriščen. Pravila o plačilni infrastrukturi so nacionalna in neprilagojena
               enotnemu trgu. Posledično je sedanji plačilni trg predrag, učinek pa omejen. Poleg
               tega pomanjkanje konkurence trgu škoduje vsem uporabnikom storitev. S sprejetjem tega
               zakona bomo okrepili sodelovanje med nacionalnimi trgi in zagotovili enake
               konkurenčne pogoje in s tem omogočili vzpostavitev enotnega trga plačilnih storitev
               na notranjem trgu Evropske unije. V Slovenski ljudski stranki bomo predlog zakona
               podprli. Hvala lepa.</p>
            </sp>
            <sp xml:id="SDZ5-Redna-08-2009-07-09.sp90">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod mag. Sajovic v imenu Poslanske skupine LDS.</p>
            </sp>
            <sp xml:id="SDZ5-Redna-08-2009-07-09.sp91">

               <speaker>MAG. BORUT SAJOVIC:</speaker>

               <p>Hvala lepa za besedo in pa še enkrat prijazen pozdrav. V Liberalni demokraciji
               Slovenije bomo predlagani zakon podprli, saj posodablja in izboljšuje učinkovitost
               obstoječega sistema plačilnih storitev. Poleg tega pa se nam zdi pomembno poudariti
               tudi, da zakon vnaša in opredeljuje nove pojme v sistem delovanja plačilnih
               transakcij, s čimer ga seveda nadgrajuje in pa izboljšuje. Najpomembnejša sprememba
               je zagotovo, da širi krog ponudnikov plačilnih storitev na tako imenovane plačilne
               institucije, s čimer se bo povečalo število ponudnikov ter tako okrepila konkurenca.
               Seveda pa bodo ti novi ponudniki morali izpolnjevati prav vse zahteve, ki
               zagotavljajo varnost samih transakcij, ter, kar je najpomembnejše, varnost denarja
               tistega, ki koristi konkretne storitve.</p>
               <p>V naši poslanski skupini prav tako podpiramo amandma k zakonu, ki ga je iniciralo
               Združenje bank Slovenije. Ob tem pa naj poudarimo, da pozdravljamo nove
               racionalizacije in rešitve na tem področju, saj, kot je bilo obrazloženo, bo z letom
               2012 uveden tako imenovan univerzalni plačilni nalog kot enoten plačilni instrument.
               Zato bi bilo seveda nesmiselno zakonsko omejevati in povzročati dodatne stroške za
               ponudnike plačilnih storitev ob izvajanju plačil z instrumentom, posebne položnice,
               saj se bo ta posebna položnica s časom zagotovo ukinila.</p>
               <p>Pomembno je tudi reči nekaj o glavnih razlogih za pripravo in sprejetje te direktive,
               to je zagotovo nezadovoljivo stanje plačilnega sistema v okviru notranjega trga
               skupnosti, saj obstaja potencial tega trga neizkoriščen.</p>
               <p>Pomembno je tudi, da se s tem urejajo čezmejna plačila, maloštevilne obstoječe
               čezmejne plačilne sisteme pesti pomanjkanje kritične mase in poslujejo z veliko
               večjimi in višjimi stroški na enoto kakor nacionalni sistemi. Posledica tega je, da
               je sedanji plačilni sistem predrag. Potrošniki se pritožujejo nad učinkom, ki ga ima
               nanje razdrobljenost, saj je njihov dostop do produktov, ki delujejo na območju
               celotne Evropske unije, močno omejen. Poleg tega pa pomanjkanje konkurence na trgu
               tudi škoduje trgovcem na drobno, saj v nekaterih državah članicah ponudniki plačilnih
               storitev trgovcem na drobno zaračunavajo tudi do 5% skupne prodaje s plačilnimi
               karticami, kar je zagotovo preveč.</p>
               <p>Pozdravljamo tudi cilje predloga zakona o krepitvi sodelovanja med nacionalnimi trgi
               in zagotoviti enake konkurenčne pogoje, celovito urediti pogoje za opravljanje
               plačilnih storitev, določiti zahteve za dostop ponudnika plačilnih storitev, ki pa
               seveda niso kreditne institucije, ter uvesti posebno dovoljenje za plačilne
               institucije, določiti pravice in obveznosti uporabnikov in ponudnikov plačilnih
               storitev v zvezi z opravljanjem plačilnih storitev; tudi da so predpisani pogoji za
               ustanovitev poslovanja, nadzor in prenehanje klirinških družb ter določiti pravila
               glede upravljanja in oblikovanja plačilnih sistemov.</p>
               <p>Poglavitna načela, ki se uresničijo s tem zakonom, pa so zagotovo: načelo večje
               konkurence na trgu opravljanja plačilnih storitev, načelo varnega, skrbnega in
               preglednega poslovanja in načelo varstva potrošnikov. To pa so seveda zadeve, ki še
               kako izboljšujejo kvaliteto življenja uporabnikov na tem področju.</p>
               <p>Zato bodo, seveda, v naši poslanski skupini deležni vse podpore.</p>
            </sp>
            <sp xml:id="SDZ5-Redna-08-2009-07-09.sp92">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospa Renata Brunskole v imenu Poslanske skupine SD.</p>
            </sp>
            <sp xml:id="SDZ5-Redna-08-2009-07-09.sp93">

               <speaker>RENATA BRUNSKOLE:</speaker>

               <p>Lepo pozdravljeni, spoštovana gospa državna sekretarka, vsi tukaj prisotni.</p>
               <p>Predlog zakona o plačilnih storitvah in sistemih ureja številna področja, ki se
               nanašajo na izvajanje plačilnih storitev. Predlog zakona je nastal, kot je bilo tudi
               danes že nekajkrat povedano, predvsem zaradi potrebe po uskladitvi z direktivo
               Evropske unije, torej z Direktivo 2007/64-ES. S sprejetjem tega zakona bo omogočeno,
               da se okrepi sodelovanje med nacionalnimi trgi in zagotovijo enaki konkurenčni pogoji
               in se s tem omogoči vzpostavitev enotnega trga plačilnih storitev na notranjem trgu
               Evropske unije. Z zakonom se bodo tudi celovito uredili pogoji za opravljanja
               plačilnih storitev, določile se bodo zahteve za dostop na trg za ponudnike plačilnih
               storitev, ki niso kreditne institucije, ter uvedlo posebno dovoljenje za plačilne
               institucije ter s tem povezano določilo pogoje za ustanovitev poslovanja, nadzor in
               prenehanje plačilnih institucij. Določene bodo tudi pravice in obveznosti uporabnikov
               in ponudnikov plačilnih storitev v zvezi z opravljanjem plačilnih storitev. Prav tako
               bodo predpisani: pogoj za ustanovitev, poslovanja, nadzor in prenehanje klirinških
               družb. Določila se bodo tudi pravila glede oblikovanja in opravljanja plačilnih
               sistemov.</p>
               <p>Kot je bilo tudi že v predhodnih razpravah oziroma predstavitvi stališč
               predstavljeno, poglavitna načela so tri, ki se uresničujejo s predlaganim zakonom.
               Torej, načelo večje konkurence na trgu opravljanja plačilnih storitev, načelo
               varnega, skrbnega in preglednega poslovanja ponudnikov plačilnih storitev in načelo
               varstva potrošnikov. Načelo večje konkurence na trgu opravljanja plačilnih storitev
               bo zagotovljeno z novimi ponudniki plačilnih storitev, ki jih ureja predlog zakona. V
               skladu z Zakonom o plačilnem prometu je namreč izvajanje plačilnega prometa oziroma
               vodenja transakcijskih računov dovoljeno le bankam, hranilnicam ter
               hranilno-kreditnim službam. Predlog zakona pa kot novo kategorijo ponudnikov
               plačilnih storitev določa plačilne institucije, za katere bodo veljali manj strogi
               pogoji, kot veljajo za banke, in ki bodo lahko poleg plačilnih storitev opravljale
               tudi druge gospodarske posle. Načelo varnega, skrbnega in preglednega poslovanja
               ponudnikov plačilnih storitev pa bo uresničeno skozi številne zahteve v zvezi s
               statusnim ustrojem plačilnih institucij, z določbami, ki urejajo dovoljenje Banke
               Slovenije za opravljanje plačilnih storitev kot plačilne institucije, sistemom
               upravljanja in sistemom notranjih kontrol plačilnih institucij, varstvom denarnih
               sredstev uporabnikov ter vodenja poslovnih knjig in letnega poročila. Načelo varstva
               potrošnikov pa bo zagotovljeno z obsežnimi in podrobnimi pravili, ki določajo
               obveznosti ponudnikov plačilnih storitev pri zagotavljanju informacij v zvezi z
               opravljanjem plačilnih storitev, določbami, ki urejajo pogodbe o opravljanju
               plačilnih storitev, ter pravil glede sprememb in prenehanja pogodb, pravil glede
               izvrševanja plačilnih transakcij, kot tudi določbami, ki urejajo mirno reševanje
               potrošniških sporov v zvezi s plačilnimi storitvami.</p>
               <p>Glede na vse navedeno ter glede na dejstvo, da gre za usklajevanje z direktivami
               Evropske unije, bo Poslanska skupina Socialnih demokratov podprla Predlog zakona o
               plačilnih storitvah in sistemih. Hvala.</p>
            </sp>
            <sp xml:id="SDZ5-Redna-08-2009-07-09.sp94">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Rado Likar v imenu Poslanske skupine SDS.</p>
            </sp>
            <sp xml:id="SDZ5-Redna-08-2009-07-09.sp95">

               <speaker>RADO LIKAR:</speaker>

               <p>Hvala za besedo še enkrat. Glavni namen Predloga zakona o plačilnih storitvah in
               sistemih je uskladitev z evropskimi predpisi oziroma direktivami, ki jih moramo
               prenesti v nacionalne predpise do 1. novembra 2009. Z zakonom se bo uredilo
               nezadovoljivo stanje plačilnih sistemov v okviru notranjega trga Skupnosti, poleg
               tega pa bo dana večja možnost konkurence na trgu ponudnikov plačilnih storitev, kar v
               naši poslanski skupini SDS pozdravljamo. Rahel dvom pa se pri tem pojavi, ker so bile
               te iste trditve tudi leta 2002, ko se je ukinila tedanja Agencija za plačilni promet,
               danes pa ni ne duha ne sluha o kakšni konkurenci, vsaj kar se tiče bančnih
               stroškov.</p>
               <p>V naši poslanski skupini podpiramo cilje in rešitve, ki so v zakonu, zato bomo
               Predlog zakona o plačilnih storitvah in sistemih podprli. Hvala.</p>
            </sp>
            <sp xml:id="SDZ5-Redna-08-2009-07-09.sp96">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. In še gospod Joško Godec v imenu Poslanske skupine DeSUS.</p>
            </sp>
            <sp xml:id="SDZ5-Redna-08-2009-07-09.sp97">

               <speaker>JOŠKO GODEC:</speaker>

               <p>Hvala za besedo. Spoštovani prisotni! Stališče Poslanske skupine Demokratične stranke
               upokojencev Slovenije glede Predloga zakona o plačilnih storitvah in sistemih je
               sledeče.</p>
               <p>Pri Predlogu zakona o plačilnih storitvah in sistemih gre za obsežen predlog, ki na
               sistemski ravni celovito ureja področje, ki ga sedaj ureja Zakon o plačilnem prometu.
               Predlagani zakon torej po naši oceni sledi tem zahtevam, zato bo naše podpore
               vsekakor deležen. Menimo tudi, da je v delu, kjer pa direktiva dopušča diskrecijo
               držav članic, torej, da se sam odloči o njihovi porabi, predlagatelj zakona te
               določbe primerno vključil v naš pravni in plačilni sistem, tako da podpiramo tudi
               implementacijo slednjih.</p>
               <p>Kot že povedano, Predlog zakona o plačilnih sistemih, ki na sistemski ravni celovito
               ureja enotnost plačilne sistema na ravni Evropske unije z zagotovitvijo enakih
               konkurenčnih pogojev z doslednim upoštevanjem načela varstva potrošnikov, bomo
               poslanci DeSUS-a soglasno podprli.</p>
            </sp>
            <sp xml:id="SDZ5-Redna-08-2009-07-09.sp98">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Končali smo predstavitev stališč poslanskih skupin. Ker amandmaji k
               dopolnjenemu predlogu zakona niso bili vloženi, zaključujem drugo obravnavo predloga
               zakona. Glasovanje o dopolnjenem predlogu zakona bomo v skladu s časovnim potekom
               seje Državnega zbora opravili v sredo, 15. julija 2009, v okviru glasovanj. S tem
               prekinjam to točko dnevnega reda.</p>
               <p>Prehajamo na <title>7. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O NEMATERIALIZIRANIH VREDNOSTNIH PAPIRJIH - SKRAJŠANI POSTOPEK.</title> Predlog zakona je v obravnavo Državnemu zboru predložila vlada. Besedo dajem
               predstavniku Vlade za dopolnilno obrazložitev predloga zakona. Gospa mag. Helena
               Kamnar, državna sekretarka. Prosim.</p>
            </sp>
            <sp xml:id="SDZ5-Redna-08-2009-07-09.sp99">

               <speaker>MAG. HELENA KAMNAR:</speaker>

               <p>Hvala lepa za besedo. Zakon je pravzaprav zelo kratek, tudi ta je povezan z
               uskladitvijo z evropsko direktivo, in sicer direktivo, ki ureja vprašanja pravic
               delničarjev družb, ki trgujejo na organiziranem trgu.</p>
               <p>Bistvena sprememba, ki jo z zakonom predlagamo, je ta, da dosedanjo ureditev
               predpostavlja, da mora imeti udeleženec na skupščini deponirane delnice. Direktiva
               eksplicitno prepoveduje takšno ravnanje in zato tudi spreminjamo zakon, ki vnaša
               ureditev, kakršnega ima direktiva.</p>
               <p>Sprememba tega zakona je v tesni povezavi s spremembo zakona, ki ste jo že sprejeli v
               preteklem mesecu, in sicer Zakona o gospodarskih družbah, tako da pravzaprav oba
               zakona skupaj v celoti implementirata to direktivo.</p>
               <p>Predlagam, da predlog zakona sprejmete. Hvala lepa.</p>
            </sp>
            <sp xml:id="SDZ5-Redna-08-2009-07-09.sp100">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Predlog zakona je obravnaval Odbor za finance in monetarno politiko kot
               matično delovno telo. Besedo dajem podpredsedniku, gospodu Radu Likarju, za
               predstavitev poročila odbora. Prosim.</p>
            </sp>
            <sp xml:id="SDZ5-Redna-08-2009-07-09.sp101">

               <speaker>RADO LIKAR:</speaker>

               <p>Hvala za besedo. Odbor za finance in monetarno politiko je na 6. seji 24. junija 2009
               kot matično delovno telo obravnaval Predlog zakona o spremembah in dopolnitvah Zakona
               o nematerializiranih vrednostnih papirjih, ki ga je Državnemu zboru v obravnavo
               predložila Vlada s predlogom, da se predloženi zakon obravnava in sprejme v
               skrajšanem postopku. Kolegij predsednika Državnega zbora je na seji 10. 4. odločil,
               da se predlog zakona obravnava po skrajšanem postopku.</p>
               <p>Odboru je bilo posredovano mnenje Zakonodajno-pravne službe, ki je predloženi zakon
               proučila z vidika skladnosti z ustavo in pravnim sistemom ter zakonodajno-tehničnega
               vidika. Služba je uvodoma podala pripombo glede potrebne usklajenosti trenutka
               uveljavitve predloženega zakona in novele Zakona o gospodarskih družbah, s katero se
               je uvedel presečni dan, na katerega se sklicuje predlog zakona. Služba je podala tudi
               konkretne pripombe k določbam 4. člena in k naslovu predloga zakona.</p>
               <p>K predloženemu zakonu so v poslovniškem roku amandmaje vložile poslanske skupine
               Socialnih demokratov, Zares nove politike, Demokratične stranke upokojencev Slovenije
               in Liberalne demokracije Slovenije, in sicer k 4. in 5. členu in k naslovu predloga
               zakona.</p>
               <p>Seji odbora so prisostvovale predstavnice Ministrstva za finance in
               Zakonodajno-pravne službe. V uvodni besedi je predstavnica Vlade opozorila na
               opredelitev do vloženih amandmajev, ki jih Vlada v celoti podpira, ker odpravljajo
               pomanjkljivosti, na katere je opozorila Zakonodajno-pravna služba. Poleg tega je
               zaradi zamika začetka uporabe določb Zakona o gospodarskih družbah glede presečnega
               dne 1. september 2009 temu treba prilagoditi tudi začetek uporabe 4. člena predloga
               zakona. Predstavnica Zakonodajno-pravne službe je v okviru dodatne predstavitve
               mnenja službe poudarila, da vloženi amandmaji upoštevajo večino pripomb, nekatera
               dodatna pojasnila pa je predlagatelj zakona podal v pisni obliki na delovnem nivoju
               sodelovanja predstavnikov Vlade in Službe.</p>
               <p>Odbor se je v skladu s 130. členom Poslovnika Državnega zbora opredelil do vloženih
               amandmajev koalicijskih poslanskih skupin k 4. in 5. členu in k naslovu predloga
               zakona in jih sprejel. Odbor je v skladu s 128. členom Poslovnika Državnega zbora
               glasoval o členih predloga zakona in jih sprejel. Glede na sprejete amandmaje na
               podlagi prvega odstavka 133. člena Poslovnika Državnega zbora pripravljeno besedilo
               dopolnjenega predloga zakona, ki je sestavni del tega poročila. Hvala.</p>
            </sp>
            <sp xml:id="SDZ5-Redna-08-2009-07-09.sp102">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod mag.
               Sajovic v imenu Poslanske skupine LDS.</p>
            </sp>
            <sp xml:id="SDZ5-Redna-08-2009-07-09.sp103">

               <speaker>MAG. BORUT SAJOVIC:</speaker>

               <p>Hvala lepa. V Poslanskem klubu Liberalne demokracije Slovenije bomo podprli
               dopolnitev Zakona o nematerializiranih vrednostnih papirjih, saj gre za uskladitev
               zakonodaje z direktivo Evropske unije. V skladu z direktivo moramo črtati oziroma
               bistveno spremeniti člen 66. in 67. veljavnega Zakona o nematerializiranih
               vrednostnih papirjih. S tem bomo namreč odpravili pogoj, da mora imeti delničar
               deponirane delnice ali prenesene k fizični ali pravni osebi, da se seveda kot tak
               lahko udeleži skupščine določene delniške družbe. Na ta način se bo omogočilo, da
               pravica delničarja za udeležbo na skupščini delničarjev in glasovanju v zvezi z vsemi
               njegovimi delnicami ni odvisno od nobene zahteve, da so njegove delnice deponirane
               ali pa prenesene k drugi fizični ali pravni osebi, ali da so vpisane konkretno na
               njegovo ime. Za uveljavitev pravic bo zadostovalo zgolj pisno potrdilo, ki ga izda
               član klirinško-depotne družbe o stanju na računu vrednostnih papirjev, ki ga je treba
               dostaviti družbi, najpozneje dva dni pred zasedanjem skupščine.</p>
               <p>Mislimo, da predlog in prilagoditev direktivi izboljšuje stanje na tem področju, zato
               bo deležno naše podpore. Hvala lepa.</p>
            </sp>
            <sp xml:id="SDZ5-Redna-08-2009-07-09.sp104">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospod Bogdan Čepič v imenu Poslanske skupine SD.</p>
            </sp>
            <sp xml:id="SDZ5-Redna-08-2009-07-09.sp105">

               <speaker>BOGDAN ČEPIČ:</speaker>

               <p>Hvala lepa za besedo. Usklajevanje naše zakonodaje z evropskim pravnim redom je ena
               od naših zavez, ko smo pristopili k Evropski uniji. Tako tudi razumemo Predlog zakona
               o spremembah in dopolnitvah Zakona o nematerializiranih vrednostnih papirjih, ki
               prenaša Direktivo 2007 36ES Evropskega parlamenta in Sveta z dne 11. julij 2007 v naš
               slovenski pravni red. Predvsem gre za uveljavljanje določenih pravic delničarjev
               družb, ki kotirajo na borzi, pri deponiranju delnic zaradi udeležbe na skupščini
               delničarjev. Spremembe ocenjujemo kot dobre, saj v evropskem pravnem redu
               uveljavljajo enoten pristop pri uveljavljanju določenih pravic delničarjev družb, ko
               kotirajo na borzi. Uveljavitev sprememb v evropskem pravnem redu je predvidena do
               začetka avgusta 2009, zato bomo v Poslanski skupini Socialnih demokratov ta zakon
               tudi podprli.</p>
            </sp>
            <sp xml:id="SDZ5-Redna-08-2009-07-09.sp106">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Rado Likar v imenu Poslanske skupine SDS.</p>
            </sp>
            <sp xml:id="SDZ5-Redna-08-2009-07-09.sp107">

               <speaker>RADO LIKAR:</speaker>

               <p>Hvala.</p>
               <p>Predlog zakona o nematerializiranih vrednostnih papirjih, ki prepoveduje pogojevanje
               za udeležbo na skupščini z deponiranjem delnic, kar pomeni uskladitev predpisov z
               ureditvijo, kot jo določa evropska direktiva, bomo v Poslanski skupini SDS
               podprli.</p>
               <p>Hvala.</p>
            </sp>
            <sp xml:id="SDZ5-Redna-08-2009-07-09.sp108">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>In še gospod Franc Jurša v imenu Poslanske skupine DeSUS.</p>
            </sp>
            <sp xml:id="SDZ5-Redna-08-2009-07-09.sp109">

               <speaker>FRANC JURŠA:</speaker>

               <p>Hvala lepa za besedo. Tudi z moje strani lep pozdrav vsem.</p>
               <p>Članstvo v Evropski uniji od nas terja implementacijo evropskih direktiv tudi s
               področja nematerializiranih vrednostnih papirjev. Gre za dve direktivi. Prva se
               nanaša na dokončnost priprave pri plačilih in sistemih poravnave vrednostnih papirjev
               ter druga o uveljavitvi določenih pravic delničarjev družb, ki kotirajo na borzi.
               Zaradi roka vnosa teh pravil bo treba novelirati tudi naš zakon o nematerializiranih
               vrednostnih papirjih. Po naši oceni so evropske smernice primerno vnesene v predlog
               tako, da sledijo njihovemu namenu. Poglavitna rešitev novele je odprava pogoja
               deponiranja delnic zaradi udeležbe na skupščini delničarjev. Direktiva določa, da
               pravici delničarja, da se udeleži skupščine in glasuje, nista odvisni od zahteve o
               deponiranju delnic, zato prepoveduje zahtevo po deponiranju delnic oziroma
               kakršenkoli drugi zahtevi za udeležbo na skupščini. To je tudi edini razlog za
               pripravo sprememb in dopolnitev osnovnega zakona, ki ga kanimo v naši poslanski
               skupini tudi podpreti.</p>
            </sp>
            <sp xml:id="SDZ5-Redna-08-2009-07-09.sp110">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Ker k dopolnjenemu predlogu
               zakona ni bilo vloženih amandmajev, zaključujem drugo obravnavano predloga zakona.
               Odločanje o predlogu zakona bomo v skladu s časovnim potekom seje Državnega zbora
               opravili v sredo, 15. julija 2009, v okviru glasovanj.</p>
               <p>S tem prekinjam to točko dnevnega reda.</p>
               <p>Prehajamo na <title>8. TOČKO DNEVNEGA REDA</title>, to je na obravnavo <title>PREDLOGA ZAKONA
                  O DOPOLNITVI ZAKONA O DOHODNINI, PO SKRAJŠANEM POSTOPKU.</title>
               </p>
               <p>Pri tem bi vas rad opozoril, da bomo zdaj nadaljevali s to točko, vendar bom točno ob
               14.00 uri to točko prekinil in prekinili tudi sejo Državnega zbora, kot je bilo
               dogovorjeno tudi na Kolegiju predsednika Državnega zbora.</p>
               <p>Predlog zakona je v obravnavo zboru predložil mag. Radovan Žerjav. V zvezi s tem
               predlogom zakona Odbor za finance in monetarno politiko predlaga Državnemu zboru
               sprejem sklepa, da predlog zakona ni primeren za nadaljnjo obravnavo. Besedo dajem
               podpredsedniku odbora gospodu Radu Likarju, za dopolnilno obrazložitev predloga
               sklepa. Izvolite, prosim.</p>
            </sp>
            <sp xml:id="SDZ5-Redna-08-2009-07-09.sp111">

               <speaker>RADO LIKAR:</speaker>

               <p>V imenu predlagatelja?</p>
            </sp>
            <sp xml:id="SDZ5-Redna-08-2009-07-09.sp112">

               <speaker>PODPREDSEDNIK MAG. VASJA KLAVORA:</speaker>

               <p>Kot podpredsednik odbora, namesto predsednika mag. Ropa.</p>
            </sp>
            <sp xml:id="SDZ5-Redna-08-2009-07-09.sp113">

               <speaker>RADO LIKAR:</speaker>

               <p>Hvala lepa za besedo. Odbor je predlog zakona kot matično delovno telo obravnaval na
               seji 24. junija 2009. Odboru je bilo posredovano mnenje Zakonodajno-pravne službe, ki
               je podala pripombo za potreben redakcijski popravek 1. člena in v zvezi z 2. členom
               opozorila na povratno veljavo zakonskih določb, za katero pa mora biti v skladu z
               ustavo izkazana javna korist, ki pa iz uvodne obrazložitve zakona ni jasno razvidna.
               Odboru je bilo posredovano tudi mnenje Vlade Republike Slovenije, ki predlogu zakona
               načeloma ne nasprotuje, ker je lahko primerna nadgradnja ukrepov, ki jih je Vlada
               sprejela na področju obravnave plačil za območja z omejenimi dejavniki oziroma OMD
               plačil v sistemu dohodnine. Vlada posebej poudarja, da bi bilo zaradi ugotovitve
               primerljive in enakopravne obravnave vseh zavezancev že letošnjo jesen primerno na
               novo celovito ustrezno preurediti sistem obdavčevanja dohodka iz osnovne kmetijske in
               osnovne gozdarske dejavnosti, hkrati pa spremeniti tudi Zakon o ugotavljanju
               katastrskega dohodka, da bo ocenjevanje katastrskega dohodka uredil na objektiven in
               pregleden način. Vlada nadalje opozarja na sklep, ki ga je sprejela na podlagi
               razlage Ministrstva za kmetijstvo, gozdarstvo in prehrano, po mnenju katerega je tudi
               plačila za težje pridelovalne razmere treba razumeti kot kmetijsko okoljska plačila,
               zaradi česar se jih kot taka oprosti dohodnine. Po mnenju Vlade zato določba 2. člena
               predloga zakona, ki določa retroaktivnost za leto 2008, ni potrebna. Vlada opozarja
               še na potrebno uskladitev besedila 1. člena z nameni in cilji zakona, obrazloženi v
               njegovem uvodu. Primernejše bi bilo namreč sklicevanje na 37. in ne na 36. člen
               Uredbe Sveta Evropske skupnosti. Odboru sta bili posredovani še mnenje Komisije
               Državnega sveta za gospodarstvo, obrt, turizem in finance in Komisije Državnega sveta
               za kmetijstvo, gozdarstvo in prehrano, ki predloga zakona podpirata.</p>
               <p>Na seji odbora je kot predlagatelj zakona predložil pisna predloga za amandmaja
               odbora k 1. in 2. členu, ki jo je na podlagi pisnih pojasnil Vlade in pripomb
               Zakonodajno-pravne službe pripravilo Ministrstvo za finance. Amandmajski predlog k 1.
               členu naj bi s popravkom sklicevanja na pravilen člen Uredbe Sveta Evropske skupnosti
               odpravil vsebinske in redakcijske pomanjkljivosti, amandmajski predlog k 2. členu pa
               je predlagal črtanje retroaktivnosti. Odbor je še pred obravnavo posameznih členov
               predloga zakona na predlog poslanske skupine Socialnih demokratov v skladu s 128.
               členom Poslovnika Državnega zbora najprej razpravljal in odločal o predlogu sklepa,
               da predloženi zakon ni primeren za nadaljnjo obravnavo. V obrazložitvi takšnega
               predloga je bilo poudarjeno, da Vlada v skladu z normativnim programom svojega dela
               pripravlja celovito novelo zakona o dohodnini, ki naj bi bila v zakonodajni postopek
               vložena jeseni, poleg tega pa gre za ureditev občutljivega in zapletenega področja,
               vključno s problematiko obdavčitve kmetov, zato je strokovno presojo o potrebnih
               zakonskih rešitvah bolje prepustiti pristojnemu ministrstvu.</p>
               <p>Rešitve, vsebovane v predlogu zakona, so sicer skladne z namero Vlade za ureditev teh
               vprašanj, a smiselna je celovita ureditev področja dohodnine, ne pa sprejemanje
               predhodnih parcialnih rešitev. V razpravi o predlaganem sklepu je predlagatelj zakona
               le temu ostro nasprotoval, saj naj bi bile predlagane rešitve dogovorjene z Vlado,
               kar izkazuje tudi njeno pisno mnenje in pripravljena amandmajska predloga k 1. in 2.
               členu.</p>
               <p>Med razpravljavci, ki so predlagani sklep podprli, je bilo med drugim poudarjeno, da
               predlagane zakonske rešitve niso nujne, ker so za leto 2009 nepotrebne, zavezancem ki
               so vložili ugovor, bodo namreč na podlagi vladnega sklepa izdane nove odločbe. Tudi v
               letu 2007 je bila ista situacija in tudi takratno ukrepanje vlade ni temeljilo na
               spremembi zakona. Ob tem je bilo zastavljeno tudi vprašanje, ali je predlagani zakon
               sploh potreben, glede na dejstvo, da je Vlada že lani in letos ukrepala s sprejetjem
               ustreznega podzakonskega akta ministra. Če bi bil odgovor, ki na seji odbora sicer ni
               bil podan, ... pa je mogoče sklepati, da za takšno ukrepanje Vlade do sedaj ni bilo
               ustrezne zakonske podlage in torej za prekoračitev njenih pooblastil.</p>
               <p>Po razpravi je odbor sprejel sklep, da Predlog zakona o spremembi Zakona o dohodnini
               ni primeren za nadaljnjo obravnavo.</p>
            </sp>
            <sp xml:id="SDZ5-Redna-08-2009-07-09.sp114">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo dajem predlagatelju zakona mag. Radovanu Žerjavu za uvodno
               predstavitev stališča do predloga matičnega delovnega telesa.</p>
            </sp>
            <sp xml:id="SDZ5-Redna-08-2009-07-09.sp115">

               <speaker>MAG. RADOVAN ŽERJAV:</speaker>

               <p>Hvala lepa gospod podpredsednik. Kolegice in kolegi! Do izravnalnih OMD plačil so
               upravičeni tisti kmetje, ki kmetujejo na območjih z omejenimi možnostmi za
               kmetovanje: gorsko-višinskih, planinskih, kraških, gričevnato-hribovitih območjih in
               območjih z okoljskimi omejitvami. Ta plačila so namenjena izravnavi stroškov
               pridelave zaradi težjih pridelovalnih razmer, s ciljem ustvarjanja boljših pogojev za
               kmetovanje, zagotavljanje primerne obdelanosti kmetijskih zemljišč, ohranjanja
               kulturne krajine in poseljenosti takšnih območij. V letošnjem letu je na podlagi
               določitve povprečnega zneska subvencij ponovno prišlo do večje obdavčitve tistih, ki
               so prejemniki teh OMD plačil. Zato smo v Poslanski skupini SLS vložili predlog zakona
               o dopolnitvi zakona o dohodnini, ki predlaga jasno izključitev OMD plačil iz
               obdavčitve. Upoštevanje OMD plačil v pavšalni izračun pripisanih subvencij na
               površino namreč dodatno obremeni kmete, ki kmetujejo na območjih z zelo oteženimi
               pridelovalnimi razmerami, kar je v nasprotju s cilji in načeli Zakona o dohodnini in
               je kot tako skrajno nedopustno. Nesporno je tudi dejstvo, da so površine na teh
               območjih najbolj podvržene zaraščanju. Poleg tega pa v teh primerih stanje v katastru
               najbolj odstopa od dejanskega stanja. Zakaj smo torej v Slovenski ljudski stranki
               predlagali, da se v Zakonu o dohodnini jasneje določi, da so OMD plačila izvzeta iz
               obdavčenja?</p>
               <p>Ker zakon o dohodnini sicer že določa, da so iz obdavčitve izvzeti dohodki iz naslova
               kmetijsko okoljskih in gozdno-okoljskih plačil pa kljub temu prihaja do različnih
               interpretacij, kaj so in kaj niso okoljska plačila. OMD plačilo je v celoti pogojeno
               z izpolnitvijo standardov za okolje, varno hrano, zdravje in dobro počutje živali ter
               z upoštevanjem načel dobrega kmetijskega in okoljskega delovanja. Območja OMD so v
               skladu z evropskimi nacionalnimi predpisi opredeljena kot območja posebnega javnega
               pomena in kot taka so deležna izravnalnih plačil v okviru programa razvoja podeželja
               v paketu ukrepov druge osi, torej kot okoljska plačila.</p>
               <p>Za nas torej ni sporno, da so OMD plačila okoljska plačila in da bi kot taka že po
               veljavnem zakonu o dohodnini morala biti izvzeta iz obdavčenja. Ker pa ne želimo, da
               bi se obdavčenje kmetov prihodnje leto spet prepuščalo neki interpretaciji, vam
               predlagamo, da podprete predlog zakona o dopolnitvi zakona o dohodnini in se tako ta
               nedoločnost dokončno odpravi. Kot predlagatelj torej pričakujem, da ne podprete
               sklepa, ki ga predlaga Odbor za finance in monetarno politiko, ker je le ta nastal
               zgolj kot posledica dejstva, da je predlog zakona prišel iz opozicijskih vrst. Hvala
               lepa.</p>
            </sp>
            <sp xml:id="SDZ5-Redna-08-2009-07-09.sp116">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Sledi predstavitev stališč poslanskih skupin. Besedo ima gospod mag.
               Borut Sajovic v imenu Poslanske skupine LDS.</p>
            </sp>
            <sp xml:id="SDZ5-Redna-08-2009-07-09.sp117">

               <speaker>MAG. BORUT SAJOVIC:</speaker>

               <p>Hvala lepa gospod predsedujoči za besedo. V Poslanskem klubu Liberalne demokracije
               Slovenije se zagotovo strinjamo z duhom, vsebino in pa predlogom tega zakona.
               Slovencem nam je v letih po osamosvojitvi uspel izjemen dosežek, da smo izgubili
               100.000 hektarjev kvalitetnih obdelovalnih površin, in sicer malo več kot polovico
               smo jih zazidali, in to tistih najboljših, slabo drugo polovico pa nam je z
               zaraščanjem vzel gozd. Zato seveda duhu tega načeloma pritrjujemo, vendar pa mislimo,
               da je te zadeve na področju dohodnine treba urejati celovito v sklopu celega zakona,
               ne pa parcialno. Zato se bomo v tem trenutku pridružili razmišljanju Vlade in
               pritrdili k sklepu, da ta trenutek čas za ureditev ni pravi. V bližnji prihodnosti pa
               pričakujemo, da se razjasni in uredi celoten sistem dohodnin.</p>
               <p>Vesel sem, da tudi Vlada načeloma ne nasprotuje predlogu, vendar poudarja, in s tem
               se v Liberalni demokraciji Slovenije strinjamo, da je po normativnem planu predvidena
               sprememba zakona o dohodnini tudi v tem delu, ki se nanaša na obdavčitev dohodka iz
               osnovne kmetijske in gozdarske dejavnosti. V celoti je treba spremeniti sedanji način
               obdavčenja dohodka iz osnovne kmetijske in gozdarske dejavnosti, vključno s
               preveritvijo oprostitev, in sicer v smeri pravičnejšega sistema in enakopravne
               obravnave, na primer pri obdavčitvi subvencij, odprava povprečnin, pavšalov vseh
               zavezancev.</p>
               <p>Poleg spremembe zakona o dohodnini pa čaka tudi sprememba zakona o ugotavljanju
               katastrskega dohodka, ki bo zahtevnejša, je pa zagotovo tudi nujno potrebna, saj je
               treba urediti to področje tako, da bo ocenjevanje katastrskega dohodka potekalo na
               objektiven in predvsem pregleden način. Poleg tega pa je Vlada že sprejela nekatere
               ukrepe prav na področju obravnave plačil za območja z omejenimi dejavniki, kar je
               potrebno in dobro. Sprejet je bil tudi pomemben sklep, in to na podlagi razlage
               Ministrstva za kmetijstvo, ki pravi, da je tudi plačila za težje pridelovalne razmere
               treba razumeti kot kmetijsko-okoljska plačila, zaradi česar so seveda oproščena
               dohodnine. Razumemo tudi, da Vlada v času krize, ki jo brez dvoma še kako čutijo tudi
               v kmetijstvu, sprejme takšno razlago, a kljub temu pričakujemo, da bo to področje
               enkrat v bližnji prihodnosti nedvoumno definirano, torej katera plačila se štejejo za
               kmetijsko okoljska plačila in so kot taka v oprostitvah. Tu gre predvsem za vprašanje
               območij z omejenimi dejavniki in njej pripadajočih plačil. Če zaključim. Edina
               vsebinska težava ali nestrinjanje je torej glede tega, ali je to potrebno, da se to v
               tem trenutku zapiše v zakon o dohodnini ali pa se morda lahko počaka na spremembo
               zakona o dohodnini, ki jo vlada že pripravlja in načrtuje, kajti sprejet je bil
               namreč tudi že podzakonski akt ministra za finance.</p>
               <p>Mi menimo, da bi se lahko ali celo moralo počakati na celovito spremembo zakona in da
               seveda v tem trenutku ni take nuje, ki bi zahtevala takojšnje in pa hitre spremembe
               zakona o dohodnini samo v enem konkretnem primeru, zato bomo v poslanskem klubu
               Liberalne demokracije Slovenije pritrdili sklepu, da zakon ni primeren za nadaljnjo
               obravnavo. Hvala lepa.</p>
            </sp>
            <sp xml:id="SDZ5-Redna-08-2009-07-09.sp118">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Besedo ima gospa Breda Pečan v imenu poslanske skupine SD.</p>
            </sp>
            <sp xml:id="SDZ5-Redna-08-2009-07-09.sp119">

               <speaker>BREDA PEČAN:</speaker>

               <p>Hvala za besedo, gospod podpredsednik. Kolegice in kolegi! Poslanska skupina
               Socialnih demokratov meni, da je k spremembi pravil obdavčevanja osnovne kmetijske in
               gozdarske dejavnosti treba pristopiti sistemsko in rešitve proučiti z vseh
               vidikov.</p>
               <p>Z dohodnino se namreč obdavčujejo dohodki fizičnih oseb, ki so bili pridobljeni
               oziroma doseženi v davčnem letu. Kot dohodek se štetejo vsi dohodki in dobički, ne
               glede na vrsto in ne glede na obliko, v kateri so bili pridobljeni. V skladu s cilji
               in načeli dohodnine je torej treba ugotoviti, ali neko plačilo predstavlja dohodek,
               oprostitve pa določiti v skladu z načeli in cilji davčne politike. Zato bi bilo
               primerno na novo in celovito opredeliti oprostitve za davek na dohodek iz kmetijske
               in gozdarske dejavnosti, saj je le na tak način mogoče zagotoviti primerljivo in
               enakopravno obravnavo vseh zavezancev za dohodnino pa tudi enakopravno obravnavo med
               zavezanci za dohodke iz kmetijske in gozdarske dejavnosti.</p>
               <p>Seznanjeni smo bili, in to ne le poslanke in poslanci koalicije, temveč vsi poslanci
               in poslanke, da je Vlada naložila Ministrstvu za finance, da čim prej v sodelovanju z
               Ministrstvom za kmetijstvo, gozdarstvo in prehrano pripravi Predlog sprememb in
               dopolnitev Zakona o dohodnini. Njen nesporen namen je bil ustrezno preurediti sistem
               obdavčevanja dohodkov iz osnovne kmetijske in gozdarske dejavnosti in čim prej
               pripraviti tudi predlog novega zakona o ugotavljanju katastrskega dohodka, ki bo na
               objektiven in pregleden način uredil ocenjevanje katastrskega dohodka. Obveščeni smo
               tudi bili, ponovno ne samo mi, da Ministrstvo za finance v skladu z normativnim
               programom Vlade predlog novele zakona o dohodnini že pripravlja in bo ta predložen v
               obravnavo predvidoma konec avgusta. Poslanska skupina Socialnih demokratov je tako
               kot sicer tudi zavezanci za plačilo dohodnine iz kmetijske dejavnosti, prav tako pa
               tudi predlagatelj zakona, spoštovani gospod Žerjav, seznanjena, da se je Vlada že
               opredelila do načina izvajanja Zakona o dohodnini pri davčni obravnavi dohodkov iz
               naslova OMD plačil za leto 2008 in določila izhodišča za enotno razumevanje
               opredelitve kmetijsko okoljskih in gozdnookoljskih plačil, ki so z določbo druge
               točke 26. člena Zakona o dohodnini, dohodnine oproščena. V temu okviru je Vlada
               namreč na podlagi razlage Ministrstva za kmetijstvo, gozdarstvo in prehrano, ki je
               pristojno za pojasnjevanje kmetijskih predpisov in meni, da je tudi plačila za težje
               pridelovalne razmere treba razumeti kot kmetijskookoljska plačila, odločila, da se
               jih kot takšna oprosti dohodnine že v letošnjem letu. S tem je tudi določba
               predlagane spremembe Zakona o dohodnini, ki določa retroaktivno določitev dohodninske
               olajšave, nepotrebna, ob tem pa še problematična zaradi svoje ustavne spornosti.</p>
               <p>Mimogrede naj povemo, da je bil predlagatelj dopolnitve Zakona o dohodnini 2.e,
               gospod Žerjav, član Vlade, ko je lani prišlo do identičnega zapleta za odmero
               dohodnine za OMD plačila, pa ni poskrbel, da bi že lani s takšno dopolnitvijo Zakona
               o dohodnini kot sedaj že za letos odpravil različna razumevanja 26. člena tega
               zakona.</p>
               <p>Glede na to, da bo Vlada vložila celovitejšo spremembo Zakona o dohodnini, ki jo bomo
               lahko obravnavali že na septembrski seji Državnega zbora in ker je akutni problem v
               zvezi z obdavčitvijo OMD plačil za leto 2008 dejansko že rešen, medtem ko bo za leto
               2009 s spremembami zakona rešen tako, da v naslednjem letu in v vseh nadaljnjih letih
               do zapletov ne bo več prihajalo v poslanski skupini menimo, da je naša odločitev, da
               zakona ne bomo podprli, v celoti utemeljena in smotrna. Hvala.</p>
            </sp>
            <sp xml:id="SDZ5-Redna-08-2009-07-09.sp120">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Prekinjam to točko dnevnega reda. S prekinjeno točko dnevnega reda bomo nadaljevali
               jutri po zadnji točki dnevnega reda jutrišnjega sporeda.</p>
               <p>Prekinjam tudi 8. sejo zbora, ki jo bomo nadaljevali jutri ob deveti uri. Hvala
                  lepa. <stage type="time">(SEJA JE BILA PREKINJENA 9. JULIJA 2009 OB 13.59.)</stage>
               </p>
            </sp>
         </div>
      </body>
   </text>
</TEI>
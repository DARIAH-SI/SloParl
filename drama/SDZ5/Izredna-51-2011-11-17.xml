<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ5-Izredna-51-2011-11-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|50F1EE41C6B38A78C12579BB00507E76</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=50F1EE41C6B38A78C12579BB00507E76</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Izredna-51-2011-11-17.DZ" n="51">
               <name>Izredna</name>
               <date when="2011-11-17"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Izredna-51-2011-11-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">51. izredna seja</stage>
            <stage type="chairman">Sejo sta vodila predsednik Državnega zbora Ljubo Germič in podpredsednik Miran
            Potrč.</stage>
            <stage type="time">Seja se je začela ob 12. uri.</stage>


            <sp xml:id="SDZ5-Izredna-51-2011-11-17.sp1">

               <speaker>PREDSEDNIK LJUBO GERMIČ:</speaker>

               <p>Spoštovane kolegice poslanke, spoštovani kolegi poslanci, gospe in gospodje!</p>
               <p>Začenjam 51. izredno sejo Državnega zbora, ki sem jo sklical na podlagi drugega
               odstavka 58. člena in prvega odstavka 60. člena Poslovnika Državnega zbora.</p>
               <p>Obveščen sem, da se današnje seje ne morejo udeležiti naslednje poslanke in
               poslanci: gospa Eva Irgl, gospod dr. Lázsló Göncz, gospod mag. Branko Grims, gospod
               Miro Petek, gospod dr. Vinko Gorenak od 15. ure dalje, gospod Marijan Pojbič, gospod
               Alojzij Potočnik, gospod Zvonko Černač, gospod Rudolf Petan, gospod Roberto Battelli
               in gospod Franc Pukšič.</p>
               <p>Na sejo so vabljeni predstavniki Urada predsednika republike in predstavniki
               Vlade.</p>
               <p>Vse prisotne lepo pozdravljam!</p>
               <p>Prehajamo na <title xml:id="SDZ5-Izredna-51-2011-11-17.title1">določitev dnevnega reda</title> 51. izredne seje Državnega zbora.
               Predlog dnevnega reda ste prejeli v torek, 8. novembra 2011, s sklicem seje.</p>
               <p>Državnemu zboru predlagam, da za današnjo sejo določi dnevni red, kot ste ga prejeli
               s sklicem. Preden preidemo na odločanje, vas, kolegice in kolegi, opozarjam na
               delovanje vaših glasovalnih naprav. Prehajamo na odločanje. Upam, da se te preverili
               delovanje glasovalnih naprav.</p>
               <p>Glasujemo. Navzočih je 65 poslank in poslancev, za je glasovalo 64 poslank in
               poslancev, proti nihče.</p>
               <p><stage xml:id="SDZ5-Izredna-51-2011-11-17.stage4">(Za je glasovalo 64.)</stage> <stage xml:id="SDZ5-Izredna-51-2011-11-17.stage5">(Proti nihče.)</stage></p>
               <p>Ugotavljam, da je dnevni red 51. izredne seje zbora določen.</p>
               <p>S tem prehajamo na <title xml:id="SDZ5-Izredna-51-2011-11-17.title2">1. TOČKO DNEVNEGA REDA, TO JE NA OBRAVNAVO KANDIDATNE LISTE
                  PREDSEDNIKA REPUBLIKE SLOVENIJE ZA ČLANE DRŽAVNOTOŽILSKEGA SVETA.</title>
               </p>
               <p>Predsednik Republike Slovenije dr. Danilo Türk je z dopisom z dne 26. 10. 2011 na
               podlagi druge alineje drugega odstavka 97. člena Zakona o državnem tožilstvu
               predlagal kandidate za člane Državnotožilskega sveta. Ti so: gospod dr. Darko Maver,
               gospod Matjaž Jager, gospa dr. Katja Šugman Stubbs, gospod Jože Tratnik, gospa Alenka
               Mežnar in gospod mag. Jožef Kovač.</p>
               <p>Besedo dajem predstavniku predlagatelja gospodu mag. Urošu Kreku, generalnemu
               sekretarju v Uradu predsednika republike, za dopolnilno obrazložitev kandidatne
               liste.</p>
               <p>Spoštovani kolegi in kolegice, prosim, da smo prej, ko spregovori gospod generalni
               sekretar iz Urada predsednika republike, mogoče malo tišji, zato da bomo pozorni na
               izrečene besede. Hvala lepa.</p>
               <p>Gospod generalni sekretar Urada republike predsednika, imate besedo.</p>
            </sp>
            <sp xml:id="SDZ5-Izredna-51-2011-11-17.sp2">

               <speaker>MAG. UROŠ KREK:</speaker>

               <p>Hvala lepa, gospod predsednik. Spoštovane poslanke in poslanci!</p>
               <p>V skladu z Zakonom o državnem tožilstvu vam je predsednik republike posredoval
               kandidatno listo za člane Državnotožilskega sveta.</p>
               <p>Na kandidatki listi: so dr. Matjaž Jager, izredni profesor na Pravni fakulteti,
               strokovnjak na področju kriminologije in kazenskega prava; mag. Jožef Kovač, sekretar
               na Ministrstvu za notranje zadeve, ki deluje na področju policijskega prava in
               sistemsko normativne dejavnosti; dr. Darko Maver, redni profesor na Fakulteti za
               varnostne vede, strokovnjak na področju kriminalistike; gospa Alenka Mežnar, bivša
               vrhovna državna tožilka, strokovnjakinja na področju alternativnih ukrepov v
               kazenskem postopku; dr. Katja Šugman Subbs, redna profesorica na Pravni fakulteti,
               strokovnjakinja na področju kazenskega prava, in gospod Jože Tratnik, bivši sodnik in
               predsednik Ustavnega sodišča ter sodnik Vrhovnega sodišča.</p>
               <p>Predlagani strokovnjaki kandidirajo v skladu s pozivom predsednika republike, ki je
               bil objavljen 16. septembra, na katerega se je javilo navedenih 6 kandidatov.
               Predsednik republike je pri posredovanju kandidatne liste ravnal v skladu z aktom o
               razpisu volitev članov Državnotožilskega sveta, katerega je 5. septembra sprejel
               Državni zbor in s katerim je volitve v svet razpisal na današnji dan. Hvala lepa.</p>
            </sp>
            <sp xml:id="SDZ5-Izredna-51-2011-11-17.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Kandidatno listo je obravnaval Mandatno-volilna komisija kot matično delovno telo,
               ki je zboru pisno poročala.</p>
               <p>Sledi predstavitev stališča poslanskih skupin.</p>
               <p>V imenu Poslanske skupine nepovezanih poslancev ima besedo gospod Andrej
               Magajna.</p>
            </sp>
            <sp xml:id="SDZ5-Izredna-51-2011-11-17.sp4">

               <speaker>ANDREJ MAGAJNA:</speaker>

               <p>Lep, morda verjetno zadnji pozdrav vsem navzočim!</p>
               <p>V Poslanski skupini nepovezanih, kot sem izvedel od kolegov, bodo podprli člane
               Državnotožilskega sveta z enim vzdržanim glasom. To bo moj vzdržani glas.</p>
               <p>Ko sem pregledal vse predloge, moram reči, da so to verjetno kompetentni ljudje, o
               tem ne dvomim. Vendar je ta moj vzdržani glas kljub temu neke vrste protest. Protest
               proti politiki; politiki, ki se danes po 20. letih demokracije vmešava praktične v
               vse pore našega življenja – "politika über alles". To me je še posebno prepričalo,
               kaj se dogaja v volilni kampanji 2011, kako politika obvladuje četrto vejo oblasti in
               ne dvomim, da posega tudi v sodno oblast. Torej, moj glas je glas protesta proti
               temu. Videli smo, kako lahko režimski mediji, bom tako rekel, forsirajo neke nove
               liste in ta trs še niti dozorel ni, ko so ga že posekali. Torej se je neka druga
               lista pokazala kot prednostna. Nacionalna televizija se poleg kriterijev, ki so jasno
               zakonsko zapisani, naenkrat poslužuje drugih kriterijev, tako imenovane relevantne
               liste. Uredniki določajo, katere liste so relevantne in kateri ne. Kaj bi bilo, če bi
               neka stranka sklicala tiskovno konferenco, prišli bi novinarji in bi sklicatelj
               poklical uredništvo in rekel, da tega novinarja vzemite nazaj, ni relevanten, ga
               nočemo imeti, dajte drugega novinarja, bo drugi pisal? Kaj bi mi naredili v tem
               primeru? Vidim poglede, da sem se oddaljil od teme, se bom vrnil, samo kratek
               rezime.</p>
               <p>Politika se danes po 20. letih demokracije umešava vse poleg življenja in ne dvomim,
               da se ni tudi v sodno vejo oblasti. Resno zamislimo o načinu določanja kandidatov,
               potrjevanja in kako bi ti zagotovili avtonomijo oblasti, ki bi morala delovati
               avtonomno in suvereno.</p>
            </sp>
            <sp xml:id="SDZ5-Izredna-51-2011-11-17.sp5">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>V imenu Poslanske skupine Socialnih demokratov bo predstavil stališče gospod Miran
               Potrč.</p>
            </sp>
            <sp xml:id="SDZ5-Izredna-51-2011-11-17.sp6">

               <speaker>MIRAN POTRČ:</speaker>

               <p>Hvala lepa, gospod predsednik. Kolegice in kolegi!</p>
               <p>Poslanska skupina Socialnih demokratov podpira odločitev Državnega zbora, da se
               opravijo na današnji seji tudi volitve članov Državnotožilskega sveta, ki jih mora
               izvoliti Državni zbor. Če mi tega ne bi storili, Državnotožilski svet ne bi bil
               kompletiran, ker štiri člane volijo tožilci izmed svojih vrst, enega imenuje Vlada,
               nam pa, to smo prepričani, je delovanje Državnotožilskega sveta pomembno za
               uresničitev ciljev, ki si jih je zastavil novi zakon o državnem tožilstvu, to pa je
               večja samostojnost, neodvisnost, strokovnost in učinkovitost dela javnotožilske
               organizacije.</p>
               <p>Mi smo prepričani, da pridobiva Državnotožilski svet pomembne nove pristojnosti, ki
               zagotavljajo večjo kvaliteto dela državnotožilske organizacije in tudi večjo
               samostojnost in neodvisnost od politike.</p>
               <p>Generalna državna tožilka sprejema namreč politiko pregona po predhodnem
               obrazloženem mnenju Državnotožilskega sveta in politika pregona je eno od pomembnih
               novih rešitev, ki jih je vključil Zakon o državnem tožilstvu, ki je doslej ni bilo.
               Zato je bilo tudi vprašanje in diskusija o tem, ali so pooblastila, ki jih imata
               generalna državna tožilka in minister za pravosodje, ustrezno medsebojno razporejena
               ali ne.</p>
               <p>Državnotožilski svet ima po novem pomembne pristojnosti na področju kadrovske
               politike. Njegova povečana vloga bo zmanjšala vpliv politike na sprejemanje odločitev
               v kadrih v državnotožilski organizaciji in to je drugi razlog, zaradi katerega
               menimo, da je prav in potrebno, da se odločitev danes sprejme. Na tej podlagi bo
               prišlo do sestave Državnotožilskega sveta, ki bo lahko v večji meri samostojen in
               neodvisen od politike. O tem vprašanju je tudi na Mandatno-volilni komisiji tekla –
               ne bom rekel, da poglobljena, ampak dovolj obsežna in mesto ima tudi neprincipialna,
               vsaj po mojem občutku – razprava.</p>
               <p>Namreč, vprašanje o tem, ali se lahko ali ne, tudi v okviru politike, sprejemajo
               strokovne odločitve za konkretne rešitve, se meni zdi pomembno, ampak odgovor je za
               mene, da politika na nek način sodeluje pri tem odločanju. Državni zbor ima po
               sedanji ustavi in zakonodaji pristojnosti, da imenuje ustavne sodnike, imenuje
               sodnike in ima vlogo tudi v imenovanju mnogih drugih institucij. Ali bomo zato rekli,
               da Državni zbor ukinemo kot pristojnost, da odvzamemo vso pristojnost vladi, da
               odvzamemo vse pristojnosti, ki jih ima v zvezi s tem tudi predsednik države – najbrž
               ne moremo. Vprašanje je, po kakšni poti do teh odločitev priti.</p>
               <p>Mislimo, da je pot, ki je tu izbrana in ubrana, dobra, ker morajo biti tudi
               predlagani kandidati s strani predsednika strokovnjaki, ne pa politiki; in drugič,
               ker jih mora predlagati več, kot se jih neposredno voli. Se pravi, več kot štiri –
               tokrat jih je predlagal šest –, da imamo priložnost tudi v Državnem zboru opraviti
               preko tajnega glasovanja ustrezen izbor.</p>
               <p>Glede konkretnih predlogov. Ne vem, ali ni odgovornost tudi Državnega zbora in nas
               kot poslank in poslancev, da spoštujemo in ocenjujemo kvaliteto konkretnih ljudi, ki
               so predlagani, ne pa, da imamo o njih nespodobna mnenja, da uporabim ta izraz.
               Poglejte, prof. dr. Darko Maver je redni profesor za predmet s področja
               kriminalistike na Fakulteti za varnostne vede. Bo upal kdo trditi, da ne gre za
               strokovnjaka, ki se ukvarja s politiko pregona? Izredni profesor doktor... <stage xml:id="SDZ5-Izredna-51-2011-11-17.stage6">/
               oglašanje iz dvorane/</stage> Ali lahko govorim? Da? Da boste bolje slišali, bom govoril
               glasneje. Če je kdo preslišal, opozoril sem na to, da je prof. dr. Darko Maver redni
               profesor...</p>
            </sp>
            <sp xml:id="SDZ5-Izredna-51-2011-11-17.sp7">

               <speaker>PREDSEDNIK LJUBO GERMIČ:</speaker>

               <p>Gospod...</p>
            </sp>
            <sp xml:id="SDZ5-Izredna-51-2011-11-17.sp8">

               <speaker>MIRAN POTRČ:</speaker>

               <p>... za predmet s področja kriminalistike...</p>
            </sp>
            <sp xml:id="SDZ5-Izredna-51-2011-11-17.sp9">

               <speaker>PREDSEDNIK LJUBO GERMIČ:</speaker>

               <p>Gospod Potrč, ali lahko samo za trenutek počakate, da bomo videli, kaj je z napravami
               ozvočenja. Gori lučka?</p>
            </sp>
            <sp xml:id="SDZ5-Izredna-51-2011-11-17.sp10">

               <speaker>MIRAN POTRČ:</speaker>

               <p>Se zdaj sliši?</p>
            </sp>
            <sp xml:id="SDZ5-Izredna-51-2011-11-17.sp11">

               <speaker>PREDSEDNIK LJUBO GERMIČ:</speaker>

               <p>V redu, lahko nadaljujete.</p>
            </sp>
            <sp xml:id="SDZ5-Izredna-51-2011-11-17.sp12">

               <speaker>MIRAN POTRČ:</speaker>

               <p>Naj zaradi magnetograma povem – želel sem posebej poudariti, da je prav, da kadar
               ocenjujemo predloge, ocenjujemo njihovo dejansko strokovnost in pomen, ne pa, da si
               jemljemo pravico oceniti politizacijo nekega organa, če za to nimamo nobene stvarne
               podlage.</p>
               <p>Povedal sem, da je prof. dr. Darko Maver redni profesor za predmet s področja
               kriminalistike na Fakulteti za varnostne vede – torej človek, ki se nedvomno
               strokovno ukvarja s problematiko kazenskega pregona; da je prof. dr. Matjaž Jager
               direktor Inštituta za kriminologijo pri Pravni fakulteti Univerze v Ljubljani –
               nedvomno strokovnjak, ki se ukvarja s problematiko pregona; da je prof. dr. Katja
               Šugman Stubbs redna profesorica za kazensko pravo na Pravni fakulteti, doktorica
               pravnih znanosti in univerzitetna diplomirana psihologinja, ukvarja se s problematiko
               kazenskega pregona; da je bil gospod Jože Tratnik namestnik republiškega sekretarja
               za pravosodje in splošno upravo, da je bil sodnik Vrhovnega sodišča, da je bil
               ustavni sodnik in tudi predsednik Ustavnega sodišča – upa kdo trditi, da ne gre za
               strokovni predlog? Alenka Mežnar je specialistka mladoletniškega sodstva in gospod
               mag. Jožef Kovač je v svoji karieri opravljal pomembna dela na področju policije in
               je na Pravni fakulteti Univerze v Mariboru opravil tudi državni pravniški izpit,
               objavil veliko strokovnih člankov, predaval na mnogih visokih šolah, tudi v Evropi,
               in ni nobenega dvoma, da je specialist za predmetno področje kazenskega prava na
               Pravni fakulteti Univerze v Mariboru.</p>
               <p>To govorim iz razloga, da bi potrdil, da je tudi koncept zakona, ki je bil
               pripravljen, takšen, da daje možnost, da se odločitve sprejemajo v državnotožilski
               organizaciji z vplivom Državnotožilskega sveta na podlagi strokovnih kriterijev, kar
               je tudi pomemben razlog, zaradi katerega je prav, da odločitve, ki so pred nami,
               podpremo in da v okviru šestih kvalitetnih predlaganih kandidatov, ki jih je
               pripravil predsednik države, izberemo na tajnem glasovanju po našem prepričanju štiri
               najboljše. Hvala lepa.</p>
            </sp>
            <sp xml:id="SDZ5-Izredna-51-2011-11-17.sp13">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>V imenu Poslanske skupine Slovenske demokratske stranke bo predstavil stališče
               gospod dr. Vinko Gorenak.</p>
            </sp>
            <sp xml:id="SDZ5-Izredna-51-2011-11-17.sp14">

               <speaker>DR. VINKO GORENAK:</speaker>

               <p>Hvala lepa.</p>
               <p>Razmišljal sem, kako naj začnem moj zadnji nastop za to govornico v tem mandatu, pa
               bi rekel: "Spoštovani poslanke in poslanci!" Pa to nima smisla, mogoče bi bilo
               boljše: "Spoštovani gledalke in gledalci," zaradi tega, ker tisti, ki so zakon
               sprejeli, tako in tako ne poslušajo. Ampak vseeno bom povedal svoje stališče oziroma
               stališče poslanske skupine.</p>
               <p>Poslanska skupina SDS je temu zakonu nasprotovala. Danes je finalna verzija, že
               finalni del implementacije tega zakona v smislu imenovanja Državnotožilskega sveta.
               Temu zakonu smo nasprotovali iz vsebinskih razlogov. Eden od najpomembnejših
               razlogov, vsaj zame osebno, za glasovanje proti je bilo prav Državnotožilski svet,
               kar bom razložil v nadaljevanju.</p>
               <p>Že v pripravah oziroma v času sprejemanja tega zakona – obravnave in sprejemanja,
               tudi javne predstavitve mnenj – sem govoril o tem, da gre za politično okupacijo
               tožilske organizacije. Pri tem vztrajam, pri tem ostajam. Hkrati je jasno, da se
               danes izvaja po nujnem postopku – ta nujni postopek vzemite v narekovaju, glede na
               to, da smo v predvolilnem času – zadnje dejanje te okupacije, v vojaškem jeziku bi
               rekli razoroževanje poraženih ali kako že. To je tudi res. Mi kandidatov, n to želim
               posebej poudariti tudi zaradi kandidatov, ki so na listi, ne bomo podprli, razlog pa
               niso njihova imena, poudarjam, razlog niso njihova imena – čisto na koncu se bom
               nekaterih imen tudi dotaknil –, ampak je razlog v nasprotovanju zakonu kot takemu.
               Posebej ponavljam: ne bomo jih podprli, a ne zaradi njih, da bi njih cenili in
               precenjevali, ali je kdo primeren ali ne po političnih kriterijih, ampak zaradi
               vsebine zakona, ki postavlja prejšnjo državnotožilsko organizacijo na glavo. To je
               glavni razlog vsega našega glasovanja.</p>
               <p>Naj vas spomnim – nima smisla, da govorim o celem Zakonu o državnem tožilstvu, ampak
               bom govoril samo o tistih členih, ki se posredno dotikajo Državnotožilskega sveta,
               njegove vloge, sestave itd. Za to govornico in za mnogimi govornicami v Državnem
               zboru smo v zvezi s tem zakonom slišali besede ministra, ko je govoril, da gre za
               krepitev samostojnosti tožilcev. Dalje je rekel, da gre za krepitev samostojnosti
               tožilstev. Ni govoril o tožilstvu, ker je enotno tožilsko organizacijo z zakonom
               razbil na več tožilstev. Zakon je minister zelo hvalil, tako kot smo bili navajeni
               vseskozi, recimo pri zakonu o policiji, ki je tudi najbolj moderen, najbolj evropski
               v tistem delu, ki govori o imenovanju generalnega direktorja policije, strokovno pa
               si lahko preberete analizo raziskovalnega sektorja Državnega zbora, da je Državni
               zbor v tistem zakonu sprejel določila, ki jih ne pozna niti ena evropska država
               oziroma jih ne uveljavlja, podobne poznata dve, uveljavljata jih pa ne. Enako je pri
               tem zakonu.</p>
               <p>Govoriti o tem, kako je zakon moderen, evropski, kako krepi samostojnost,
               odgovornost in kako bo zdaj to uredil, je navadna laž. To je bila navadna laž. Po
               posameznih členih pa naslednje.</p>
               <p>Minister je vključil v zakon, zato je tudi trikrat daljši, kot je bil stari zakon,
               praktično vse člene, ki jih je imel državnotožilski red, in seveda tisto, kar mu je
               Ustavno sodišče reklo: "Ne!" Ustavno sodišče mu je pri navodilih namreč reklo "ne",
               jih je ustavilo, ni dovolilo njihove uporabe in jih še presoja. Ampak minister je
               naredil bajpas in to vključil v zakon, zakon pa sedaj velja. Ali drugače povedano:
               zaobšel, če bom vljuden, je Ustavno sodišče, ki ga baje moramo spoštovati. To on
               pravi; ampak on ga pa ne spoštuje. To smo videli tudi še v kakšnem drugem
               primeru.</p>
               <p>Mi smo od tega zakona pričakovali tudi v smislu Državnotožilskega sveta povsem nekaj
               drugega. Poglejte, "pravočasnost dela" – ali sta ti besedi uporabljeni v tem zakonu?
               V tem zakonu ni besed "pravočasnost dela", niti v primeru Državnotožilskega sveta. Da
               bi kdo pomislil na primer Železnik ali kaj podobnega – to koaliciji ni padlo na
               pamet!</p>
               <p>Ali druga zadeva, ki je tako ali tako problematična v celotnem pravosodju in tudi v
               tožilski organizaciji, to je nadzor nad tožilci. Nadzora nad tožilci ni več. Post
               festum samo 137. člen – se pravi, ko so dejanja že končana – omogoča nadzor. To je pa
               tako, kot da zdravnikovo delo nadziramo šele takrat, ko je pacient že pod zemljo. To
               je brez zveze. Tak nadzor ni nadzor.</p>
               <p>Zakonitost dela smo pogrešali. Tega ni v tem zakonu. Poglejte, minister je naredil
               na nek način organ v sestavi. Prva verzija zakona je že bila organ v sestavi. To so
               tudi lepo napisali. Sedaj so pa tisto vrgli ven in so potem prenesli nekaj
               drugega.</p>
               <p>Vezano na Državnotožilski svet. Tu bom posebej izpostavil nekatere zadeve, ker se mi
               zdijo zelo pomembne. Državnotožilski red je na nek način molitvenik za tožilce. To je
               relativno jasna zadeva. Sedaj pa poglejmo, za kakšno strokovnost, zakonitost in lepe
               stvari gre. Ni res! To je nateg ljudstva, kar je bilo sprejeto v zvezi s tem. Po
               starem zakonu je generalni državni tožilec spisal državnotožilski red, sprejel in
               poslal ministru. Minister ni mogel reči: ne. Poglejte, kaj je v novem zakonu, sedaj
               veljavnem zakonu. Generalnemu državnemu tožilcu je celo dovoljeno dati mnenje! Si
               predstavljate?! Generalni državni tožilec daje celo mnenje, ki ga ministru tako ali
               tako ni treba upoštevati. Minister pa spiše državnotožilski red. Sedaj pa naj kdo
               reče, da je to sedaj bolj strokovno in bolj samostojno, če kup politikov na
               Ministrstvu za pravosodje, ki jih minister tja pripelje, spiše državnotožilski red in
               ga podpiše. Generalni državni tožilec da celo mnenje, ki ga tako ali tako ne bomo
               upoštevali, in potem rečemo, da je to bolj strokovno, kot je bilo po starem. Mene ne
               morete s tem "nafarbati", tudi mnogih tožilcev ne.</p>
               <p>Poglejte naslednjo zadevo, vezano na Državnotožilski svet. Kako lep je 36. člen –
               govorimo o samostojnosti tožilcev. Si predstavljate? To je najpomembnejša svetinja
               tega zakona in vseh besed ministrov. Kakšna je sedaj situacija? Državnotožilski svet
               z dvotretjinsko večino predlaga imenovanje tožilcev. Ali ni to demokratično? Krasno!
               Se pravi, dvotretjinska večina vseh teh ljudi pomeni, da bo šest od devetih moralo
               glasovati, da bo Janez Novak – izmišljeno ime – postal tožilec nekje, ne vem, v
               Lendavi ali Murski Soboti. To je res demokratično. Sedaj pa poglejte, kaj piše v
               zakonu. 36. člen pravi naslednje: "Razpis je neuspešen, če se ni prijavil noben
               kandidat," to je logično, "če so bile vse prijave zavržene oziroma zavrnjene," v
               redu, "če minister ne predlaga v imenovanje nobenega kandidata". Pa ne se zajebavat!
               Dvotretjinska večina je tudi potrebna v Državnotožilskem svetu za imenovanje nekega
               tožilca! Minister, ki je politik, pa reče "ne" tema dvema tretjinama
               Državnotožilskega sveta. Sedaj naj še kdorkoli trdi, da gre za strokovnost! Ne! Gre
               za politično okupacijo in nič drugega.</p>
               <p>Državnotožilski svet, ki je tako ali tako tema današnjega pogovora oziroma današnje
               razprave v Državnem zboru. Ne morete osebe, ki zna šteti to 10, "nafarbati" in tudi
               nobenega Slovenca ne boste mogli "nafarbati" s to zadevo. Kaj piše v starem zakonu? V
               starem zakonu je bilo jasno napisano, da Državnotožilski svet šteje sedem članov;
               enega sme predlagati minister in mora biti državni tožilec, šest pa jih predlagajo
               tožilci. Je to bil strokoven organ po starem sistemu? Seveda je bil! Šest so jih
               predlagali tožilci, enega pa politik, imenovan minister, ampak še ta je moral biti
               tožilec. Recimo, da je bil na liniji ministra, ampak še vedno je šest tožilcev. To,
               kar pa danes delamo, kar je finalna faza okupacije tožilstva, kot sem povedal, je pa
               naslednje; in to bi pa naj bilo strokovno, kar prihaja.</p>
               <p>Novo stanje je pa – kakšno? V novem stanju, in tega danes obravnavamo, je pa devet
               članov Državnotožilskega sveta. Pazite na njihovo sestavo! Enega predlaga minister,
               štiri, ki jih bomo danes izvolili, predlaga predsednik Republike in štiri celo
               tožilci. Se pravi, sedaj je razmerje 5 proti 4. Se pravi, pet ljudi, imenovanih s
               strani politike, proti štirim iz tožilskih vrst je torej bolj strokovno stanje kot
               prej, kjer ste pa imeli šest tožilcev in enega, ki ga je predlagal minister in je bil
               tudi tožilec. To je pa sedaj stroka in ta stroka je v miselnem okviru leve strani
               tega parlamenta, drugače ne more biti.</p>
               <p>Zaradi javnosti še enkrat ponavljam – čas mi to dovoljuje. Staro stanje je bilo
               jasno: eden s strani ministra, ki mora biti tožilec, in šest s strani tožilske
               organizacije. Torej, so tam sedeli sami tožilci, pa to je vendar vrh stroke – ali ni?
               Novo stanje, ki je po levem pojmovanju strokovnosti v tem državnem zboru, je pa tako,
               da imamo: pet s strani politike, od tega enega predlaga minister, štiri predlaga
               predsednik Republike oziroma Državni zbor in štiri tožilci. Se pravi, tožilci imajo
               po novem manjšino. Ta manjšina je podrejena večini, ki jo je imenovala politika, in
               vi trdite, da je to sedaj bolj strokovno. A to je sedaj bolj strokovno?</p>
               <p>To je enako stanje, kot je v primeru generalnega direktorja, kar ne velja za sedanjo
               osebo, ki tam sedi, jutri pa seveda se lahko tako zgodi, da bo prišel na čelo nekdo,
               ki ni policist. To je enako, kot da se jaz prijavim za direktorja porodnišnice v
               Postojni in z dnem imenovanja postanem ginekolog. Ja, kje ste pa to videli? To piše v
               Zakonu o policiji. Tožilski zakon je pa podoben, ker trdite, da je pet ljudi,
               imenovanih s strani politike, stroka napram prejšnjemu stanju, ko so bili vsi
               imenovani s strani tožilcev in so bili vsi tožilci. Tisto pa ni bila stroka?</p>
               <p>Gospe in gospodje, izteka se čas. To ni korektno, vi se lahko smejite, kolikor
               hočete, najverjetneje se zadnjikrat.</p>
               <p>Če gremo k kandidatom. Rekel sem, da se jih ne bomo dotikali, pa vendar mi dolžnost
               narekuje, da omenim vsaj dve osebi, čeprav imena kandidatov sploh ne igrajo vloge.
               Dr. Darko Malar. Gospod Potrč je lepo prebral vse o njem, še veliko več se da najti,
               verjetno ni bilo časa – ampak, v redu, vse drži. Ne nazadnje, bodimo pošteni,
               osamosvojitveni šef kriminalistične policije. Ne očitam mu nič, ker mu ne morem, in
               je nepošteno, da bi ga kritizirali. Drugih se ne bom dotikal. Mogoče še ene osebe</p>
               <p>Glejte, vrhovna državna tožilka, gospa Mežnarjeva, ki je tudi kandidatka – Vse lepo
               in prav, če bi šlo za stroko. Ampak, takoj ko je šla v penzion – gostujoče pero v
               Delu! Kaj pa je počela? Pisala, seveda, prispevke zoper gospo Barbaro Brezigar. Potem
               je sedela tamle, kjer sedi gospod Petan, ko smo imeli javno predstavitev mnenj, in je
               za to govornico seveda naredila slavospev in pet poklonov ministru, kakšen lep zakon
               je napisal. In, pazite, še nekaj. Ko smo mi govorili o gospodu Šinkovcu, ki je bil v
               času imenovanja generalnega državnega tožilstva napaden zaradi tiste sodbe tistega
               duhovnika in tako dalje. Kaj je rekel v sporočilu za javnost? Rekel je, da je sodil
               po tistih zakonih, danes tega ne bi nikoli več storil, se je opravičil in mu je žal,
               da je to storil. On je za mene naredil moralno korektno dejanje. Rekel je, da ne
               kandidira pa tudi nikoli ne bo. On je naredil korektno dejanje, v Delu je bil pa
               napaden; zato ker se je opravičil, je bil pa napaden. Vidite, to je pa miselni okvir,
               ki sodi v levo politično opcijo, podprto z mediji. In tako dobimo, ostalih kandidatov
               nisem proučeval, nimam časa. Dr. Mavra poznam, nje pa se spomnim po teh člankih, ki
               sem jih bral, ostalih se nisem niti dotikal.</p>
               <p>Naše nasprotovanje temu imenovanju oziroma izvolitvi ali kakorkoli se že imenuje ni
               pogojeno z imeni in priimki, ampak s finalnim dejanjem politične okupacije tožilstva.
               V novi vladi je v vsakem primeru treba ta zakon, vsaj po mojem prepričanju, kar
               najhitreje spremeniti in tožilski organizaciji vrniti tisto samostojnost in ne
               dopustiti tega, kar je sedaj narejeno. Namreč, šest, sedem tožilcev je zame večja
               stroka, kot pa pet imenovanih s strani politike in štiri s strani tožilstva, kar je
               uzakonil ta zakon. To ni stroka. To je politična okupacija tožilstva. Hvala lepa in
               na svidenje.</p>
            </sp>
            <sp xml:id="SDZ5-Izredna-51-2011-11-17.sp15">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>V imenu Poslanske skupine Zares bo stališče predstavil gospod Franco Juri.</p>
            </sp>
            <sp xml:id="SDZ5-Izredna-51-2011-11-17.sp16">

               <speaker>FRANCO JURI:</speaker>

               <p>Hvala za besedo, gospod predsednik. Spoštovane kolegice in kolegi!</p>
               <p>Hvaležen sem, da imamo običajno v Poslanski skupini Zares možnost predstaviti
               stališče takoj za skupino Slovenske demokratske stranke. Ta hvaležnost izhaja iz
               dejstva, da nas razprave, ki jih slišimo ob takih ali drugačnih priložnostih, močno
               navdihujejo.</p>
               <p>Tudi tokrat moram reči, da je kolega Gorenak dejansko izpostavil nekaj iztočnic in
               če pustimo tiste prostaške izraze, ki si jih je privoščil – recimo, da je bilo tudi
               nekaj zanimivega v tem izvajanju. Predvsem teza o politični okupaciji tožilstva.
               Seveda bi se lahko pri tem smejali. Najbrž vsi negujemo zgodovinski spomin in vemo, v
               kakšnem stanju in kako je delovalo državno tožilstvo v lepih starih časih Barbare
               Brezigar. Takrat je bilo tožilstvo v rokah ali celo v krempljih ene politične opcije
               ali celo enega vodstva ene politične stranke. Vsekakor je bilo takrat tožilstvo v
               rokah – ne Barbare Brezigar, ampak Janeza Janše! Če to, kar imamo danes – kjer je
               jasno, da prevladuje pri izboru kandidatov in članov Državnotožilskega sveta
               strokovna ocena –, nekdo imenuje politična okupacija, kaj pa bi lahko rekli za tiste
               čase, ko je bilo tožilstvo v rokah dueta Barbara Brezigar-Janez Janša? Politična
               kolaboracija? Najbrž.</p>
               <p>Ampak, dejstvo je, da je bil zakon, o katerem je danes govora, čeprav je bilo
               pričakovati, da bomo razpravljali o čisto formalnem postopku, ki je bil potrjen in za
               katerega je bilo jasno pojasnjeno, da sledi zakonu, zgolj formalizem, danes vidimo,
               da ni tako. Pričakovati je bilo novi stampedo Slovenske demokratske stranke, ki se
               prav v tej volilni kampanji trudi očrniti in blatiti predvsem sodno vejo oblasti z
               napadom na trajni mandat sodnikov in v tem primeru tudi z neutemeljenim napadom na
               izbor članov Državnotožilskega sveta. Govora je bilo tudi o zakonu, ki ga ena
               parlamentarna stranka tako rekoč ne priznava, ob dejstvu, da je bil ta zakon
               demokratično in v tem parlamentu, tem državnem zboru potrjen. a zakon je veljaven,
               kot je veljavna ustava, gospodje iz Slovenske demokratske stranke! Dajte se enkrat
               tega zavedati! Ta stalnica, češ, problematiziraj vse, kar ustvarja in utemeljuje
               pravno državo v Sloveniji, je sledenje logiki "čim slabše, tem boljše". Tega smo
               vajeni, nič novega in tudi v tem izvajanju ni bilo podanih elementov za to, da bi se
               kritično opredeljevali do predloženih imen.</p>
               <p>Prvič, ker je zakon, na katerem je utemeljen ta predlog, dober zakon; zakon, ki na
               uravnotežen in tudi pravno vzdržen način ohranja tako strokovno avtonomijo tožilstva
               kot tudi tisto, kar pričakujemo od vlade, kajti tožilstvo ni čista sodna veja
               oblasti. Veliko razprav je o tem, ali so tožilci bližje sodnikom ali so bližje
               izvršilni veji oblasti. Najbrž ta razprava ne bo nikoli zaključena, kajti gre za
               zanimiv hibrid; dejstvo je, da je treba obdržati čim večjo avtonomijo, hkrati je
               vlada in izvršilna oblast vedno odgovorna za kvaliteto delovanja državnega tožilstva.
               Zato je način izbora teh članov, ki ga predvideva zakon, edini pravilen. Štirje člani
               so izvoljeni neposredno od tožilcev, en član je izvoljen s strani vlade in štiri
               člane predlaga predsednik republike, ki ga SDS stalno identificira z eno politično
               opcijo. Ne! To je institucija predsednika republike, ki je izvoljen neposredno, ni
               izraz strank, ni izraz političnih opcij, ampak je predvsem izraz najširše civilne
               družbe. On zastopa vse nas, zastopa državo in on ne izbere kandidatov, ampak na
               podlagi prijav, na podlagi strokovnih referenc posameznih kandidatov potrdi listo, ki
               jo posreduje Državnemu zboru.</p>
               <p>Torej, temu delu seznama ne moremo pripisati političnih okupacij. Ni tako? Samo
               vlada je tista, ki neposredno vpliva na strukturo, čeprav prav tako z enim
               tožilcem.Torej gre tudi tam predvsem za potrjevanje strokovnosti. Ampak, vse te
               dileme so smešne ob dejstvu, da smo imeli v celotnem prejšnjem mandatu izrazito
               spolitizirano in izrazito politično državno tožilstvo; in to tako izrazito politično,
               da so se ustavljali vsi procesi. Recimo, pregon zoper tajkunstvo, ki ga je javnost
               toliko pričakovala od te vlade, je bil blokiran zaradi tožilstva v rokah ene stranke.
               To je tisto, kar smo končno presegli, tudi z novim zakonom in z depolitizacijo
               državnega tožilstva!</p>
               <p>Torej, preokupacija največje opozicijske stranke ni v tem, da bi kdo politično
               okupiral, temveč to, da oni ne morejo več politično okupirati tožilstva, in se bodo
               potrudili. Verjamem, da če bo pravosodni minister njihov znameniti kandidat,
               najvplivnejši slovenski odvetnik, ki dobro pozna dilanje z nekaterimi sodniki –
               poglejte, kaj se je zgodilo v Kopru, ko se je prav ta odvetnik prijateljsko dogovoril
               s predsednikom Višjega sodišča, ki je pomagal njegovemu klientu, in potem je ta
               sodnik prestopil v pisarno tega odvetnika. To se je dogajalo in to se bo verjetno
               dogajalo, če bo ta politična opcija na oblasti, in tega se je treba dobro
               zavedati.</p>
               <p>Zato ni nobenega dvoma, da Poslanska skupina Zares danes ne bi podprla te liste
               kandidatov. Na tajnem glasovanju bomo izbrali štiri od teh šestih kandidatov. Nimamo
               posebnih preferenc, menimo, da so vsi strokovno kredibilni. In dejstvo, da je nekdo
               pisal v nekem časopisu ter imel strokovne razprave in članke o delovanju pravne
               države, je zdaj nekakšen greh. Lepo prosim, kje smo?! Kaj prihaja? Kaj prihaja, če bo
               zmagala opcija, ki problematizira svobodo misli in svobodo izražanja posameznih
               intelektualcev! Poslanska skupina Zares ta seznam podpira.</p>
            </sp>
            <sp xml:id="SDZ5-Izredna-51-2011-11-17.sp17">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>V imenu Poslanske skupine Slovenske ljudske stranke bo stališče predstavil gospod
               Jakob Presečnik.</p>
            </sp>
            <sp xml:id="SDZ5-Izredna-51-2011-11-17.sp18">

               <speaker>JAKOB PRESEČNIK:</speaker>

               <p>Hvala lepa za besedo, gospod predsednik. Spoštovani predstavnik Urada predsednika
               Republike Slovenije, spoštovane kolegice in kolegi!</p>
               <p>Zakon o državnem tožilstvu je bil sprejet, če se ne motim, julija letos in o tem ne
               nameravam veliko debatirati, ker je bil za to čas takrat in pred končnim sprejetjem.
               V skladu s tem zakonom in na predlog predsednika republike volimo štiri člane
               Državnotožilskega sveta.</p>
               <p>Sicer pa v poslanski skupini predvsem želimo, da bi naš pravosodni sistem bil
               učinkovit, kar je zagotovo eden od potrebnih pogojev za pravno državo. Pravna država
               v Sloveniji še ne deluje dovolj učinkovito. Namesto učinkovitega sodnega odločanja in
               preprečevanja ter sankcioniranja nezakonitosti se ta vprašanja vse prevečkrat
               politizirajo in zlorabljajo v populistične namene. Vsak, ki zagreši kaznivo dejanje
               ali drugo nezakonitost, bi po Ustavi Republike Slovenije in v skladu s kategorijo
               pravne države moral biti enako obravnavan in učinkovito sankcioniran. Hkrati pa mora
               tako v medijih kakor tudi v družbeni percepciji vsak veljati za nedolžnega, dokler ni
               njegova krivda ugotovljena s pravnomočno sodbo.</p>
               <p>V Poslanski skupini Slovenske ljudske stranke opažamo, da ljudje pred sodišči
               oziroma v postopkih niso enako obravnavani, kar nas navdaja z občutkom, da sta tudi v
               pravosodju prisotna klientelizem in korupcija. Proti temu se je treba boriti; zato da
               bomo lahko naši državi zares rekli pravna država, zato da bodo ljudje v naš
               pravosodni sistem verjeli in mu zaupali. Danes, po našem mnenju, temu ni tako in
               krivda za to je tudi na tožilcih.</p>
               <p>Sodna veja oblasti mora uživati ugled in avtoriteto, če naj opravlja svojo funkcijo
               varuha pravne države in uravnoteženja ter omejevanja drugih dveh vej oblasti. Vendar
               pa si je ta ugled treba tudi zaslužiti. Največ lahko tožilci in sodniki naredijo sami
               s svojim delom in strokovnostjo, država pa lahko k temu pripomore le tako, da se
               pravosodje v kar največji meri podpre in da se mu zagotovi tudi dobre pogoje za
               normalno delo.</p>
               <p>V Poslanski skupini Slovenske ljudske stranke si torej želimo strokovnih in
               sposobnih tožilcev, ki bodo zadeve pripeljali do sodišča in do sodbe na način, da ne
               bo prihajalo do zastaranja postopkov, da ne bo takšnih in drugačnih procesnih napak,
               zaradi katerih postopkih padejo v vodo, tisti, ki so kršili zakon pa se svobodno
               sprehajajo po naši državi.</p>
               <p>Za člane Državnotožilskega sveta bomo podprli vse tiste kandidate, ki bodo po naši
               presoji najbolj pozitivno vplivali na delo Državnotožilskega sveta. Hvala lepa.</p>
            </sp>
            <sp xml:id="SDZ5-Izredna-51-2011-11-17.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>V imenu Poslanske skupine Demokratične stranke upokojencev Slovenije bo predstavil
               stališče gospod mag. Vasja Klavora.</p>
            </sp>
            <sp xml:id="SDZ5-Izredna-51-2011-11-17.sp20">

               <speaker>MAG. VASJA KLAVORA:</speaker>

               <p>Hvala lepa za besedo, gospod predsednik. Spoštovani gospod predstavnik predsednika
               države, poslanke in poslanci!</p>
               <p>Ne bom dolg. Mandatno-volilna komisija se je na torkovi nujni seji seznanila s
               kandidatno listo predsednika Republike Slovenije za člane Državnotožilskega sveta.
               Izmed šestih predlaganih jih bomo danes poslanci potrdili štiri, ki bodo v prvem
               mandatu Državnotožilskega sveta na podlagi novega zakona o državnem tožilstvu
               izvrševali naloge in pristojnosti, ki bodo ključno vplivale na učinkovitost dela
               celotnega državnega tožilstva.</p>
               <p>V naši poslanski skupini smo se seznanili in zagradili in skrbno pregledali gradiva,
               ki so nam bila na voljo, in lahko ugotavljamo, da so pri predlaganih kandidatih
               njihove strokovne kompetence primerne, kakor lahko sami mi presojamo, vendar smo
               poslušali, nekatere celo odlične. Vsi so znani in ugledni pravniki, tako teoretiki
               kot praktiki, in večinoma z dolgim in pestrim delovnim stažem in temu primerne so
               tudi njihove delovne izkušnje. Takšna je skupna ocena naše poslanske skupine.</p>
               <p>Ne bom razpravljal o zakonu, ki je bil sprejet, ali je pravilen ali ni pravilen, ne
               bom razpravljal o tistem, kar je bilo dosti povedanega na Mandatno-imunitetni
               komisiji. Skrbno sem jo poslušal, vendar bi povedal le to, da se mi zavedamo, da je
               pravna podlaga za imenovanje kandidatov v ta pomemben organ povsem legitimna, ker gre
               še za javni poziv predsednika države, da se lahko odzove prav vsak, ki je pravni
               strokovnjak, ne glede na takšno ali drugačno politično pripadnost.</p>
               <p>Kot že rečeno; zato bo danes naša poslanska skupina sodelovala pri izbiri kandidatov
               za Državnotožilski svet in izmed šestih bomo potrdili štiri. Hvala.</p>
            </sp>
            <sp xml:id="SDZ5-Izredna-51-2011-11-17.sp21">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>V imenu Poslanske skupine Slovenske nacionalne stranke bo stališče predstavil gospod
               Silven Majhenič.</p>
            </sp>
            <sp xml:id="SDZ5-Izredna-51-2011-11-17.sp22">

               <speaker>SILVEN MAJHENIČ:</speaker>

               <p>Spoštovani gospod predsednik, kolegice in kolegi!</p>
               <p>V Slovenski nacionalni stranki smo pri vseh imenovanjih nekoliko zadržani, saj imamo
               izkušnje, da se na odgovorna mesta, še posebej takrat, ko o tem odloča politika,
               predlaga kandidate, ki so v glavnem blizu aktualni politiki. Takšnih privilegiranih
               kandidatov si sicer v Slovenski nacionalni strani ne želimo, vendar kot vidimo, je
               praksa takšna in mimo tega ne gre.</p>
               <p>V Slovenski nacionalni stranki si želimo in v bodoče bomo vztrajali, da bodo
               tožilstvo, sodstvo in organi odkrivanja neodvisni, še posebej od politike. Sicer pa
               bomo v Slovenski nacionalni stranki v naslednjem mandatu predlagali spremembe v
               sistemu sodstva, da se odvzame trajni mandat sodnikom in da se ukine preiskovalne
               sodnike ter se tako znatno poveča učinkovitost organov odkrivanja in pregona ter se s
               tem tudi pripomore h krajšemu in hitrejšemu postopku do končnega epiloga. O tem se
               pogovarjamo vsaj že 15 let, vendar, kot vidimo, še zmeraj ni pravi čas, da bi se
               racionalizirali postopki, ki bi pripeljali do hitrejšega sojenja. Ponujajo se vse
               druge rešitve, ki ničesar ne izboljšujejo. Ves čas se zavlačuje s postopki, ki v
               glavnem zastarajo in za to nihče ne odgovarja. Ni problem v slabih zakonih, ampak je
               problem v ljudeh, ki to delo opravljajo in so dolžni, da se zakoni tudi dosledno
               izvajajo, kot so zapisani. Tu je problem. Preveč je političnega vpliva, klientelizma
               in korupcije.</p>
               <p>Na eni od sej, ko se je obravnaval tožilski zakon, je eden od prisotnih tožilcev z
               dolgoletno prakso povedal, da takega pritiska od politike, kot ga je doživljal v tem
               mandatu, ni bilo v vsej njegovi karieri. Kot smo videli, prisotna generalna tožilka
               tega ni demantirala. Za takšno ravnanje so krivi ljudje, zato je prav, da so sodniki
               in tožilci popolnoma neodvisni, za kar danes ne bi mogli trditi. Zato je prav, da se
               jim mandat omeji ter se njihovo delo, vsaj vsakih 10 let, oceni.</p>
               <p>Zakon je v veljati. To, o čemer danes razpravljamo, je sestavni del veljavnega
               zakona.</p>
               <p>Kot sem že omenil, imamo dobre zakone, ki se ne upoštevajo. To so predvsem občutili
               delavci in podizvajalci, ko niso plačevali prispevkov, plač in dela podizvajalcev ter
               se je s takšnim načinom potiskalo v bedo na tisoč ljudi, ki so pošteno delali. Šlo je
               za kazniva dejanja, na katera smo v Slovenski nacionalni stranki opozarjali od vsega
               začetka in bi se jih lahko preganjalo po uradni dolžnosti, pa se jih ni. Minister
               Zalar je to dojel po dveh letih in na to tudi opozoril. Učinek je bil maksimalen, saj
               je prišlo na tožilstvo preko dva tisoč ovadb, od katerih je tožilstvo vzelo v
               obravnavo le 28. Na moje vprašanje gospe Brezigarjevi, zakaj samo 28, je povedala, da
               gre za sistemsko napako in da tožilstvo tega ne bo obravnavalo. Kot vidimo, so
               delavci in podizvajalci, ki so bili ogoljufani v naši državi, sistemska napaka.</p>
               <p>V Slovenski nacionalni stranki smo prepričani, da se bo enako zgodilo z zakonom o
               gospodarskih družbah in z zakonom o odvzemu premoženja. Oba zakona sta bila v
               Državnem zboru potrjena zelo nepremišljeno. Stroka ni bila na strani zakonov,
               ocenjevali pa so jih politiki. V 20. letih je bilo v Državnem zboru na novo sprejetih
               preko 4 tisoč 600 zakonov, kar pomeni, vsak drugi dan en nov zakon. Zakone je
               popravljala vsaka aktualna politika, ki je bila na oblasti, iz različnih interesov,
               bodisi z interesom posameznika ali določenih strank, kar pa poslance v glavnem ni
               motilo, in so slepo sledili interesu kapitala in posameznim koalicijskim prijateljem.
               Kot se zdi, tudi v bodoče ne bo drugače, kajti medijsko favorizirani kandidati že
               vnaprej ponujajo nove zakone in pravila, ki bodo ustrezala le njim, na narod pa se bo
               zopet pozabilo. V bistvu ne gre za nove ljudi, ampak za preverjene lisjake z
               dolgoletno prakso ali v gospodarstvu ali v politiki, ki jih podpirajo mediji. Ne gre
               za to, ali imaš dober program, kajti, če bi bil to pogoj, se ne bi postavljalo na
               prvo in drugo mesto Viranta in Jankovića takrat, ko sploh še nista imela ne liste in
               ne programa.</p>
               <p>Če bi tožilstvo in sodstvo delalo dobro in če bi bila zavest raznih ljudi, ki
               kandidirajo na najvišja mesta na evropskem nivoju, ne bi sploh kandidirali, kajti
               ničelna toleranca bi pa vseeno morala imeti neko težo. Sicer pa, kot smo prebrali v
               Novicah v torek, 15., vsemu ljudstvu dajeta slab vzgled gospa Kresalova, kot bivša
               policijska ministrica, in gospod minister Zalar, aktualni minister pravosodja. Za
               takšne in podobne stvari se je že koga tudi obsodilo ali pa je še v postopku. Sicer
               pa naj si vsak sam prebere in ustvari lastno mnenje.</p>
               <p>V Slovenski nacionalni stranki bomo kandidate podprli.</p>
            </sp>
            <sp xml:id="SDZ5-Izredna-51-2011-11-17.sp23">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>V imenu Poslanskega kluba Liberalne demokracije Slovenije bo predstavil stališče
               gospod mag. Borut Sajovic.</p>
            </sp>
            <sp xml:id="SDZ5-Izredna-51-2011-11-17.sp24">

               <speaker>MAG. BORUT SAJOVIC:</speaker>

               <p>Hvala lepa, gospod predsednik, za besedo. Vsem skupaj prijazen pozdrav!</p>
               <p>Pred seboj imamo predlog šestih kandidatov. V Poslanskem klubu Liberalne demokracije
               Slovenije bomo po postopku, ki smo ga preverili, bil je izpeljan široko, korektno, v
               skladu z novim zakonom, iz te skupine šestih kandidatov, znali izbrati štiri
               najboljše; vsakdo od nas sam s seboj, s svojo vestjo in prepričanjem tam v tisti
               kabini.</p>
               <p>Ob predlogu predsednika se je odprlo kar nekaj strokovnih in političnih vprašanj,
               vendar mi ocenjujemo, da smo večino teh dilem že razrešili, kajti predlog zakona o
               državnem tožilstvu je bil v Državnem zboru sprejet z ustrezno večino. Po našem mnenju
               še vedno prinaša prave in ustrezne rešitve, da bo na eni strani tožilstvo lahko
               delalo bolje, uspešneje, predvsem pa hitreje, da bo zaostankov manj.</p>
               <p>Sam zakon daje pomembno težo in mesto državnemu tožilstvu v verigi od odkrivanja
               kaznivih dejanj na področju policije, eminentne zgodbe bo pokrival Nacionalni
               preiskovalni urad, ki se je pokazal kot zgodba o uspehu. Nacionalni preiskovalni urad
               pospešeno odkriva povečano število kaznivih dejanj, zaplenili so več kot 30 milijonov
               evrov premoženja. Zdaj pa je naloga tudi na drugih instancah, da državno tožilstvo in
               sodišča s korektnimi postopki, v katere ne bo dvoma, opravijo svoje.</p>
               <p>Dejstvo je, da so problem v Sloveniji na vseh področjih zaostanki in od vseh, ki v
               tej verigi, od policije, preko tožilstva, do sodišča opravljajo kakršnokoli nalogo,
               pričakujemo, da dajo vse od sebe. Vsakdo od nas in vsi skupaj imamo v svojih
               ravnanjih, v svojem življenju zagotovo še rezerve in trenutek ter čas, v katerem smo,
               je pravi, da se vsakdo pokaže in dokaže. Odločitve med seboj neodvisnih vej oblasti
               pa naj se spoštujejo, medsebojno pa ne komentirajo in ne zlorabljajo.</p>
               <p>Kot že rečeno, v Poslanskem klubu Liberalne demokracije Slovenije bomo izmed nabora
               šestih uglednih imen kandidatk in kandidatov znali izbrati tiste, ki so po osebnem
               prepričanju vsakega od nas najboljši. Prepričan sem, da bodo v skupini devetih ljudi
               v Državnotožilskem svetu znali oceniti tisto, kar je za poštenost in demokracijo v
               Sloveniji najboljše.</p>
               <p>Zavračamo tudi tiste trditve, da so pooblastila kateremukoli ministru prevelika.
               Nasprotno, obstajajo varovalke, obstajajo možnosti in prepričani smo, da politika v
               tej zgodbi nima prevelike teže.</p>
               <p>Bilo pa je na zadnji seji Mandatno-imunitetne komisije mogoče v žaru predvolilnega
               boja, v žaru borbe izrečenih nekaj trditev, da je vsak kandidat ali vsaka stvar, ki
               gre skozi Državni zbor, da je s tem na osebi politika pustila svoj pečat in da je ta
               negativen.</p>
               <p>V Sloveniji, gospe in gospodje, smo se odločili za demokracijo, v demokraciji imajo
               politične stranke, ki imajo zadostno podporo, pomembno nalogo, in pomembno nalogo ima
               politika, še bolj pa Državni zbor. Kdor govori slabo o odločitvah politike, slabo o
               odločitvah Državnega zbora, ta govori najprej slabo o samem sebi. Vsakdo od nas ima
               na tem področju svojo odgovornost, v Poslanskem klubu Liberalne demokracije smo jo
               znali in jo znamo nositi. Veseli smo tudi dosežkov, ki jih na praktični ravni
               dosegajo operativci iz Nacionalnega preiskovalnega urada, ter smo ponosni, da je
               minister na področju opravil tisto delo, ki si ga je zastavil ob začetku mandata.
               Mogoče je kakšno leto zmanjkalo, ampak mislim, da so sporočila in zakonske podlage
               dobre. Tudi prej smo bili edini, da mogoče na področju zakonodaje ni toliko rezerve,
               kot jo je na delu in izvajanju te zakonodaje.</p>
               <p>Najbrž je to en zadnjih nastopov ali pa zadnji v imenu Poslanskega kluba Liberalne
               demokracije Slovenije. Vsem skupaj hvala lepa za čas in za prehojeno pot, ki smo jo
               hodili kot poslanke in poslanci skupaj, do nikogar nimamo nobene zamere, vsem skupaj
               pa pri nadaljevanju osebne, politične ali pa kakšne druge življenjske poti želimo vse
               dobro. Hvala lepa.</p>
            </sp>
            <sp xml:id="SDZ5-Izredna-51-2011-11-17.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Končali smo predstavitev stališč poslanskih skupin. Sledi razprava poslank in
               poslancev.</p>
               <p>Besedo ima gospa Darja Lavtižar Bebler. Pripravi se naj gospod Bogdan Barovič.</p>
            </sp>
            <sp xml:id="SDZ5-Izredna-51-2011-11-17.sp26">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik. Spoštovane kolegice in kolegi! To si zdaj
               dovolim reči, ker poslanca Gorenaka ni v dvorani.</p>
               <p>Želim povedati svoje mnenje o tem, da se z vsemi štirimi kandidati oziroma šestimi
               kandidati, izvolili jih bomo štiri, ki jih je predlagal v izvolitev Državnemu zboru
               predsednik republike, strinjam, soglašam, da so vsi izvrstni strokovnjaki in da bo
               pravzaprav težava na naši strani, za katere štiri se bomo odločili.</p>
               <p>V tem smislu bi želela tudi poudariti svoje globoko nestrinjanje s prikazom s strani
               gospoda Gorenaka kandidatke gospe Alenka Mežnar, češ, da ko je šla v pokoj, pa se je
               nenadoma začela oglašati v rubriki Gostujoče pero. Izzvenelo je tako, kot da z dnem,
               ko je šla v pokoj, ni več strokovnjakinja. Temu moram globoko ugovarjati. Prav za
               gospo Mežnarjevo vem, da je sodelovala vrsto let v Svetu Evrope, v ekspertnih
               skupinah in je bila tam prav predstavnica Republike Slovenije pri pripravljanju
               posameznih izhodišč za ustrezno zakonodajo v državah članicah. Tako se mi zdi zelo
               nekorektno na ta način govoriti o posameznih kandidatih.</p>
               <p>Sicer pa je bilo tudi iz tega prikaza danes in še bolj iz prikaza in razprav na
               zadnji seji Mandatno-volilne komisije zelo očitno, kako sta si spoštovanje pravne
               države in Slovenska demokratska stranka vsaksebi. Namreč, postavljati vprašanje o
               tem, ali hočem sploh kot poslanec sodelovati pri izvolitvi teh štirih članov
               Državnotožilskega sveta, ob čemer pa sem prepričan ali prepričana, da je zakon povsem
               neprimeren in slab. To govori samo o tem, da te osebe niso pripravljene spoštovati
               pravil in načel pravne države, za kar pa se dostikrat seveda deklaratorno izrekajo.
               Naj tudi spomnim tiste kolege, ki smo sedeli tudi v prejšnjem mandatu, da smo večkrat
               nazorno videli, kako je prihajalo do poskusov demontaže pravne države v prejšnjem
               mandatu – s strani koga? S strani te iste parlamentarne stranke. Tako za osvežitev
               spomina.</p>
               <p>Pa še neka stvar je bila tako na Mandatno-volilni komisiji kot tudi danes izrečena,
               ki je nikakor ne more zaobiti. To pa je trditev, da so vsi kandidati, ki jih predlaga
               v izvolitev Državnemu zboru predsednik republike, politično kontaminirani in da so
               politično opredeljeni in da posledica tega dejstva pomeni tudi politično okupacijo
               posameznih organov, v tem primeru Državnotožilskega sveta. Verjetno pa bi lahko
               potemtakem, če bi sprejeli takšno tezo, govorili tudi o politični okupaciji drugih
               organov, za katere člane kandidate predlaga predsednik republike. Ta teza je zelo
               nevarna. Naj vas vprašam: Ali se strinjate, da v primeru, recimo, ko kandidate za
               ustavnega sodnika predlaga Državnemu zboru v izvolitev predsednik republike, ali to
               pomeni, da gre tudi za politizacijo Ustavnega sodišča? Najbrž ne. Zagotovo ne.</p>
               <p>Predsednik republike predlaga v izvolitev Državnemu zboru tudi sodnike mednarodnih
               sodišč, sodnike iz Republike Slovenije - ali so potem tudi ti izvoljeni sodniki v
               mednarodna sodišča politično kontaminirani in poskušajo izvesti politično okupacijo
               morda tudi teh mednarodnih sodišč?</p>
               <p>Takšne teze so zelo nevarne in mislim, da bi tudi mi, poslanke in poslanci, morali
               takšnim tezam odločno ugovarjati. Ne nazadnje tudi sodnike v trajni mandat izvoli
               Državni zbor – ali lahko potem govorimo, da je celotno sodstvo politično
               kontaminirano in da je naše pravosodje politično okupirano? To so zelo nevarne teze
               in v demokratični državi, ki je zavezana k spoštovanju pravne države, vladavine
               prava, spoštovanju človekovih pravic in temeljnih svoboščin, je to skrajno nedopustno
               in neprimerno.</p>
               <p>Kot rečeno, se bom sama znala, upam, odločiti. Moram povedati tudi to, da je pri
               vseh predlaganih kandidatih nedvomno to, da so dejansko zelo kakovostni, vrhunski
               strokovnjaki, in kdor med nami kdaj prebere tudi kakšno strokovno literaturo, denimo
               s področja kazenskega prava ali kaznovalne politike, bo temu lahko samo pritrdil in
               ničesar drugega. Hvala lepa.</p>
            </sp>
            <sp xml:id="SDZ5-Izredna-51-2011-11-17.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Besedo ima gospod Bogdan Barovič. Pripravi naj se gospod mag. Borut Sajovic.</p>
            </sp>
            <sp xml:id="SDZ5-Izredna-51-2011-11-17.sp28">

               <speaker>BOGDAN BAROVIČ:</speaker>

               <p>Hvala za besedo, gospod predsednik. Spoštovane kolegice in kolegi!</p>
               <p>Vesel sem, da smo skupaj. Rad bi, da bi bili skupaj še v prihodnje in odločali o
               vsebinah, ki bi pomagale naši državi, Republiki Sloveniji, ki je lepa dežela in je,
               kakorkoli že marsikdo govori, še vedno bogata in krasna država.</p>
               <p>Danes govorimo o kandidatni listi predsednika Republike Slovenije za člane
               Državnotožilskega sveta, ampak na žalost zopet slišim samo politične očitke enih
               drugim in drugih enim. V vsem času nismo slišali o imenih in ljudeh, o katerih
               odločamo: prof. dr. Darku Mavru, izrednem prof. dr. Matjažu Jagru, prof. dr. Katji
               Šugman Stubbs, Jožetu Tratniku, Alenki Mežnar in mag. Jožefu Kovaču - šest predlogov
               za štiri izvolitve, ki jih predlaga predsednik države. Že to, da danes o tem govorimo
               na izredni seji Državnega zbora, pove - vsi očitki, ki smo jih slišali -, da so,
               hočemo ali nočemo, imenovanja politična odločitev, ker politiki odločamo o predlogu
               predsednika. Tako govoriti o tem, ali je politično ali ni politično, nima smisla.</p>
               <p>Tako kot smo slišali enega od predhodnih govornikov, da če je to predlog predsednika
               države, to ni politično. Ja, seveda je. Ali kdo lahko reče, da spoštovani gospod
               bivši predsednik Milan Kučan ni bil tudi član Zveze komunistov ali pa SD? Tako kot
               spoštovani predsednik države dr. Drnovšek, žal pokojni, je bil član Liberalne
               demokracije Slovenije. Tako kot vemo, da je tudi zdajšnji predsednik bil simpatizer
               in član neke politične opcije. Zato je neumno o tem tu govoriti in si očitati: "Bil,
               ni bil..." Ja, bil je! Vsak ima svojo politično pripadnost in vsak ima pravico do
               svoje politične pripadnosti. Tudi predsednik države, čeprav se izvzame iz neke
               politične opcije, ima to pravico in v srcu nosi neko prepričanje. Govoriti zdaj o
               tem, da je pa to čisto apolitični predlog... Halooo! Lažemo drug drugemu, kar je
               nesmisel, in bodimo pošteni drug do drugega.</p>
               <p>Bistvo imenovanja spoštovanih gospodov za člane Dražvnotožilskega sveta pa je v tem,
               da bi tožilstvo, hvala bogu, enkrat vendar začelo delati. To je bistvo! Da bomo
               izvolili ljudi, ki bodo vedeli, da so za to, da bodo kot tožilci delali. Danes je
               bilo omenjenih veliko vsebin, ki niso bile narejene s strani tožilstva, pa bi morale
               biti. Moj kolega je omenil pregon zoper tajkunstvo. Ni ga bilo in ga ni! In pregona
               še marsičesa ni bilo in ga ni.</p>
               <p>Bistvo torej: imenujmo ljudi, ki bodo svoje poslanstvo opravljali, bodo tožilci in
               opravljali svoje delo in tožili tiste, ki so bili obtoženi za kazniva dejanja. Jaz,
               tako kot moji kolegi... <stage xml:id="SDZ5-Izredna-51-2011-11-17.stage7">/ izklop mikrofona/</stage></p>
            </sp>
            <sp xml:id="SDZ5-Izredna-51-2011-11-17.sp29">

               <speaker>PREDSEDNIK LJUBO GERMIČ:</speaker>

               <p>Hvala lepa, gospod Bogdan Barovič.</p>
               <p>Besedo ima gospod mag. Borut Sajovic, pripravi se naj gospod Franci Kek. Se
               odpovedujete, gospod Sajovic? Gospod Franci Kek? <stage xml:id="SDZ5-Izredna-51-2011-11-17.stage8">(Ga ni.)</stage> Gospod Dušan Kumer? <stage xml:id="SDZ5-Izredna-51-2011-11-17.stage9">(Ga
               ni.)</stage></p>
               <p>Gospod Jožef Jerovšek. Imate besedo.</p>
            </sp>
            <sp xml:id="SDZ5-Izredna-51-2011-11-17.sp30">

               <speaker>JOŽEF JEROVŠEK:</speaker>

               <p>Spoštovani gospod predsednik, kolegice in kolegi, predstavnik Urada predsednika
               republike!</p>
               <p>Pred seboj imamo imenovanje Državnotožilskega sveta oziroma članov, ki jih imenuje
               Državni zbor na predlog predsednika republike izmed pravnih strokovnjakov. V samem
               sprejemanju tega zakona, na podlagi katerega danes imenujemo in smo dolžni imenovati,
               sem večkrat poudaril, da žal ta zakon ne umika tožilcev in seveda tudi
               Državnotožilskega sveta iz območja vpliva politike. Res je, da je sofisticirano
               pripravljen, tako da za manj pozornega opazovalca ni takoj vidnih znakov možnosti
               vplivanja politike. Vendar se v danem trenutku, ko smo tik pred volitvami in vsekakor
               pred zamenjavo oblasti, na hitro, v zadnjem trenutku želi, da z imenovanjem
               Državnotožilskega sveta premostimo, premostijo, vsaj prvi mandat naslednje oblasti.
               Mandat je 6-letni in intenca je vidna iz zraka.</p>
               <p>Sicer menim, da so predlagani kandidati strokovnjaki na tem področju, vendar pa je
               že sam zakon predvidel, da generalni državni tožilec pripravi tožilski načrt, kjer
               opredeli tudi, katere stvari se bodo preganjale, katere z odlogom. Imel bo tudi
               možnost, kolikor je po zakonu razvidno, nekatere stvari vtakniti v predal. To, tako
               kot je zapisano v zakonu, daje možnost, da se bodo preganjali nekateri, da se pa za
               sedanjo oblast posvečenih ne bo preganjalo. In to v trenutku, ko je zaradi
               gospodarskega kriminala, korupcije in drugih stvari ta država pred kolapsom. Vendar v
               tej državi ni interesa preganjati kriminala belih ovratnikov in korupcije in vsega
               tega, kar je pod tem zajeto. Kako dolgo boste še na vse mogoče načine ščitili
               posvečene udeležence korupcije? Zakaj se nič ne zgodi v zvezi z napadom na finančni
               sistem države, skozi finančne institucije in skozi banke, kjer je na posvečene račune
               odšlo stotine in stotine milijonov evrov?! Davkoplačevalci morajo vedno znova in
               znova dokapitalizirati banke v državni lasti. Zaradi tega je celoten sistem, ki ga je
               pripravil gospod minister Zalar, zaščita posvečenih udeležencev tega gospodarskega
               kriminala. Zaradi tega se na ta način tega reševanja ne da podpreti. Ne vem, če se
               vsi predlagani zavedajo, v kakšno zanko so vtaknjeni.</p>
               <p>Še enkrat moramo ugotoviti, da ni interesa za pregon in da boste naredili prav vse,
               kljub temu da ne boste več na oblasti v naslednjem mandatu, da se zaščitijo ti, ki so
               na tako grozovit način potisnili našo državo v kolaps. Vsak teden imamo nove in nove
               primere, ko Slovenija postaja problematična država na finančnem področju, ko je
               prebila grški kriterij, ko je treba zaprositi za pomoč Mednarodnega denarnega sklada
               in finančnih institucij. Tu pa se dogaja, da se vladna politika igra z usodo te
               države in da ščiti svoje veje oblasti.</p>
               <p>Prav gotovo bodo s strani teh, ki so izvedli ta napad na finančno stabilnost države,
               tudi bogato poplačani v sedanji volilni kampanji in boste zaradi tega dobili nekaj
               procentov boljše rezultate, kot bi jih sicer, če bi se ti, ki bi morali biti pred
               sodiščem in pod drobnogledom tožilcev, znašli pod roko pravice. Vse to se je
               odlagalo, izvedejo se nekateri prizori za občinstvo, kakšna preiskava, potem pa: vse
               tiho je bilo.</p>
               <p>Zakaj ne bi danes prišli sem? In bi bil prisoten tudi minister Zalar, moral bi biti
               prisoten, ki bi lahko trdil, da je res pripravil operativen zakon, ki bo Slovenijo
               rešil tega zla korupcije in gospodarskega kriminala, vsaj v veliki meri. Ministru
               Zalarju se zdi, da je za javnost opravil svoje poslanstvo in da je to opravil
               spretno. Priznavam mu, da je opravil spretno, vendar ne v interesu države Slovenije
               in ne v interesu 99 % slovenskih državljanov ali pa več kot 95 %, ampak je vse skupaj
               v prid finančne oligarhije, v prid tistih, ki so to državo spravili na kolena. Z
               ogromno nagrabljenega denarja bodo lahko uporabljali najboljše tožilce, ki so pa
               naslednja veja oblasti v tej državi – ne tožilce, odvetnike, ki so pa naslednja močna
               veja oblasti, operativne oblasti v tej državi.</p>
               <p>Zaradi tega se omenjene strokovnjake, ki so danes predlagani, poziva, da ne
               sprejmejo te igre in tega scenarija; da sami v tej fazi odstopijo, da se bo lahko
               naredil operativni načrt in zakon in vse skupaj, kar bo omogočalo, da bodo tožilci v
               tej državi delali to, za kar so postavljeni – da bodo preganjali najhujše primere
               gospodarskega kriminala.</p>
               <p>Da tega niste pripravljeni storiti v tej oblasti, se je pokazalo ob sprejemanju
               Kazenskega zakonika, ko smo predlagali, da bi bilo posebno kaznivo dejanje napad na
               finančno stabilnost države in suverenost države. To, kar se je zgodilo v finančnem
               sistemu Slovenije s pomočjo seveda še nekaterih tajkunov, je omajalo to državo in
               ogrozil njeno suverenost.</p>
               <p>Zaradi vsega tega ni mogoče podpreti nadaljevanje tega procesa zaščite tistih, ki so
               tako drastično prizadeli to državo. Hvala lepa.</p>
            </sp>
            <sp xml:id="SDZ5-Izredna-51-2011-11-17.sp31">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Besedo ima gospod Franco Juri. <stage xml:id="SDZ5-Izredna-51-2011-11-17.stage10">(Ga ni.)</stage> Gospod Ivan Grill.</p>
            </sp>
            <sp xml:id="SDZ5-Izredna-51-2011-11-17.sp32">

               <speaker>IVAN GRILL:</speaker>

               <p>Hvala lepa.</p>
               <p>V času po parlamentarnih počitnicah smo priča v tem državnem zboru, da se z veliko
               ihto predvsem sklicuje ali pa obravnava točke dnevnega reda s kadrovskimi predlogi in
               tudi potrjevanje ljudi na najbolj ključne položaje v Sloveniji. Namesto da bi se
               ukvarjali z nekimi zakoni – tudi za interventne zakone, ki bi morali biti prej
               usklajeni s socialnimi partnerji, bi bilo smiselno, da bi jih obravnavali na takšni
               seji, kot je danes. Nikakor pa ni nobene potrebe, da se skliče izredna seja, da se
               gre v potrjevanje kandidatur za Državnotožilski svet, in to iz dveh razlogov.</p>
               <p>Prvi je ta, da ni nobene potrebe, da bi se to moralo delati glede na to, da
               pristojnost Državnega zbora v bistvu ni več najbolj legitimna. Drugo pa je tudi
               način, ki ga ta zakon določa za imenovanje teh kandidatk in kandidatov. Tudi sam se
               ne želim spuščati v njihovo strokovnost, to pač prepuščam tistim, ki se na njihovo
               dosedanje delo spoznajo, se pa lahko zelo zelo upravičeno sprašujemo, ali je takšen
               način imenovanja res demokratičen v smislu, da se bo tožilstvo v Sloveniji lahko v
               naslednjih letih obnašalo ali pa delovalo v skladu s pričakovanji, predvsem pa v
               skladu s pravično državo – ne pravno, s pravično državo.</p>
               <p>Do zdaj ne moremo govoriti, da imamo v Sloveniji pravično državo. Tožilci so le
               tisti, ki morajo procesirati od gospodarskih prestopkov do kriminala, pa pač vidimo,
               da temu vedno ni tako. Zdaj bo pa to še toliko bolj očitno. Če pustimo to razmerje,
               ki ga je v tem zakonu koalicija potrdila, da ima politika, kar pomeni Državni zbor,
               možnost imenovati pet od devetih, ne glede na to, kdo predlaga, je tudi to veliko
               vprašanje. Ampak, kar je pa najbolj zaskrbljujoče, je pa to, da o vsakem tožilcu, ki
               ga bo potem ta svet imenoval, odloča minister. Kaj to z drugimi besedami pomeni, če
               to prevedemo? Da se bo minister verjetno vnaprej, ne sicer javno, ampak v nekem
               ozadju, z Državnotožilskim svetom dogovoril, kateri tožilci bodo dobili njegovo
               podporo in bodo tudi imenovani. To je povsem jasno in očitno, da se v nadaljevanju
               lahko pričakuje, da bodo vsi bodoči imenovani tožilci bili politično imenovani, da
               bodo vnaprej vedeli, kako naj obravnavajo posamezne primere. To ni dobro, to ni nek
               optimizem, da se bo gospodarski kriminal... <stage xml:id="SDZ5-Izredna-51-2011-11-17.stage11">/ opozorilni znak za konec razprave/</stage> in
               druge oblike kriminala v Sloveniji, ki ga je žal vedno več, tudi uspešno
               reševalo.</p>
               <p>Zato tudi sam teh predlogov ne bom podprl, vendar ne zaradi imena, ampak zaradi
               načina in "sfuženosti" tak... <stage xml:id="SDZ5-Izredna-51-2011-11-17.stage12">/ izklop mikrofona/</stage></p>
            </sp>
            <sp xml:id="SDZ5-Izredna-51-2011-11-17.sp33">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Besedo ima gospod Miran Potrč.</p>
            </sp>
            <sp xml:id="SDZ5-Izredna-51-2011-11-17.sp34">

               <speaker>MIRAN POTRČ:</speaker>

               <p>Hvala lepa.</p>
               <p>Glede na dosedanjo razpravo zelo na kratko naslednje. Govoriti o tem, da danes naj
               ne imenujemo članov Državnotožilskega sveta, ki jih imenuje Državni zbor, pomeni
               govoriti o tem, da naj ne spoštujemo zakona. Mislim, da zakon moramo spoštovati, ne
               pa, da agitiramo, ker nismo z njim zadovoljni, da se ga ne spoštuje. To namreč kaže,
               kakšno bo ravnanje tistih, ki danes tako mislijo, tudi v bodoče. Tega ne sprejemam in
               mislim, da tako ne smemo ravnati in tako agitirati.</p>
               <p>Drugo. Danes ne razpravljamo o vsebini zakona in vse, kar smo o zakonu povedali, je
               izven konteksta dnevnega reda, ker razpravljamo o tem, da ga želimo realizirati.</p>
               <p>Tretje. Silno vesel bi bil, če bi vsaj – upam, da je zadnja seja –, imeli nekaj več
               argumentov, ne pa trditev brez argumentov. Recimo, govoriti o tem, da se s tem
               zaobide odločitev Ustavnega sodišča, ker je vsebina načina dela državnih tožilcev
               vsebovana zdaj v zakonu, ne pa več v odločitvah, ki jih je sprejemal generalni
               državni tožilec. To ni res! Če bi bilo kaj neustavno, se sproži ustavni spor in
               Ustavno sodišče bo ocenilo, ali je neustavno ali ne. Ne zavajati javnosti. Govoriti o
               tem, da se politizira zato, ker ima pristojni minister pravico odločiti, da se
               določeni predlogi za člana Državnotožilskega sveta ali za tožilca ne sprejmejo. To ni
               res! Če je odločitev na Državnotožilskem svetu sprejeta z dvotretjinsko večino, ni na
               strani ministra nobene pravice, razen, da to obveznost, ki jo je Državnotožilski svet
               sprejel z dvotretjinsko odločitvijo, izvede. Škoda je, da delamo ponovno tako, da bi
               prikazali, kako ena politična usmeritev ali opcija ne želi uresničevati zakonitosti
               in delovati proti gospodarskemu kriminalu in politizira delovanje tudi tožilstva,
               druga pa želi delovati dobro. Kdaj bomo poskušali delovati vsi skupaj tako, da bi
               pomagali urejati stvari, ki bodo v korist države, državljank in državljanov, ne pa,
               da si bomo podtikali tudi polresnice, neustrezna ravnanja.</p>
               <p>Upam, da se bo takšen sistem dela kmalu nehal in da bomo bolj ustvarjalni in
               korektni pri svojem delu. Hvala.</p>
            </sp>
            <sp xml:id="SDZ5-Izredna-51-2011-11-17.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Želi besedo predlagatelj gospod mag. Uroš Krek? <stage xml:id="SDZ5-Izredna-51-2011-11-17.stage13">(Ne želi.)</stage></p>
               <p>Vsi prijavljeni razpravljavci, ki ste to želeli, ste dobili besedo. Ker čas, določen
               za razpravo, še ni potekel, sprašujem, ali želi na podlagi prvega odstavka 71. člena
               Poslovnika Državnega zbora še kdo razpravljati. Vidim, da je želja po razpravi, zato
               odpiram prijavo.</p>
               <p>Vsak razpravljavec ima na voljo 5 minut časa.</p>
               <p>Besedo dajem gospe Darji Lavtižar Bebler.</p>
            </sp>
            <sp xml:id="SDZ5-Izredna-51-2011-11-17.sp36">

               <speaker>DARJA LAVTIŽAR BEBLER:</speaker>

               <p>Hvala lepa za besedo, gospod predsednik.</p>
               <p>Bom zelo kratka. Hotela sem ravno to možnost izrabiti za to, da zanikam trditev, ki
               jo je malo prej izrekel gospod poslanec Grill, pa vidim, da ste se tudi vi priglasili
               k besedi – namreč, ni res, da Državnotožilski svet imenuje tožilce. Se pravi, treba
               je prebrati zakon, na podlagi katerega bomo danes opravili volitve v Državnotožilski
               svet.</p>
               <p>Ampak v 34. členu Zakona o državnem tožilstvu – tega, o katerem danes govorimo –, je
               zapisano, da državne tožilce imenuje Vlada Republike Slovenije na predlog
               ministra.</p>
               <p>Samo na tem primeru sem hotela prikazati, kako mnogi govorite na pamet, ko govorite
               o tem zakon. Tudi v skladu s prejšnjimi razpravami, ki so govorile o pristojnostih
               Državnotožilskega sveta, ki jih Državnotožilski svet nima. Mislim, da vsaj toliko
               korektni bi morali biti tisti, ki govorite o slabostih tega zakona, da govorite vsaj
               o pravih slabostih tega zakona, ne pa, da mu pripisujete nekaj, česar v tem zakonu
               ni. Hvala lepa.</p>
            </sp>
            <sp xml:id="SDZ5-Izredna-51-2011-11-17.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Besedo ima gospod Ivan Grill.</p>
            </sp>
            <sp xml:id="SDZ5-Izredna-51-2011-11-17.sp38">

               <speaker>IVAN GRILL:</speaker>

               <p>Prej mi je časa zmanjkalo, zato nekaj odzivov na razprave predhodnikov.</p>
               <p>Tu iskati opravičilo, da je treba spoštovati zakon, je deloma lahko tudi
               sprejemljivo. Vendar vas vse sprašujem, koliko zakonov pa imamo v Sloveniji
               sprejetih, ki jih je Državni zbor sprejel, pa se, žal, ne izvajajo. Nekaj dni nazaj
               smo poslušali, recimo, o azbestnem zakonu, ki je bil sprejet, pa vsi po vrsti
               pravijo, da se zakona ne spoštuje. Da ne govorimo o drugih zakonih, ki bi morali biti
               v praksi izvajani, pa se jih ne izvaja. Tudi tu nobenega argumenta ni, da bi bilo
               treba sklicati izredno sejo, da se to imenuje. Če bi ta zakon počakal na imenovanje v
               novem mandatu, ne bi bilo čisto nič narobe.</p>
               <p>Govoriti o tem, da Ustavno sodišče ni o tem zakonu presojalo - se strinjam, ni še
               presojalo. Vendar je prej kolega Gorenak lepo povedal, da je glede tistih navodili,
               ki jih je takrat pripravil za državno tožilstvo, Ustavno sodišče odločilo, da niso v
               skladu z ustavo. Potek nadaljnjih dogodkov je bil pa naslednji: da je tisto navodilo
               sedaj lepo prepisano v ta zakon in kakor da je zadeva s tem rešena. Ni res! Če se bo
               kdo našel, da bo imel interes, da bo dal to na Ustavno sodišče, bo lahko Ustavno
               sodišče razsodilo, da je ta zakon v neskladju z ustavo. Vendar bo verjetno treba na
               to počakati, zato mi danes tega ne moremo vedeti in presojati.</p>
               <p>Tudi trditev ali ugotovitev, da se sedaj, pred iztekom mandata, kadruje ljudi na
               ključna delovna mesta z nekim določenim ciljem za prihodnost, da se bo različne
               institucije uporabljalo ali zlorabljalo sebi v prid.</p>
               <p>Nekaj dni nazaj smo bili priče temu, kako deluje Državna volilna komisija. Bilo je
               javno objavljeno o nepravilnostih in nezakonitostih stranke LDS, vključno z ministrom
               Zalarjem, z bivšo ministrico Kresalovo, ki so zlorabili položaj in s pretvezo vložili
               kandidaturo ter ponaredili podpis... <stage xml:id="SDZ5-Izredna-51-2011-11-17.stage14">/ oglašanje iz dvorane/</stage> Gospod Anderlič, bilo je
               prikazano, na kakšen način se je podpisal... <stage xml:id="SDZ5-Izredna-51-2011-11-17.stage15">/ oglašanje iz dvorane/</stage> Podpisal se je v
               imenu drugega... <stage xml:id="SDZ5-Izredna-51-2011-11-17.stage16">/ oglašanje iz dvorane/</stage> Ne govoriti, no! Ne se sedaj tu izgovarjati!
               Za tako stvar bi bil potreben še kakšen drugačen pregon kot sicer. In sedaj vodja
               oziroma direktor Državne volilne komisije razlaga, da je s tem vse v redu. Ko smo mi
               na ta konflikt interesov opozarjali, ko ste ga imenovali, da ne more biti član LDS na
               mestu vodje Državne volilne komisije, da je to konflikt interesov... <stage xml:id="SDZ5-Izredna-51-2011-11-17.stage17">/ oglašanje iz
               dvorane/</stage> Ja, gospod Anderlič, očitno vas to žuli, kajne, to vas žuli. In tako bo v
               nadaljevanju tudi z institucijo tožilstva, da se bo na ta način obnašalo. To je
               ključni razlog, da se ta zakon oziroma to imenovanje obravnava še v tem sklicu, na
               tej izredni seji. Zato, kot sem povedal: ne se sprenevedati, vaši nameni so več kot
               jasni! Hvala lepa.</p>
            </sp>
            <sp xml:id="SDZ5-Izredna-51-2011-11-17.sp39">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>S tem zaključujemo razpravo in prehajamo na glasovanje.</p>
            </sp>
            <sp xml:id="SDZ5-Izredna-51-2011-11-17.sp40">

               <speaker>PODPREDSEDNIK MIRAN POTRČ:</speaker>

               <p>Hvala lepa, gospod predsednik.</p>
               <p>Ker bomo sedaj morali glede na tajno glasovanje v najkrajšem času imenovati
               komisijo, ki bo spremljala oziroma izvedla glasovanje, bi lepo prosil kolegice in
               kolege v poslanskih pisarnah in na hodniku, da pridejo v dvorano, da bomo lahko to
               glasovanje opravili in s tem pristopili h kasnejšemu tajnemu glasovanju. Kakšno
               minuto bom počakal, ker najbrž nima smisla, da sedaj formaliziramo in potem
               ugotavljamo enkrat, drugič...</p>
               <p>Spoštovane kolegice in kolegi, prehajamo na izvedbo glasovanja o kandidatni listi
               predsednika Republike Slovenije za člane Državnotožilskega sveta.</p>
               <p>Volitve članov Državnotožilskega sveta se na podlagi četrtega odstavka 100. člena in
               101. člena Zakona o državnem tožilstvu opravijo ob smiselni uporabi določb Zakona o
               sodiščih, ki urejajo volitve članov Sodnega sveta.</p>
               <p>Prvi odstavek 21. člena Zakona o sodiščih določa, da mora biti na kandidatni listi
               predlagano število kandidatov večje od števila članov, ki se jih voli, vendar največ
               dvakrat tolikšno, kot je število, ki se jih voli.</p>
               <p>V skladu z drugim odstavkom 21. člena Zakona o sodiščih o izvolitvi Državni zbor
               odloča s tajnim glasovanjem.</p>
               <p>V skladu s prvim odstavkom 92. člena Poslovnika Državnega zbora vodi tajno
               glasovanje komisija, ki jo sestavljajo predsedujoči ter štirje poslanci, ki jih
               izvoli Državni zbor na predlog predsedujočega. Poslanske skupine so mi že posredovale
               predloge za člane komisije, ki vodi glasovanje. To so: Anton Colarič iz Socialnih
               demokratov, Marjan Bezjak iz Slovenske demokratske stranke, Franci Kek iz Poslanske
               skupine Zares in Gvido Kres iz Poslanske skupine Slovenske ljudske stranke. Član te
               komisije sem, kot predsedujoči, tudi jaz. Pri delu komisije pa bo sodeloval tudi
               namestnik generalne sekretarke gospod Matjaž Plevelj.</p>
               <p>Želi kdo razpravljati o tem predlogu? Če ne, dajem ta predlog sestave komisije na
               glasovanje.</p>
               <p>Glasujemo. Glasovalo je 57 poslank in poslancev, 57 jih je bilo za.</p>
               <p><stage xml:id="SDZ5-Izredna-51-2011-11-17.stage18">(Za je glasovalo 57.)</stage> <stage xml:id="SDZ5-Izredna-51-2011-11-17.stage19">(Proti nihče.)</stage></p>
               <p>Zato ugotavljam, da je komisija imenovana.</p>
               <p>V skladu s tretjim odstavkom 92. člena Poslovnika Državnega zbora bo poslankam in
               poslancem glasovnica vročena tako, da pride vsak poslanec k mizi predsedujočega, pove
               svoje ime in priimek in prevzame glasovnico.</p>
               <p>Glasuje se tako, da se na glasovnici obkroži številka pred imenom kandidata, za
               katerega se glasuje. Pri tem glasujemo za štiri kandidate in največ za štiri lahko
               obkrožimo tudi številko pred imenom, lahko pa glasujemo tudi za manj kandidatov.
               Glasovnica, na kateri bodo obkrožene več kot štiri številke pred imeni predlaganih
               kandidatov, bo neveljavna. V skladu s petim odstavkom 91. člena Poslovnika Državnega
               zbora bo neveljavna tudi tista glasovnica, iz katere volja poslanca o glasovanju ne
               bo jasno razvidna. Če pa so na glasovnici obkrožene štiri številke ali manj, velja
               volja poslanca pri vseh obkroženih številkah, kjer je jasno razvidna. Tam, kjer pa ni
               razvidna, pa volja ne bo upoštevana.</p>
               <p>V skladu z drugim odstavkom 196. člena Poslovnika Državnega zbora bodo izvoljeni
               tisti štirje kandidati, za katere bo glasovala večina poslank in poslancev, ki bodo
               oddali veljavne glasovnice in bodo dobili med njimi največje število glasov. Se
               pravi, največje število glasov po vrstnem redu, s tem da tudi četrti mora dobiti
               večino oddanih veljavnih glasovnic.</p>
               <p>Če pri prvem glasovanju štirje kandidati ne bodo dobili potrebne večine, se opravi
               drugo glasovanje, pri katerem se glasuje o tolikšnem številu kandidatov, kolikor jih
               je še treba izvoliti. Pri drugem glasovanju se glasuje o tistih kandidatih, ki so pri
               prvem glasovanju dobili največ glasov.</p>
               <p>Glasovali bomo v dvorani v glasovalnih kabinah. Poslanke in poslanci bomo izpolnjene
               glasovnice oddali v glasovalno skrinjico, ki bo v dvorani na mizi ob kabinah za
               glasovanje. Prehajamo na izvedbo glasovanja.</p>
               <p>Prosim poslance, ki mi boste pomagali pri glasovanju, da se takoj zglasite v sobi
               217., kjer bomo prevzeli volilni material. Glasovanje se bo pričelo ob 13.55.
               Glasovanje bo trajalo 15 minut, to je, do 14.10. Za ta čas bo prekinjena seja
               Državnega zbora. Ponovno se bomo zbrali ob 14.30, ko bodo razglašeni rezultati
               glasovanja. Torej, začetek glasovanja ob 13.55, od 13.55 do 14.10 glasovanje in potem
               rezultati ob 14.30.</p>
               <p>Člani volilne komisije se sedaj zberemo v sobi 217.</p>
               <stage xml:id="SDZ5-Izredna-51-2011-11-17.stage20">(Seja je bila prekinjena ob 13.47 in se je nadaljevala ob 14.33.)</stage>
            </sp>
            <sp xml:id="SDZ5-Izredna-51-2011-11-17.sp41">

               <speaker>PODPREDSEDNIK MIRAN POTRČ:</speaker>

               <p>Spoštovane kolegice in kolegi, nadaljujemo sejo.</p>
               <p>Prehajamo na obravnavo prekinjene točke dnevnega reda, to je na razglasitev
               rezultatov o glasovanju na podlagi kandidatne liste predsednika Republike Slovenije
               za člane Državnotožilskega sveta.</p>
               <p>Razglašam rezultate, to je zapisnik o ugotovitvi izida glasovanja za štiri člane
               Državnotožilskega sveta, na podlagi opravljenega prvega kroga glasovanja, v katerem
               so izvoljeni vsi štirje kandidati oziroma člani. Glasovanje je bilo v prostorih
               Državnega zbora dne 17. novembra 2011. Razdeljenih je bilo 71 glasovnic, oddanih je
               bilo 71 glasovnic, neveljavnih je bilo 17 glasovnic, veljavnih je bilo 54
               glasovnic.</p>
               <p>Kandidati so sprejeli naslednje število glasov: dr. Darko Maver 10 glasov, dr.
               Matjaž Jager 51 glasov, dr. Katja Šugman Stubbs 49 glasov, Jože Tratnik 50 glasov,
               Alenka Mežnar 45 glasov in mag. Jožef Kovač noben glas.</p>
               <p>Na podlagi izida glasovanja so bili z večino glasov poslank in poslancev, ki so
               oddali veljavne glasovnice, za člane Državnotožilskega sveta izvoljeni: dr. Matjaž
               Jager, Jože Tratnik, dr. Katja Šugman Stubss in Alenka Mežnar. Vsem izvoljenim članom
               in članicam Državnotožilskega sveta iskreno čestitam in želim uspešno delo.</p>
               <p>S tem zaključujem 1. točko dnevnega reda in tudi današnjo 51. sejo Državnega
               zbora.</p>
               <p>Vse obveščam, da sta nas gospod predsednik Državnega zbora in gospa generalna
               sekretarka čez eno uro, se pravi ob 15.30, povabila na kratko poslovitev v avli pred
               dvorano.</p>
               <p>Hvala lepa. Veliko uspeha in na svidenje. <title xml:id="SDZ5-Izredna-51-2011-11-17.title3">Seja se je končala 17. novembra 2011
                  ob 14.36.</title>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ5-Redna-07-2009-06-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|AF348BC35DDFBDAAC12576310025CDBC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=V&amp;type=sz&amp;uid=AF348BC35DDFBDAAC12576310025CDBC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ5-Redna-07-2009-06-16.DZ" n="07">
               <name>Redna</name>
               <date when="2009-06-16"/>
            </setting>
         </settingDesc>
         <particDesc>
            <listOrg>
               <org xml:id="SDZ5-Redna-07-2009-06-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="5" notBefore="2008-10-15" notAfter="2011-12-15">
                        <label>5. mandat (2008-2011)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>REPUBLIKA SLOVENIJA DRŽAVNI ZBOR</head>
            <stage type="session">Nadaljevanje 7. seje</stage>
            <stage type="chairman">Sejo je vodil dr. Pavel Gantar, predsednik Državnega zbora.</stage>
            <stage type="time">Seja se je pričela ob 10.00.</stage>


            <sp xml:id="SDZ5-Redna-07-2009-06-16.sp1">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice poslanke in kolegi poslanci, gospe in gospodje!</p>
               <p>Pričenjam nadaljevanje 7. seje Državnega zbora.</p>
               <p>Obveščen sem, da se današnje seje ne morejo udeležiti naslednji poslanci: Joško
               Godec, Laszlo Göncz do 16. ure, Jakob Presečnik do 18. ure, Samo Bevk do 18. ure in
               Ljubo Germič. Vse prisotne lepo pozdravljam!</p>
               <p>Prehajamo na <title xml:id="SDZ5-Redna-07-2009-06-16.title1">2. TOČKO DNEVNEGA REDA - DRUGA OBRAVNAVA PREDLOGA ZAKONA O POŠTNIH
                  STORITVAH, REDNI POSTOPEK.</title>
               </p>
               <p>Predlog zakona je v obravnavo zboru predložila Vlada. Besedo dajem predstavniku Vlade
               za dopolnilno obrazložitev predloga zakona. Besedo ima dr. Matej Lahovnik, minister
               za gospodarstvo. Prosim.</p>
            </sp>
            <sp xml:id="SDZ5-Redna-07-2009-06-16.sp2">

               <speaker>DR. MATEJ LAHOVNIK:</speaker>

               <p>Hvala lepa. Spoštovani gospod predsednik, poslanke in poslanci!</p>
               <p>Predlog novega zakona o poštnih storitvah v celoti nadomešča sedaj veljavni zakon in
               gre tako za popolni prenos direktive, ki je bila nazadnje spremenjena z zadnjo poštno
               direktivo.</p>
               <p>Namen predloga novega zakona je izvajanje kakovostne in dostopne univerzalne poštne
               storitve, varstvo pravic uporabnikov in pospeševanje učinkovite konkurence na trgu
               poštnih storitev, vse ob upoštevanju poštne direktive s končnim ciljem popolnega
               odprtja trga poštnih storitev.</p>
               <p>Bistvena vsebina zakona temelji na odpravljanju še zadnje preostale izključne
               pravice, to je opravljanje rezerviranih storitev, ki jih opravlja Pošta Slovenije, in
               na vzpostavitvi mehanizmov, ki so potrebni za popolno liberalizacijo trga poštnih
               storitev. V javnem interesu se zagotavlja vsem uporabnikom poštnih storitev na
               celotnem ozemlju Republike Slovenije pod enakimi pogoji trajno, redno in nemoteno
               izvajanje univerzalne storitve, ki se sme prekiniti le v primeru višje sile ali v
               razmerah, nevarnih za dostavljavca. Kot univerzalne storitve se izvajajo poštne
               storitve, sprejem, usmerjanje prevoza in dostava poštnih pošiljk do mase 2 kg,
               poštnih paketov do mase 10 kg, storitve priporočene in vrednostne poštne pošiljke ter
               prenos poštnih pošiljk za slepe in slabovidne. Načeloma se zagotovi izvajanje
               univerzalne storitve kot izvajanje zamenljivih storitev s strani enega ali več
               izvajalcev. Če se ugotovi, da obveznost izvajanja univerzalne storitve povzroča neto
               strošek in pomeni nepravično finančno breme za izvajalce univerzalne storitve, je ta
               upravičen do nadomestila za izvajanje univerzalne storitve. V takem primeru se lahko
               na zahtevo izvajalca univerzalne storitve vzpostavi mehanizem za razdelitev neto
               stroška in izplačilo ustrezne višine nadomestila izvajalcu univerzalne storitve. V ta
               namen se ustanovi komepenzacijski sklad, ki ga upravlja Agencija za pošto in
               elektronske komunikacije kot neodvisen organ. Finančni vir sklada so prispevki vseh
               zavezanih izvajalcev poštnih storitev, to je izvajalcev univerzalne storitve in
               izvajalcev zamenljivih storitev. Na ta način se lahko financirajo obveznosti
               izvajanja univerzalne storitve.</p>
               <p>Dovolite mi, da pojasnim tudi oziroma da spomnim, da je bil k 74. členu vložen
               amandma dopolnjenega predloga zakona poslanskih skupin SD, Zares, LDS in DeSUS.
               Navedeni amandma Vlada Republike Slovenije kot predlagatelj tega zakona ocenjuje za
               smiselnega tudi v luči vprašanj in pomislekov poslancev izraženih na seji Odbora za
               gospodarstvo Državnega zbora, v zvezi z vprašanjem odnosa do veljavnih določb
               sprejetih na podlagi določb prej veljavnega zakona, ki se s predlogom novega zakona
               bistveno spreminjajo. Nova določba tretjega odstavka 74. člena, ki jo uvaja
               predlagani amandma, je skladna z zahtevo po neodvisnosti nacionalnih regulatornih
               organov, ki izhaja iz poštne direktive. Vlada Republike Slovenije kot predlagatelj
               obravnavanega zakona sprejem amandmaja k 74. členu dopolnjenega predloga zakona tudi
               podpira. Hvala.</p>
            </sp>
            <sp xml:id="SDZ5-Redna-07-2009-06-16.sp3">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Predlog zakona je obravnaval Odbor za gospodarstvo, kot matično delovno telo. Besedo
               dajem predsedniku Viliju Rezmanu za predstavitev poročila odbora.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp4">

               <speaker>VILI REZMAN:</speaker>

               <p>Hvala lepa za besedo, gospod predsednik. Lep pozdrav vsem poslankam in poslancem,
               ministru s sodelavci.</p>
               <p>Naj za uvod v kratkem predstavim, kako je delalo matično delovno telo Odbor za
               gospodarstvo v zvezi s predlogom zakona, o katerem zdaj govorimo. Predlog zakona je
               bil pripravljen na osnovi direktive sprejete v februarju leta 2008, ki je terjala
               implementacijo v naš pravni red v določenem roku, Vlada je pripravila tovrstni
               predlog zakona. Morebiti je pomembno omeniti tudi to, da gre za integralno besedilo
               in da ne gre zgolj za noveliranje posamičnih delov. Na ta način je pač prispevano
               tudi k večji preglednosti zakonodaje. Pri delu nam je bilo v pomoč gradivo, ki ga je
               pripravila Vlada. V pomoč nam je bilo gradivo, ki ga je pripravila Zakonodajno-pravna
               služba, ki je imela pripombe oziroma mnenja na približno 30 členov. Štiri poslanske
               skupine, koalicijske, pa so pripravile tudi amandmaje, ki so jih kasneje, po ponovnem
               premisleku, umaknile. Kot neformalna gradiva smo dobili tudi gradiva strokovnih
               institucij, ki so v principu podpirale predloge, ki jih je na Državni zbor oziroma na
               Odbor za gospodarstvo naslavljala Pošta Slovenije.</p>
               <p>Pri delu so razen poslank in poslancev sodelovali predstavniki Vlade, predstavniki
               Zakonodajno-pravne službe, Gospodarske zbornice Slovenije in Pošte Slovenije.</p>
               <p>Predlogi amandmajev odbora, ki so bili tudi sestavni del gradiv, ki so bila v oporo
               pri našem delu, so bili kasneje tudi sprejeti. Na ta način so se številni pomisleki
               in pripombe, zlasti Zakonodajno-pravne službe, sanirali. Naj omenim, da so šle
               pripombe Zakonodajno-pravne službe v tri smeri. Prva smer je bila ustavnopravnega
               značaja, zlasti v zvezi z načelom legalitete, druga zakonodajno sistemskega in tretja
               v zvezi s pomisleki, ali so vse definicije in vsi instituti pravilno definirani v tem
               zakonu ali ne. Razen dilem Zakonodajno-pravne službe sta bili izpostavljeni predvsem
               dilemi v zvezi z zaostritvami pogojev za delo Pošte Slovenije. Gre za to, da je Pošta
               Slovenije imela pomisleke v zvezi s tem, da se ukinjajo izpostavljeni predalčniki, da
               se torej mora petkrat tedensko dostavljati po vsej Sloveniji v vseh okoljih vsem in
               trajno pošto in poštne pošiljke in da ta možnost, ki jo pridobivajo na ta na način
               uporabniki, pomembno vpliva na stroške. V vsebinskem smislu je bila kar nekaj podpore
               deležna Pošta Slovenije. Ravno tako kot je bila deležna nekaj podpore tudi v smislu
               spremembe 77. člena tega zakona, ki govori o tem, da se naj ne bi 1. 7.
               implementirala odločba, ki je vmes postala pravnomočna, vendar so poslanke in
               poslanci zavrnili možnost, da bi to urejali z zakonom. Na ta način bi se pristojnosti
               regulatorja zmanjšale, pravzaprav bi bil odvisen od zakona oziroma od Državnega zbora
               preveč direktno, zato so iz teh razlogov bili vsi predlogi amandmajev, ki so šli v
               smer podpore razmišljanja in Pošte Slovenije, umaknjeni. Vmes med samo razpravo se je
               pojavila tudi interpretacija predstavnice Vlade, da se lahko to ureja v okviru Zakona
               o upravnem postopku, kar je odbor sprejel in kar je sprejel tudi mag. Vizjak, ki je
               sam predlagal nek dodatni amandma in ga po tej pojasnitvi potem tudi umaknil. Ko je
               Odbor za gospodarstvo sprejel vse amandmaje k členom, ki so bili odprti, je to
               postalo sestavni del novega predloga, o katerem razpravljamo danes v Državnem zboru
               in o čemer bomo odločali.</p>
            </sp>
            <sp xml:id="SDZ5-Redna-07-2009-06-16.sp5">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Sledi predstavitev stališč poslanskih skupin. Besedo ima ponovno Vili Rezman v imenu
               Poslanske skupine DeSUS.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp6">

               <speaker>VILI REZMAN:</speaker>

               <p>Poslanska skupina DeSUS je bila ena izmed podpisnic dveh amandmajev k zakonu in je
               bila tudi tista, ki je soglašala s tem, da je amandma šibak v tem smislu, da
               dezavuira vlogo neodvisne agencije Apeka v našem sistemu. Zaradi tega smo bili tudi
               med tistimi, ki smo umaknili ta amandma. Mi smo torej vztrajali pri tem, da se to,
               kar sicer menimo, da je vredno premisleka, s strani Pošte bilo predlagano, vendarle
               na nek način implementira. Ugotavljamo, da so možnosti za to, da se upoštevajo
               pomisleki Pošte, odprte. Členi zakona so odprti, tudi amandma je predlagan. Amandma
               bomo v Poslanski skupini DeSUS podprli. Je pa ta amandma k členu, ki ga je omenjal že
               gospod minister, naklonjen temu, da se po nepotrebnem in pretirane obremenitve ne
               nalagajo naši pošti, in da se dopusti možnost, da agencija, neodvisna agencija
               regulira te predpise tako, da bo dosežen konsenz. Pošta namreč opozarja na to, da bi
               to zanjo pomenilo zelo velike stroške, da bi to pomenilo zanjo potrebno po
               ustanovitvi nove gospodarske družbe, da bi to pomenilo morebitno ogrožanje preko sto
               pogodb, ki jih imajo sklenjene in cela vrsta drugih negativnih efektov še lahko sledi
               po mnenju Pošte. Mi menimo, če bi se vse to, kar je Pošta Slovenije kot potencialne,
               negativne efekte predstavila, res zgodilo, verjetno ne bi bilo dobro za Pošto, za
               stroške in za zaposlene, bilo bi pa seveda dobro za uporabnike, ki se jim na ta način
               bistveno dvigne standard. Tisto, kar moramo danes ugotavljati je oziroma kar bo moral
               Apek ugotavljati je, ali so vse te zahtevne določbe, ki dramatično dvignejo kvaliteto
               storitve, vendar lahko tudi poslabšajo poslovni učinek Pošte Slovenije takšne, da jih
               je moč še v obliki izjem sprejeti oziroma ali je moč odločbo, ki je bila sprejeta in
               ki je pravnomočna, omiliti v skladu s teorijo, ki so jo zapisali nekateri naši pravni
               strokovnjaki in ki govori o tem, da bi zakon lahko že v prehodnih določbah opredelil
               tudi odnos do odločb, ki so temeljile na zakonu, ki ga spreminjamo.</p>
               <p>Torej, mi v Poslanski skupini DeSUS menimo, da je treba uskladiti koristi prejemnikov
               Pošte in koristi poslovnega subjekta Pošte Slovenije tako, da se prejemnikom pošte
               oziroma uporabnikom poštnih storitev kvaliteta ne bo dvignila, se bo celo popravila,
               da pa to ne bi smelo iti pretirano na škodo poslovanja Pošte Slovenije, zlasti pa ne
               na zaposlovanje njihovih ljudi.</p>
               <p>Mi bomo torej zakon podprli, podprli bomo tudi amandma in iz našega stališča najbrž
               veje sugestija, da je neodvisna agencija tista, ki mora premisliti tudi poslovne
               vidike poslovanja Pošte Slovenije.</p>
            </sp>
            <sp xml:id="SDZ5-Redna-07-2009-06-16.sp7">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Bogdan Barovič v imenu Poslanske skupine Slovenske nacionalne stranke.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp8">

               <speaker>BOGDAN BAROVIČ:</speaker>

               <p>Hvala za besedo, gospod predsednik. Kolegice, kolegi, minister z ekipo.</p>
               <p>Predlog zakona o poštnih storitvah bomo v Slovenski nacionalni stranki podprli.</p>
               <p>V Slovenski nacionalni stranki smo prepričani, da je to predlog zakona, ki naj bi bil
               usklajen med predlagateljem, torej Vlado in Pošto Slovenije, s katero smo povezani
               vsak dan, vendarle, tako piše tudi v tem predlogu zakona. Seveda smo ponovno priča
               številnim direktivam Evropske unije, ki narekujejo spremembo tega zakona, ki govorijo
               o tem, da se v celoti odpravlja izključne in posebne pravice izvajanja storitev in
               vzpostavlja sprostitev trga, da gre za popolno sprostitev trga poštnih storitev, kar
               je seveda generalno dobro. Videli smo tudi spisek nekaterih držav, ki so izkoristile
               možnost obdržati rezervirane storitve v nekem prehodnem obdobju do leta 2012, s tem
               da smo se mi zavezali, da bomo do leta 2010 implementirali te direktive v naš zakon.
               Jaz mislim, da ni nič slabega, če bi se, glede na nekaj vsebin, ki jih beremo mogoče
               tudi pri nas v Pošti odločili za to, da bi izkoristili prehodno obdobje. Sicer je
               Pošta rekla, ko je bilo postavljeno vprašanje, kako je na liberalizacijo trga
               pripravljena Pošta Slovenije: "Pošta je dovolj dobro pripravljena." Posledično je
               bila dana tudi odločitev, da prehodnega obdobja s protekcionističnimi ukrepi ne
               potrebuje. Torej, to je izjava Pošte. Potem pa, ko poslušamo, da so nekatere dileme
               in zagate, o katerih smo slišali in bomo še slišali, ne vem, zakaj pa mogoče država,
               Republika Slovenija, ne bi izkoristila tega prehodnega obdobja, da bi razčistila
               vsebine. Ampak, kakorkoli že, Vlada in Pošta naj se dogovorita in naj rešita ta
               problem v dobro Pošte, na eni strani, kot nas uporabnikov.</p>
               <p>Ko smo slišali predstavnico Vlade, ki nasprotuje rešitvi, da bi se v zakonu zapisala
               določba, da z dnem uveljavitve zakona prenehajo veljati odločbe, izdane na podlagi
               prvega odstavka 30. člena, po drugi strani beremo, da Pošta Slovenije ocenjuje, da je
               ocena Vlade pavšalna, da menijo, da je izdana odločba kršitev načela sorazmernosti,
               da gre za določbo, ki ne sodi v zakon, in tako naprej. Veste, mislim, da se z mano
               strinjate, to ni naš problem. To je problem Vlade, ki ta zakon napiše, in problem
               Pošte, da se uskladijo. In je malo čudno brati, da Pošta nasprotuje po eni strani
               Vladi po drugi strani pravi, da je pripravljena, in tako naprej. Mislim, da se je za
               to, kar ta direkcija zagotavlja, pet dni neprestanih storitev za koristnike Pošte,
               Vlada trudila in pripravila zakon, ki bo usklajen z Evropsko unijo in ki bo usklajen,
               upam da, nekoč tudi s Pošto Slovenije. In naša dolžnost je, da takšne zakone kot
               zakonodajna veja oblasti podpremo, v dobro vseh. Za vse uskladitve, ki pa so znotraj
               predlagatelja oziroma med predlagateljem in uporabnikom ali pa izvajalcem teh
               storitev, pa je seveda odgovorna Vlada.</p>
               <p>Kot sem že jasno povedal, v Slovenski nacionalni stranki bomo zakon o poštnih
               storitvah podprli, v upanju in prepričanju, da sta se tako Vlada kot Pošta uskladili
               glede nekaterih dilem, ki so bile odprte na sejah Odbora za gospodarstvo. Verjamem,
               da boste tako ravnali tudi drugi; vsaka kritična pripomba pa bi bila seveda
               dobrodošla. Upam pa, da tisto, kar sem povedal, da sta si Vlada in Pošta pri
               nekaterih stvareh na malce različnih bregovih, da je ta zgodba v času od naše zadnje
               seje pa do danes končana ali pa da se bo rešila kakorkoli že. Hvala lepa.</p>
            </sp>
            <sp xml:id="SDZ5-Redna-07-2009-06-16.sp9">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Milan Gumzar, v imenu Poslanskega kluba Liberalne demokracije Slovenije.
            </p>
            </sp>
            <sp xml:id="SDZ5-Redna-07-2009-06-16.sp10">

               <speaker>MILAN GUMZAR:</speaker>

               <p>Hvala za besedo. Gospod minister s sodelavci, predsednik, kolegice in kolegi, lepo
               pozdravljeni!</p>
               <p>V Poslanskem klubu Liberalne demokracije Slovenije bomo Predlog zakona o poštnih
               storitvah podprli, prav tako tudi vloženi amandma. Pošta je sinonim za izmenjavo
               novic, informacij, blaga in je kot dejavnost bržkone stara toliko let kot prva
               civilizacija. Pošta kot organizacija, ki izvaja poštne dejavnosti, je tekom stoletij
               skladno s političnim, ekonomskim in kulturnim razvojem spremljala svoje
               organizacijske oblike, načine dela in uporabo medijev in prometnih sredstev. Kot
               organizacija je bila Pošta vse od nastanka sodobnih držav monopolist v državni
               oziroma javni lasti. V drugi polovici prejšnjega stoletja pa se je začel v zahodnih
               državah monopol državnih pošt postopoma ožiti in ta proces se bo v Evropski uniji v
               bližnji prihodnosti tudi končal. Predlog zakona o poštnih storitev, ki ga obravnavamo
               danes, ta proces zaključuje tudi v naši državi. Vsi vemo, da so monopoli škodljivi,
               zaradi tega je bilo postopno odpiranje evropskega trga poštnih storitev konkurenci v
               zadnjih dvajsetih letih ob silovitem tehničnem napredku dobrodošlo in pozitivno,
               hkrati je pa ta postopnost odpiranja trga dala poštam kot izvajalcem univerzalne
               storitve oziroma klasičnih poštnih storitev, dovolj časa za posodobitev,
               prestrukturiranje in uvedbo novih storitev, ki so pogoj za njihovo preživetje v novih
               tržnih pogojih. Predlog zakona tako v naš pravni red prinaša predvsem direktivo iz
               leta 2008 o spremembi direktive glede popolnega oblikovanja notranjega trga poštnih
               storitev v Evropski uniji. Osrednja sprememba, ki jo prinaša omenjena direktiva, je
               torej popolna sprostitev trga poštnih storitev do 31. decembra 2010. Predlog zakona
               vsebinsko zasleduje načela, ki sicer izhajajo iz že omenjene direktive, torej zlasti
               na čelo nediskriminacije, preglednosti in sorazmernosti. Vsebuje pa tudi določbe, ki
               uresničuje z direktivo dano pravico držav članic, da posamezna področja uredijo v
               skladu s svojo notranjo zakonodajo. Hkrati se s predlogom novele zakona odpravljajo
               pomanjkljivosti v smislu izboljšanja določb sedaj veljavnega zakona.</p>
               <p>Kot najpomembnejši cilj zakona v LDS izpostavljamo zagotavljanje izvajanje kakovostne
               in dostopne univerzalne poštne storitve torej klasičnih poštnih storitev najmanj
               petkrat tedensko za vse prebivalce Slovenije, brez diskriminacije ter varstvo pravic
               uporabnikov. Ob tem želimo opozoriti na možno ustanovitve posebnega kompezacijskega
               sklada, ki ga bo upravljal regulator trga poštnih storitev, s katerim se bo
               porazdelilo finančno breme tistih, ki bodo z določbo regulatorja dolžni univerzalno
               storitev opravljati na komercialno nezanimivem podeželju. Za LDS je namreč zelo
               pomembno, da se dosedanja kvaliteta klasičnih poštnih storitev z odprtjem trga ne
               poslabša nikjer v naši državi. Za skladnejši regionalni razvoj v naši državi niso
               pomembni zgolj veliki in odmevni projekti ali investicije, temveč tudi male in
               vsakdanje stvari, ki pa pomembno vplivajo na kvaliteto življenja posameznika. Ob tem
               se lahko vsi skupaj spomnimo, kakšne težave so, predvsem starejšim oziroma manj
               mobilnim ljudem na podeželju povzročila zaprtja malih vaških trgovin.</p>
               <p>Glede problematike odločbe, ki je bila izdana Pošti Slovenije, in na podlagi prvega
               odstavka 30. člena veljavnega zakona, ki ji med drugim nalaga, da do letošnjega 1.
               julija zagotovi izvajanje gospodarske dejavnosti poštnih storitev pri pravno
               samostojni osebi ter zoper katero Pošta Slovenije ni izkoristila pravnih sredstev, bi
               pa po oceni nekaterih po uveljavitvi obravnavanega zakona Pošti Slovenije lahko
               povzročilo nepotrebno poslovno škodo. V LDS sprejemamo pojasnilo Vlade. V skladu z
               Zakonom o upravnem postopku je namreč mogoče uvesti nov upravni postopek po uradni
               dolžnosti ter izdati novo odločbo, in sicer takrat, ko se bodo po pravnomočnosti
               odločbe in pravne okoliščine spremenile. Tej razlagi sledi tudi vsebina vloženega
               amandmaja koalicijskih skupin k 74. členu, ki ga bomo podprli. V LDS sprejemamo tudi
               zagotovilo Pošte, da bo do konca leta 2010 pripravljena na popolno sprostitev trga
               poštnih storitev v Sloveniji. Verjamemo namreč, da je tudi že do zdaj dobro
               pripravljena in na pogoje liberalizacije trga, ter da pospešeno razvija nekatere
               dodatne storitve na področju logistike, financ, prodaje blaga in e-storitev, ter da
               ima zaradi lastnega razvojnega logističnega omrežja eno največjih informacijskih
               infrastruktur v državi, za katero tudi konkurira.</p>
               <p>Na koncu želim poudariti, da bomo v LDS-u podprli popolno liberalizacijo trga poštnih
               storitev. Upamo, da se bo tudi v praksi uresničilo načrtovanje ravnotežja med
               liberalizacijo in nadaljnje zagotavljanje dosedanje kvalitete klasičnih poštnih
               storitev na vsem območju Slovenije, zato bomo zakon tudi podprli. Hvala.</p>
            </sp>
            <sp xml:id="SDZ5-Redna-07-2009-06-16.sp11">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Janez Ribič v imenu Poslanske skupine Slovenske ljudske stranke.</p>
            </sp>
            <sp xml:id="SDZ5-Redna-07-2009-06-16.sp12">

               <speaker>JANEZ RIBIČ:</speaker>

               <p>Dober dan, lepo pozdravljeni, spoštovani prisotni.</p>
               <p>Stališče Poslanske skupine Slovenske ljudske stranke je sledeče: Spoštovani, Zakon o
               poštnih storitvah, ki zdaj velja, je bil v Republiki Sloveniji ob prevzemanju
               evropskega pravnega reda sprejet leta 2002. V tej dosedanji ureditvi je še bil
               omogočen oziroma dovoljen neke vrste monopol, in sicer glede izvajanja rezerviranih
               storitev, za katere je imela izključno pravico Pošta Slovenije. Evropski trgi poštnih
               storitev so zaradi razvoja, ki so ga sprožili tehnični napredek, deregulacija in
               posledično večja konkurenčnost, v zadnjih letih doživeli korenite spremembe. Postopno
               odpiranje trga poštnih storitev konkurenci je dalo izvajalcem univerzalne storitve
               dovolj časa za uvedbo ukrepov posodobitve in prestrukturiranja, ki sta potrebna za
               zagotavljanje dolgoročne sposobnosti preživetja zaradi novih tržnih pogojev. V tem
               smislu je bila februarja 2008 sprejeta nova direktiva, ki v celoti odpravlja
               izključne in posebne pravice izvajanja storitev, rezervirane storitve in katere
               glavni cilj je popolna liberalizacija trga poštnih storitev. Po besedah
               predlagatelja, gre za popoln prenos te direktive v slovenski pravni red. Cilj tega
               zakona je zagotavljanje izvajanja kakovostne in dostopne univerzalne poštne storitve,
               najmanj 5-krat tedensko za vse prebivalce Republike Slovenije, brez diskriminacije,
               varstvo pravic uporabnikov in spodbujanje učinkovite konkurence na trgu poštnih
               storitev. Vse to zaradi popolnega odprtja trga in razširitve trga poštnih storitev.
               Univerzalno storitev, to je izvajanje poštnih storitev, sprejema usmerjanja prevoza
               in dostave poštnih pošiljk do mase dveh kilogramov, poštnih paketov do mase deset
               kilogramov, storitve priporočene in vrednostne poštne in prenos poštnih pošiljk za
               slepe in slabovidne, je Republika Slovenija v javnem interesu pod enakimi pogoji
               trajno, redno in nemoteno dolžna zagotavljati vsem uporabnikom poštnih storitev na
               svojem celotnem ozemlju. Po drugi strani pa je potrebno zagotoviti ustrezno pokritost
               s storitvami tudi tam, kjer komercialnega interesa za izvajanje takšnih storitev ni.
               Le to se zagotavlja z ustanovitvijo kompenzacijskega sklada, ki bo kril večje stroške
               izvajalcem univerzalne storitve na takšnih področjih.</p>
               <p>V Poslanski skupini Slovenske ljudske stranke menimo, da je predlog zakona korektno
               pripravljen, zato ga bomo v nadaljevanju tudi podprli. Hvala.</p>
            </sp>
            <sp xml:id="SDZ5-Redna-07-2009-06-16.sp13">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Matež Frangež v imenu Poslanske skupine Socialnih demokratov. Prosim. </p>
            </sp>
            <sp xml:id="SDZ5-Redna-07-2009-06-16.sp14">

               <speaker>MATEVŽ FRANGEŽ:</speaker>

               <p>Spoštovane in spoštovani!</p>
               <p>Slovenec Lovrenc Košir je pred stoletjem in več kot prvi predlagal sistem
               poenostavitve plačevanja poštnih storitev z uvedbo znamke. Žal takrat njegovega
               predloga niso sprejeli, zato za izumitelja znamke velja Anglež Rowland Hill, Košir pa
               je vse do svoje smrti zaman dokazoval, da je on izumitelj poštne znamke. No, morda je
               tudi zato slovenska znamka danes med zbiratelji izjemno cenjena. Vse od tedaj smo v
               evropskem in svetovnem merilu priče korenitemu razvoju poštnega trga, tehničnemu
               napredku, postopki deregulacij in posledično večje konkurenčnosti na področju poštnih
               storitev. Za mnoge je danes poštar stik s svetom in ob dostavi pošte in paketov
               opravlja tudi pomembno socialno funkcijo. Zaveza Slovenije, da v svoj pravni red
               prinese novo direktivo, predstavlja pravzaprav zavezo za izvajanje kakovostne in
               dostopne univerzalne poštne storitev za vse prebivalce Republike Slovenije vsaj
               petkrat tedensko na temelju načel nediskriminacije, preglednosti in sorazmernosti.
               Postopno odpiranje trga poštnih storitev je dalo izvajalcem univerzalne poštne
               storitve dovolj časa za uvedbo ukrepov posodobitve in prestrukturiranja, ki so
               potrebni za zagotavljanje dolgoročne sposobnosti preživetja pod novimi tržnimi pogoji
               v odprtem okolju, ne da bi to vplivalo na standard storitev, ki smo ga dolžni
               zagotoviti ljudem. Nova evropska direktiva tako vzpostavlja popolno liberalizacijo
               trga poštnih storitev, kot je bilo že povedano, do 31. decembra 2010. Pri tem velja
               poudariti, da je bila direktiva sprejeta ravno v času slovenskega predsedovanja Svetu
               EU in tudi danes je Slovenija ena od prvih, ki bo svoje evropske zaveze
               implementirala v svoj pravni red. Socialni demokrati zato ocenjujemo, da zakon o
               poštnih storitvah na ustrezen način določa izvajanje, financiranje univerzalne poštne
               storitve, pogoje za zagotavljanje teh storitev, tarifna načela in preglednost
               računovodskih izkazov z absolutno prepovedjo subvencioniranja v temeljnem interesu,
               da Republika Slovenija zagotovi vsem uporabnikom poštnih storitev na celotnem ozemlju
               pod enakimi pogoji trajno, redno in nemoteno izvajanje univerzalne poštne storitve. Z
               amandmajem koalicijskih poslanskih skupin dajemo regulatorju možnost diskrecijskega
               odločanja o obvezah iz odločb, ki so bile izdane na podlagi do zdaj veljavnega
               zakona. Če te odločbe nimajo več svoje materialne podlage v interesu, da se omogoči
               enak in enakopraven položaj vseh ponudnikov in izvajalcev poštnih storitev. S tem pa
               v končni fazi dajemo tudi možnost, da se v polni meri uveljavi načelo sorazmernosti
               ob hkratnem spoštovanju in varovanju neodvisnosti regulatorja.</p>
               <p>Kot je bilo danes že razvidno skupaj z drugimi poslanskimi skupinami, Socialni
               demokrati ocenjujemo predlagan zakon kot dober. Ocenjujemo, da zakon na ustrezen
               način vzpostavlja popolno liberalizacijo trga poštnih storitev in hkrati natančneje
               in bolje definira pravico uporabnikov in njihovo varstvo, zato bomo predlog zakona
               podprli.</p>
            </sp>
            <sp xml:id="SDZ5-Redna-07-2009-06-16.sp15">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Danijel Krivec v imenu Poslanske skupine Slovenske demokratske stranke.
            </p>
            </sp>
            <sp xml:id="SDZ5-Redna-07-2009-06-16.sp16">

               <speaker>DANIJEL KRIVEC:</speaker>

               <p>Spoštovani predsednik, predstavniki ministrstva, cenjeni kolegice in kolegi!</p>
               <p>Vsebina Predloga zakona o poštnih storitvah je v celoti zasnovana na besedilu
               direktive 2008/6 Evropske skupnosti. Vsebuje pa tudi določbe, ki uresničujejo z
               direktivo dano pravico državam članicam, da posamezna področja uredijo v skladu s
               svojo notranjo zakonodajo. Direktiva v celoti odpravlja izključne in posebne pravice
               izvajanja storitev, rezervirane storitve ali monopole in na ta način vzpostavlja
               sprostitev trga. Osrednja sprememba, ki jo prinaša direktiva, je popolna sprostitev
               trga poštnih storitev. Trg poštnih storitev mora biti sproščen najpozneje do 31.
               decembra 2010. Pri čemer imajo nekatere države članice, ki so komisiji do 27. avgusta
               2008 potrdile svojo namero za odložitev popolne sprostitve trga poštnih storitev,
               možnost obdržati rezervirane storitve v prehodnem obdobju do 31. decembra 2012.</p>
               <p>Cilji, ki jih zasleduje Predlog zakona o poštnih storitvah, so: zagotavljanje
               izvajanja kakovostne in dostopne univerzalne poštne storitve najmanj petkrat tedensko
               za vse prebivalce Republike Slovenije brez diskriminacije, varstvo pravic uporabnikov
               in kot tretje, spodbujanje učinkovite konkurence na trgu poštnih storitev. Vse pa
               zaradi popolnega odprtja trga in razširitve trga poštnih storitev. Hkrati se s
               predlogom novega zakona odpravljajo pomanjkljivosti v smislu izboljšanja določb
               Zakona o poštnih storitvah 1, ki so se pokazale med njegovim izvajanjem. Sprememba
               zakona sledi zahtevi za odpravo neskladnosti in izpolnjuje zavzemanje za uskladitev
               slovenskih predpisov s predpisi in tehničnimi zahtevami Evropske unije na področju
               poštnih storitev.</p>
               <p>V Slovenski demokratski stranki bomo spremembo zakona in tudi predlagani amandma
               podprli.</p>
            </sp>
            <sp xml:id="SDZ5-Redna-07-2009-06-16.sp17">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Lojze Posedel, v imenu Poslanske skupine Zares.</p>
            </sp>
            <sp xml:id="SDZ5-Redna-07-2009-06-16.sp18">

               <speaker>LOJZE POSEDEL:</speaker>

               <p>Hvala lepa, gospod predsednik. Kolegice in kolegi, predstavniki ministrstva!</p>
               <p>V Poslanski skupini Zares bomo Predlog zakona o poštnih storitvah podprli. Enako bomo
               podprli tudi amandma k 74. členu tega zakona. Odločitev za to podporo je bila
               soglasna in enostavna. In če smo poslušali tudi uvodne predstavitve vseh poslanskih
               skupin, bi si želeli takšnih predlogov zakonov v tem parlamentu veliko. Vsi namreč
               podpiramo takšne rešitve, ki so dobre za naše državljanke in državljane, in zagotovo
               je ta zakon o poštnih storitvah ravno takšen.</p>
               <p>Dejstvo, da je ta zakon oziroma spremembe pripravljen na osnovi evropske direktive,
               ki zahteva sprostitev trga poštnih storitev in uvaja določene druge stvari, je
               dejstvo, ki je pripravljavca pripeljal do tega, da je zakon takšen, kot je. Poslanski
               skupini Zares ga podpiramo in so nas zato v razpravah na odboru malce presenečale
               razprave, ki so potekale med vlado, predstavniki Vlade in podjetjem, Pošto, ali pa
               tistimi, ki so vložili v njihovem imenu verjetno tudi določene amandmaje. Zelo dobro
               je, da se je v tej razpravi pokazalo, da si tako Vlada kot tiste poslanke in
               poslanci, ki podpiramo to stališče Vlade, želimo, da bi se po eni strani zagotovila
               čim bolj kvalitetna poštna storitev dostopna za vse in pa po drugi strani, da se z
               uvedbo in spremembami tega zakona ne bi drastično poslabšali pogoji poslovanja pošte.
               Da je bil čas in da je še za prilagajanje na spremenjene pogoje dovolj, da so tudi
               zagotovila s strani predstavnikov Pošte, da je tako strokovnosti kot tudi sredstev
               dovolj, da bo lahko ta zakon zaživel v polnem obsegu in da bo v korist in
               zadovoljstvo naših državljank in državljanov, ker bo zagotovil kvalitetno,
               univerzalno poštno storitev, preglednost in da ne bo s tem zakon povzročena škoda
               podjetju, ki že zdaj opravlja to dejavnost. Zato bomo tudi podprli amandma k 74.
               členu, katerega sopredlagatelj je tudi Poslanska skupina Zares, da bo mogoče vseh še
               dodatne ukrepe, ki so potrebni za uvedbo tega zakona.</p>
            </sp>
            <sp xml:id="SDZ5-Redna-07-2009-06-16.sp19">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Prehajamo na obravnavo o
               členu in vloženemu amandmaju, ki ga bomo opravili na podlagi pregleda vloženega
               amandmaja z dne 15. 6. 2009. V razpravo dajem 74. člen ter amandma poslanskih skupin
               SD, Zares, LDS in DeSUS.</p>
               <p>Želi kdo razpravljati? Želi kdo razpravljati - še enkrat ponavljam. Ugotavljam, da ne
               želi nihče razpravljati. Navsezadnje ste vsi ta amandma, če sem prav razumel, tudi
               podprli. Ker ne želi nihče več razpravljati, zaključujem razpravo.</p>
               <p>O amandmaju bomo v skladu s časovnim potekom seje Državnega zbora odločali danes v
               okviru glasovanj, pol ure po prekinjeni 7. točki dnevnega reda.</p>
               <p>S tem prekinjam to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title2">6. TOČKO DNEVNEGA REDA</title>, to je na <title xml:id="SDZ5-Redna-07-2009-06-16.title3">OBRAVNAVO PREDLOGA ZAKONA
                  O SPREMEMBAH IN DOPOLNITVAH ZAKONA O DRŽAVNI UPRAVI, V OKVIRU SKRAJŠANEGA
                  POSTOPKA.</title>
               </p>
               <p>Predlog zakona je v obravnavo Državnemu zboru predložila Vlada. Mi smo pravzaprav za
               več kot dve uri prehiteli časovni termin, predstavnikov Vlade še ni tu. Zato odrejam
               10 minutni odmor, da jih počakamo in potem bomo nadaljevali sejo.</p>
               <p>Se pravi, sejo bomo nadaljevali ob 10.50. Toliko časa jim damo na razpolago.</p>
               <p>Se pravi, ob 10.50 nadaljujemo sejo.</p>
               <p>Hvala.</p>
               <stage xml:id="SDZ5-Redna-07-2009-06-16.stage4">(Seja je bila prekinjena ob 10.39 in se je nadaljevala 10.50.)</stage>
            </sp>
            <sp xml:id="SDZ5-Redna-07-2009-06-16.sp20">

               <speaker>PREDSEDNIK DR. PAVEL GANTAR:</speaker>

               <p>Spoštovane kolegice in kolegi, poslanke in poslanci.</p>
               <p>Nadaljujemo s <title xml:id="SDZ5-Redna-07-2009-06-16.title4">6. TOČKO DNEVNEGA REDA</title>, to je <title xml:id="SDZ5-Redna-07-2009-06-16.title5">PREDLOG ZA OBRAVNAVO
                  PREDLOGA ZAKONA O SPREMEMBAH IN DOPOLNITVAH ZAKONA O DRŽAVNI UPRAVI, SKRAJŠANI
                  POSTOPEK.</title>
               </p>
               <p>Kot smo že omenili je predlog zakona v obravnavo Državnemu zboru predložila
               Vlada.</p>
               <p>Besedo dajem predstavnici Vlade za dopolnilno obrazložitev predloga zakona.</p>
               <p>Besedo ima Irma Pavlinič Krebs, ministrica za javno upravo.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp21">

               <speaker>IRMA PAVLINIČ KREBS:</speaker>

               <p>Hvala lepa, spoštovani gospod predsednik. Spoštovane poslanke in poslanci.</p>
               <p>Predlog sprememb Zakona o državni upravi predstavlja prvo celovito revizijo delovnih
               področij ministrstev po sprejetju Zakona o državni upravi v letu 2003, s katero Vlada
               poskuša racionalizirati delo ministrstev ter uskladiti delovna področja ministrstev z
               aktualno zakonodajo in direktivami Evropske unije. Eden od ciljev predloga zakona je
               zmanjšanje stroškov dela zaradi nove organiziranosti na nekaterih področjih ter večja
               preglednost in transparentnost delovnih področij posameznih ministrstev. Zakon se
               spreminja le v delu, ki se nanaša le na delovna področja ministrstev, ne spreminja pa
               se v delu, kjer so opredeljena temeljna načela zakona. Organizacijska struktura tako
               še nadalje ostaja gibljiva, kar omogoča učinkovito koordinacijo med ministrstvi.
               Želimo torej ohraniti racionalno, enostavno in pregledno gospodarjenje s kadrovskimi
               viri. Bistvene vsebinske spremembe zakona so: prenos področja učinkovite rabe
               energije z Ministrstva za okolje in prostor na Ministrstvo za gospodarstvo, prenos
               področja elektronskih komunikacij in pošte z Ministrstva za gospodarstvo na
               Ministrstvo za visoko šolstvo, znanost in tehnologijo, jasno se določa razmejitev na
               področju varnosti hrane in živil med Ministrstvom za kmetijstvo, gozdarstvo in
               prehrano ter Ministrstvom za zdravje. Na novo se določajo nekatere pristojnosti, ki
               do zdaj niso bile urejene z zakonom, jih pa ministrstva glede na potrebe dejansko že
               izvajajo, zato pa nimajo prave pristojnosti. Gre na primer za določitev pristojnosti
               Ministrstva za javno upravo na področju sistemskega urejanja organiziranosti in
               delovanja celotnega javnega sektorja. Kot veste je Zakona o zavodih, ki ta trenutek
               ureja položaj in organizacijo javnih služb v javnem sektorju, iz leta 1991. To
               področje je treba sistemsko prenoviti, modernizirati delovanje teh služb. Ugotovimo
               lahko, da danes v tej državi ni bilo pristojnega ministrstva glede na VZDU
               opredeljene naloge, ki bi se spopadal s tem vprašanjem. Tako tudi pristojnosti
               Ministrstva za pravosodje na področju alternativnega reševanja sporov, o ni bilo
               določenega, tu so bili problemi, zato smo s temi delovnimi področju delovanja teh
               ministrstev dopolnili. Bolj jasno in določno se opredeljujejo tudi delovna področje
               Ministrstva za notranje zadeve in Ministrstva za finance. Ponovno smo uvedli omejen
               obseg vrst predpisov ministrov, in sicer pravilnike, odredbe in navodila ter določili
               pogoje za njihovo izdajo. S tem smo določili obličnost, če hočete ime predpisa, ker
               menimo, da bomo tako zagotovili večjo preglednost pravnega reda. Zaradi nedorečenosti
               pretekle zakonodaje se je dogajalo, da so posamezni ministri izdajali te podzakonske
               akte z imeni kot so cenik, priporočilo in tako naprej, kar je povzročilo veliko
               nepreglednost. Ocenjujemo, da bomo na tak način, ki ga zdaj predlagamo, uporabnikom,
               deležnikom, ki uporabljajo te predpise, zagotovili bistveno večjo preglednost, torej
               pravilnik, odredbe in navodila so tisti akti, ki jih bo poslej mogoče pričakovati.
               Hvala lepa.</p>
            </sp>
            <sp xml:id="SDZ5-Redna-07-2009-06-16.sp22">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Predlog zakona je obravnaval Odbor za notranjo politiko, javno upravo in
               pravosodje kot matično delovno telo. Besedo dajem predsedniku dr. Vinku Gorenaku za
               predstavitev poročila odbora.</p>
            </sp>
            <sp xml:id="SDZ5-Redna-07-2009-06-16.sp23">

               <speaker>DR. VINKO GORENAK:</speaker>

               <p>Hvala lepa.</p>
               <p>Odbor za notranjo politiko, javno upravo in pravosodje je na svoji 5. seji 29. maja
               kot matično delovno telo obravnaval omenjeni Predlog zakona o spremembah in
               dopolnitvah Zakona o državni upravi. Prejeli smo ga s strani Kolegija predsednika
               Državnega zbora z določilom, da se zakon obravnava po skrajšanem postopku. Članice in
               člani odbora so imeli na razpolago predlog zakona, mnenje Zakonodajno-pravne službe,
               mnenje komisije Državnega sveta in poročilo Odbora za gospodarstvo, ki je ta zakon
               obravnaval kot zainteresirano delovno telo. V poslovniškem roku smo sprejeli na Odbor
               amandmaje poslancev dr. Luke Jurija in Dejana Levaniča k 2. in 7. členu in pa
               amandmaje Poslanske skupine SDS k 1., 2., 5., 7., 10. in 13. členu ter amandma
               poslanskih skupin Zares, SD, DeSUS in LDS k 5. členu.</p>
               <p>Na sejo odbora so bili vabljeni predstavniki Ministrstva za javno upravo,
               Zakonodajno-pravne službe, Komisije Državnega sveta za državno ureditev. Povabili smo
               tudi generalnega direktorja Pošte in pa predstavnika Odbora za gospodarstvo.</p>
               <p>Predstavnik Vlade, državni sekretar dr. Lobnikar je povedal približno to, kar smo
               pravkar slišali s strani ministrice, zato tega dela ne bom ponavljal. Predstavnica
               Zakonodajno-pravne službe pa je imela nekaj tehničnih pripomb, ki so jih pokrivali
               tudi amandmaji. Predsednik Komisije Državnega sveta za državno ureditev Bogomir
               Vnučec je odbor seznanil, da Državni svet zakon podpira. Odbor se je seznanil tudi s
               poročilom Odbora za gospodarstvo, ki je ta zakon obravnaval kot zainteresirano
               delovno telo. Na seji odbora je poročilo predstavil poslanec gospod Milan Gumzar in
               tudi povedal, da Odbor za gospodarstvo kot zainteresirano delovno telo podpira
               amandma poslancev dr. Luke Jurija in Dejana Levaniča ter vsebinsko tudi amandma
               Poslanske skupine SDS, kjer je bil ta amandma vsebinsko enak. Članice in člani odbora
               so v razpravi poslušali vsa ta mnenja, v nadaljevanju pa je prišlo do tega, da smo
               največ pozornosti namenili predlaganemu prenosu področja telekomunikacij in pošte iz
               Ministrstva za gospodarstvo na Ministrstvo za visoko šolstvo. Člani koalicije so to
               zagovarjali, člani opozicije pa smo jasno povedali, da je to unikatna rešitev v
               Evropi, in da tega nihče ne pozna, da pošto, telekomunikacije združujemo praktično z
               univerzo, kar je nepojmljivo. Takega mnenja so bili člani opozicije, člani koalicije
               pa so to zagovarjali.</p>
               <p>Generalni direktor Pošte Aleš Hauc je tudi dobil besedo in zelo jasno povedal, da je
               njemu praktično vseeno, kje je področje pošte, da pa se mu zdi normalno, da je to na
               Ministrstvu za gospodarstvo ali morebiti na Ministrstvu za promet, nikakor pa ne na
               Ministrstvu za visoko šolstvo, znanost in tehnologijo. Koalicijski poslanec dr. Luka
               Juri je bil deležen na odboru hudih kritik in zmerjanja s strani koalicijske
               poslanke, namreč označila je, da je storil pobalinsko dejanje, ker je vložil amandma.
               Kar se mi je zdelo, kot predsedniku odbora, neprimerno, zato sem moral tudi
               reagirati. V razpravi je prišlo do tega, da ...<stage xml:id="SDZ5-Redna-07-2009-06-16.stage5">/Oglašanje iz klopi./</stage> To je pomemben
               del poročila, ker se ....</p>
            </sp>
            <sp xml:id="SDZ5-Redna-07-2009-06-16.sp24">

               <speaker>PREDSEDNIK DR. PAVEL GANTAR:</speaker>

               <p>Mir v dvorani!</p>
            </sp>
            <sp xml:id="SDZ5-Redna-07-2009-06-16.sp25">

               <speaker>DR. VINKO GORENAK:</speaker>

               <p>... ker se mi je zdelo povsem nenormalno, da koalicijska poslanka tako grobo zmerja
               koalicijskega poslanca, kar je neobičajno. Bom to potem še enkrat ponovil s
               podrobnejšim opisom.</p>
               <p>Odbor je v nadaljevanju sprejel amandma Poslanske skupine SD k 1. in 13. členu ter
               amandma koalicijskih poslanskih skupin k 5. členu, ni pa sprejel amandmaja dr. Luke
               Jurija in Dejana Levaniča k 2. oziroma 7. členu.</p>
               <p>Odbor je na podlagi 128. člena Poslovnika v nadaljevanju opravil razpravo in
               glasovanje o vseh členih in jih tudi sprejel. Zakon v tej obliki pa je sestavni del
               poročila. Hvala lepa.</p>
            </sp>
            <sp xml:id="SDZ5-Redna-07-2009-06-16.sp26">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Sledi predstavitev stališč poslanskih skupin. Besedo ima Silven Majhenič v imenu
               Poslanske skupine Slovenske nacionalne stranke.</p>
            </sp>
            <sp xml:id="SDZ5-Redna-07-2009-06-16.sp27">

               <speaker>SILVEN MAJHENIČ:</speaker>

               <p>Hvala za besedo, gospod predsedujoči. Spoštovana ministrica!</p>
               <p>Novela Zakona o državni upravi ureja delovna področja nekaterih ministrstev tako, da
               na novo opredeljuje naloge, za katera so pristojna posamezna ministrstva. Podrobnejšo
               opredelitev njihove vsebine naj bi uredil akt Vlade.</p>
               <p>S predlagano novelo se prenaša področje učinkovite rabe energije na Ministrstvo za
               gospodarstvo. Ob prenosu področja energetike in rudarstva iz Ministrstva za okolje in
               prostor na Ministrstvo za gospodarstvo je na Ministrstvu za okolje in prostor ostalo
               področje učinkovite rabe energije. Sprememba se izvaja, ker sta področij glede na
               vsebino povezani in je zato smotrno, da je za obe področji pristojno isto
               ministrstvo.</p>
               <p>Področje elektronskih komunikacij se prenaša na Ministrstvo za visoko šolstvo,
               znanost in tehnologijo, kajti amandma, ki je predlagal, da to področje ostaja v
               pristojnosti Ministrstva za gospodarstvo, ni bil sprejet. Področje dela, ki pokriva
               pošto se ravno tako prenaša na Ministrstvo za visoko šolstvo, znanost in tehnologijo,
               kajti enako kot pri prejšnjem členu amandma, ki bi to preprečil, ni bil sprejet.</p>
               <p>Novela nato natančneje opredeljuje naloge na področju nadzora, ki ga Ministrstvo za
               pravosodje opravlja tudi na podlagi drugih zakonov, kot so Zakon o notariatu, Zakon o
               sodnih taksah, zakon o izvršbi in zavarovanju ter v določeni meri na podlagi Zakona o
               brezplačni pravni pomoči. Glede mednarodnega pravosodnega sodelovanja je ministrstvo
               na podlagi notifikacije imenovano za osrednji organ, ki opravlja naloge skladno z
               neposredno uporabljivim evropskim pravnim aktom oziroma nacionalnim aktom. Hkrati
               opravlja posredovanje in koordinacijske ter druge naloge, na podlagi različnih
               multilateralnih in bilateralnih aktov. Predlagatelj pod krinko opozarja na
               pomanjkljivo organizacijsko in kadrovsko strukturo obstoječih direktoratov in nejasno
               določenih razmerij. Predlaga združitev in delo Direktorata za informacijsko družbo na
               Ministrstvu za visoko šolstvo, znanost in tehnologijo in direktorata za elektronske
               komunikacije na Ministrstvu za gospodarstvo v enem direktoratu, pod okriljem
               Ministrstva za visoko šolstvo, znanost in tehnologijo.</p>
               <p>Nadaljnja sprememba se izvaja iz razloga uskladitve Zakona o kemikalijah, ki določa,
               da se na Ministrstvu za zdravje ustanovi organ pristojen za kemijsko varnost, na novo
               se uvaja tudi pojem javno zdravje. Jasnejše se opredeljuje delovno področje
               Ministrstva za zunanje zadeve, namreč vsebinsko pripravljajo le tiste mednarodne
               sporazume, ki so v delovni pristojnosti pri sklepanju ostalih mednarodnih sporazumov,
               pristojen pa ji samo za postopek sklepanja sporazumov. Nazadnje novela ponovno uvaja
               omejen obseg vrst ministrskih predpisov, in sicer pravilnike, odredbe in
               navodila.</p>
               <p>Glede na zadnje dogodke, ki so zaznamovali volilni slovenski politični vrh, v
               Poslanski skupini Slovenske nacionalne stranke odločno nasprotujemo noveli, ki
               prenaša ravno področje elektronskih komunikacij v pristojnost Ministrstva za visoko
               šolstvo, znanost in tehnologijo. Zato tudi novele Zakona o državni upravi ne bomo
               podprli.</p>
            </sp>
            <sp xml:id="SDZ5-Redna-07-2009-06-16.sp28">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Gvido Kres, v imenu Poslanske skupine Slovenske ljudske stranke.</p>
            </sp>
            <sp xml:id="SDZ5-Redna-07-2009-06-16.sp29">

               <speaker>GVIDO KRES:</speaker>

               <p>Hvala za besedo, gospod predsednik. Spoštovani, spoštovana ministrica s sodelavci,
               spoštovane kolegice in kolegi!</p>
               <p>V Poslanski skupini Slovenske ljudske stranke se nam določeni predlogi v noveli
               Zakona o državni upravi zdijo čisto sprejemljivi in razumljivi. Logičen se nam zdi
               prenos učinkovite rabe energije iz Ministrstva za okolje in prostor na Ministrstvo za
               gospodarstvo, saj bo tako energetika obravnavana v okviru enega ministrstva.
               Absolutno podpiramo tudi hiter in usklajen razvoj informacijske družbe in združitev
               elektronskih komunikacij in informacijske družbe pod eno ministrstvo. Vendar pa se
               nam zdi izbira predlaganega ministrstva, milo rečeno, neposrečeno. Morda bi lahko
               rekli celo sporna oziroma strokovno nelogična. Kolikor vemo, v državah članicah
               Evropske unije ni primera, da bi to področje pokrivalo Ministrstvo za visoko šolstvo.
               Po našem mnenju elektronske komunikacije in pošta sodijo v splošne gospodarske
               dejavnosti in zato bi bilo smiselno iskati druge možnosti za združitev teh dveh
               področij. Možno je Ministrstvo za gospodarstvo, kar bi vsekakor bila boljša izbira
               kot Ministrstvo za visoko šolstvo. Tudi Ministrstvo za promet bi bilo boljše ali pa
               kot je že nekdaj bilo Ministrstvo za informacijsko družbo. Tako imenovanim
               nasprotnikom novele je že bilo očitano, da so njihovi argumenti politični ne pa
               strokovni. Moram povedati, da v danem trenutku je to tudi razumljivo. Minister, v
               katerega resor naj bi se prenesli elektronske komunikacije in področje informacijske
               družbe je v teh dneh precej izgubil na svoji verodostojnosti in sporno se nam zdi, da
               bi mu s to novelo povečali pristojnosti in to pristojnosti na področju, kjer je tudi
               zaradi njegovega lastništva njegovo objektivno delovanje, žal, vprašljivo. Izkazalo
               se je namreč, da ministrova prejšnja služba ni le prejšnja služba, ampak je sam tudi
               solastnik te družbe, ki je glede na dejavnost močno povezana s področjem elektronskih
               komunikacij in informacijske družbe. Gre torej za zelo jasen konflikt interesov.
               Vprašljivo je tudi dejstvo, da si Ministrstvo za visoko šolstvo nalaga nove
               pristojnosti, medtem ko zakonodaja na področjih, za katere je ministrstvo že
               pristojno, miruje. Dokaz za to je dejstvo, da se je parlamentarni Odbor za visoko
               šolstvo sestal le na štirih sejah in da se gospod Golobič kot minister ni udeležil
               niti ene od teh.</p>
               <p>V Poslanski skupini Slovenske ljudske stranke menimo, da se upravičeno sprašujemo in
               dvomimo o dobronamernih interesih ali pa recimo strokovnih argumentih za selitev
               področje elektronskih komunikacij in informacijske družbe na Ministrstvo za visoko
               šolstvo. Vedeti moramo, da gre v tem primeru tudi za državne naložbe v Pošti
               Slovenije, Telekomu Slovenije, Mobitelu, Siolu, itd. in da to ni zgolj neki formalni
               prenos pristojnosti. Zaradi tega bomo v Poslanski skupini Slovenske ljudske stranke
               glasovali proti Predlogu sprememb in dopolnitev Zakona o državni upravi. Hvala lepa.
            </p>
            </sp>
            <sp xml:id="SDZ5-Redna-07-2009-06-16.sp30">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Borut Sajovic v imenu Poslanskega kluba Liberalne demokracije
               Slovenije.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp31">

               <speaker>BORUT SAJOVIC:</speaker>

               <p>Hvala lepa, gospod predsednik za besedo. Prijazen pozdrav tudi ministrici za javno
               upravi in pa sodelavcem, sodelavkem.</p>
               <p>V poslanskem klubu Liberalne demokracije Slovenije bomo predlog zakona podprli iz
               vsebinskih ne pa iz političnih razlogov, kajti če pogledamo na ravni Evropske unije,
               je področje elektronskih komunikacij in informacijske družbe združeno v direktorat
               tako upravno kot pa tudi regulatorno. Pri nas, ker temu ni tako, prihaja do težav v
               koordinaciji, saj je v Republiki Sloveniji to področje razdeljeno med pristojnosti
               dveh ministrstev in sicer ministrstva pristojnega za gospodarstvo ter ministrstva
               pristojnega za visoko šolstvo, znanost in pa tehnologijo. Dvojnost se tako kaže tudi
               v soobstoju dveh direktoratov. Z združitvijo v eden direktorat bi imeli raziskovalci
               in gospodarstvo enotnega sogovornika pri svojih pobudah, kar bi zmanjšalo tudi
               obstoječe administrativne ovire, ki so posledica ločenosti teh dveh področij. Takšna
               ureditev, kot jo predlagamo ta trenutek, s spremembo tega zakona, obstaja v Nemčiji,
               Veliki Britaniji, Irski in zagotovo še v kateri drugi evropski in ostalih državah.
               Priprava strategij in zakonodaje s teh področij bo po prenosu prišla pod pristojnost
               Ministrstva za visoko šolstvo, znanost in tehnologijo, medtem ko bo gospodarski del,
               ki se tiče pošte, Telekoma ostal v pristojnosti Ministrstva za gospodarstvo.</p>
               <p>Organizacijska in kadrovska struktura obstoječih direktoratov je pomanjkljiva,
               nejasno so določena razmerja med direktoratoma. Njune naloge in pristojnosti se
               prekrivajo, kar zagotovo ovira določitev razmerja strateških in operativnih
               dejavnosti. Vse to zagotovo tudi slabi zmožnost strateškega razvojnega načrtovanja
               ter sodelovanja v evropskih delovnih skupinah.</p>
               <p>Zaradi zgoraj navedenih razlogov bomo v Poslanskem klubu Liberalne demokracije
               Slovenije podprli predlog združevanja navedenih pristojnosti v enem ministrstvu, kar
               bo imelo tudi neposredne pozitivne javnofinančne učinke. Zagotovo pa to pomeni na nek
               način tudi racionalizacijo.</p>
               <p>Obenem pa bi rad Državni zbor opomnil, da prenos dveh direktoratov z Ministrstva za
               gospodarstvo na Ministrstvo za visoko šolstvo, znanost in tehnologijo ni edina zgodba
               v tem zakonu, ne glede na to, koliko časa temu vprašanju namenjajo nekateri naši
               kolegice in kolegi. Predlog zakona med drugim določa tudi resorne pristojnosti
               Ministrstva za pravosodje na področju pomembnega alternativnega reševanja sporov.
               Nadalje se nam zdi pomembno opozoriti na pristojnosti Ministrstva za javno upravo na
               področju sistemske organiziranosti in delovanja celotnega javnega sektorja. Predvsem
               pa želimo v Poslanskem klubu Liberalne demokracije Slovenije opozoriti tudi na
               pomanjkljivost predlaganega Zakona o državni upravi z vidika zagotavljanja varnosti
               hrane in živil za vse državljanke in državljane Republike Slovenije. Varnost hrane in
               živil v Sloveniji in v vsaki sodobni družbi je zelo občutljivo, pomembno vprašanje -
               pomembno za vsakega našega državljanka in državljanko. V poslanskem klubu in v
               Liberalni demokraciji Slovenije ocenjujemo, da to področje na ravni naše države ni
               ustrezno in kvalitetno zagotovljeno. Zato se tudi v tem primeru nejasno prepletajo
               pristojnosti Ministrstva za kmetijstvo, gozdarstvo in prehrano ter Ministrstva za
               zdravje. Smatramo, da tudi v tem primeru moramo pristojnosti različnih ministrstev
               združiti v eno agencijo ali pa urad, ki bo imela jasno definirane naloge, predvsem z
               doseganjem pomembnega cilja učinkovit in potreben nadzor nad varnostjo hrane in živil
               v Republiki Sloveniji.</p>
               <p>V Poslanskem klubu Liberalne demokracije Slovenije bomo počakali na ugotovitve
               strokovne študije, ki jih pripravljajo s tega področja na Ministrstvu za zdravje,
               nato pa bomo zagotovo predlagali dopolnitev Zakona o državni upravi, s katero želimo
               spodbuditi ustanovitev neodvisne, strokovno močne in vplivne agencije ali pa urada za
               nadzor nad varnostjo hrane pri nas, kar mislim, da bo pomembno za vse prebivalce naše
               države. Hvala lepa.</p>
            </sp>
            <sp xml:id="SDZ5-Redna-07-2009-06-16.sp32">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Bojan Kontič v imenu Poslanske skupine Socialnih demokratov.
               Prosim.</p>
            </sp>
            <sp xml:id="SDZ5-Redna-07-2009-06-16.sp33">

               <speaker>BOJAN KONTIČ:</speaker>

               <p>Gospa ministrica, kolegice in kolegi!</p>
               <p>Kot zatrjuje Vlada v vlogi predlagatelja sprememb zakona državni upravi je danes
               obravnavani predlog poizkus Vlade racionalizirati delo ministrstev ter uskladiti
               delovna področja ministrstev z aktualno zakonodajo in direktivami Evropske unije.
               Posledično to pomeni zmanjšanje stroškov dela zaradi nove organizacije ter večjo
               preglednost in transparentnost delovnih področjih posameznih ministrstev. V
               dosedanjih razpravah je bilo največ pozornosti usmerjene v prenos področja
               elektronskih telekomunikacij in pošte z Ministrstva za gospodarstvo na Ministrstvo za
               visoko šolstvo, znanost in tehnologijo. Tudi v Poslanski skupini Socialnih demokratov
               so bili nekateri pomisleki o prenosu te pristojnosti. Vložen je bil tudi amandma, ki
               pa na matičnem delovnem telesu ni bil deležen podpore. Tako ta ureditev ostaja
               takšna, kot jo je v proceduro vložil predlagatelj oziroma Vlada. Verjetno se bo
               razprava, ki smo jo slišali v podkrepitev zavrnjenega amandmaja, ponovila tudi danes
               na seji ob vloženih amandmajih, ki sicer posegajo v povsem druge vsebinske rešitve,
               in bi z doslednim spoštovanjem poslovniških določil te razprave tudi ne bilo. V
               Poslanski skupini Socialnih demokratov bomo predlog zakona kljub nekaterim
               pomislekom, ki smo jih imeli, podprli. Ne gre namreč zavrniti celotne vsebine zaradi
               posamezne rešitve. Predlog zakona pa prinaša pomembne spremembe, spremembe na bolje
               znotraj delovanja posameznih ministrstev. Hvala lepa.</p>
            </sp>
            <sp xml:id="SDZ5-Redna-07-2009-06-16.sp34">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Jožef Jerovšek v imenu Poslanske skupine Slovenske demokratske
               stranke. Prosim.</p>
            </sp>
            <sp xml:id="SDZ5-Redna-07-2009-06-16.sp35">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Spoštovane kolegice in kolegi, gospa ministrica!
               Predlog zakona o spremembah in dopolnitvah zakona o državni upravi po mnenju in
               vedenju Poslanske skupine Slovenske demokratske stranke, ki je enako mnenju
               večinskega dela slovenske javnosti, izhaja skoraj izključno iz skritih in tajnih
               dogovorov pred sestavo vlade. Ti ultra zakriti cilji so v javnosti postali bolj jasni
               ob nedavnem odkritju poizkusa prikrivanja lastništva podjetij, katerih lastniki imajo
               jasne klientelistične interese za opravljanje in usmerjanje dejavnosti povezanih, s
               področjem elektronskih komunikacij. Gre preprosto za delitev fevdov, za usmerjanje
               velikih finančnih sredstev države, zato ni čudno, da se je za tokratno spremembo
               Zakona o državni upravi prijelo poimenovanje v javnosti, da gre za ultra zakon.</p>
               <p>Ključna vsebina zakona je prenos s področja elektronskih telekomunikacij in pošte z
               Ministrstva za gospodarstvo na Ministrstvo za visoko šolstvo, znanost in tehnologijo.
               Temu pa je za namen prikrivanja ultra namenov dodanih nekaj kozmetičnih neposrečenih
               dodatkov, ki prav tako pomenijo korak nazaj z vidika transparentnosti in
               racionalnosti. Predlagatelji v obrazložitvi navajajo, da so cilji predloga zakona
               racionalizacija delovnih področij ministrstev, zmanjšanje stroškov dela zaradi nove
               organizacije nekaterih področij, večja preglednost in transparentnost delovnih
               področij in uporabnikom prijaznejše delovanje državnih organov.</p>
               <p>V Poslanski skupini Slovenske demokratske stranke ugotavljamo, da so dejanski cilji
               ravno obratni in so negacija obrazložitvi navedenih ciljev. V slučaju uveljavitve
               zakona bo prišlo do povečanja stroškov, zmanjšanja preglednosti in transparentnosti
               delovanja ministrstev in za uporabnike manj prijaznega delovanja državnih organov, ki
               bo omogočalo klientelizem. Rešitev, da bi področje elektronskih komunikacij in pošte
               prešlo na Ministrstvo za visoko šolstvo, je znotraj Evropske unije in širše povsem
               unikatna, saj je povsod drugod v Evropi in širše to umeščeno v okvir Ministrstva za
               gospodarstvo ali prometa ali posebnega Ministrstva za informacijsko družbo. Gre
               namreč za splošne gospodarske dejavnosti, ki tudi po mnenju predstavnikov Pošte
               Slovenije nikakor ne sodijo v okvir Ministrstva za visoko šolstvo. Eksaktno spada
               pošta pod promet, elektronske komunikacije pa predstavljajo vitalni del sodobnega
               gospodarstva. Zelo sporen je tudi 5. člen zakona, ki se nanaša na Ministrstvo za
               pravosodje in prinaša zelo ohlapno določbo o drugih pravosodnih nadzorih, ki je
               zaradi njene nedoločenosti v nasprotju z načelom pravne države iz 2. člena Ustave. To
               ugotavlja tudi Zakonodajno-pravna služba, ki ugotavlja, da bi morala biti takšna
               določba jasna in določena, saj lahko poseže v načelo delitve oblasti. Prav tako
               predlagatelj v 10. členu ponovno uvaja tri različne vrste predpisa ministra:
               pravilnik, odredbo in navodilo.</p>
               <p>V poslanski skupini menimo, da veljavna ureditev predpisov ministra zagotavlja
               preglednost in jasnost predpisov. Edina smiselna rešitev je prenos učinkovite rabe
               energije Ministrstva za okolje in prostor na Ministrstvo za gospodarstvo, vendar pri
               tem Vlade ne vodi racionalnost, ampak interes, da se področje prenese pod nadzor
               kadrov, ki imajo vpogled v ultra interese.</p>
               <p>V poslanski skupini smo pričakovali, da bo predsednik Vlade umaknil in zaustavil
               spremembo zakona zaradi vpletenosti ministra Golobiča v prikrivanje lastništva
               podjetja Ultra, saj gre za očiten konflikt interesov. Žal ugotavljamo, da je vpetost
               klientalistične naveze v Vladi močnejša od želja po transparentnem urejanju in
               vodenju državne uprave.</p>
               <p>V Poslanski skupini Slovenske demokratske stranke spremembam zakona ostro
               nasprotujemo in pričakujemo, da bo tudi minister Erjavec in Poslanska skupina DeSUS,
               kot je napovedal, glasovala proti temu v tem trenutku in da niso bili prisiljeni
               spremeniti svojega mnenja. Hvala lepa.</p>
            </sp>
            <sp xml:id="SDZ5-Redna-07-2009-06-16.sp36">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Cvetka Zalokar Oražem v imenu Poslanske skupine Zares.</p>
            </sp>
            <sp xml:id="SDZ5-Redna-07-2009-06-16.sp37">

               <speaker>CVETKA ZALOKAR ORAŽEM:</speaker>

               <p>Lep pozdrav vsem skupaj! Spremembe zakona o državni upravi je Državnemu zboru
               predložila Vlada in z njim želi uskladiti in uveljaviti nekatere spremembe o delovnem
               področju posameznih ministrstev, bodisi z jasnejšo opredelitvijo delovnega področja,
               bodisi z natančnejšo razmejitvijo pristojnosti ali pa s prenosom posameznih področij
               z ministrstva za ministrstvo.</p>
               <p>Med največkrat omenjene spremembe sodi sprememba prenosa področja elektronskih
               komunikacij in pošte z gospodarskega ministrstva na Ministrstvo za visoko šolstvo,
               znanost in tehnologijo. Na prvi pogled nič nenavadnega. Vlade so od sprejetja zakona
               o državni upravi večkrat predlagale določene spremembe zaradi fleksibilnosti pri
               prilagajanju trenutnemu položaju novih rešitev in tudi prilagajanju lastnemu
               premisleku o najbolj učinkoviti organizaciji dela. To je dvakrat storila tudi Janševa
               vlada. In doslej je veljalo tiho pravilo, da se Državni zbor ne vtika in dopušča
               Vladi lasten premislek glede organizacije dela na svojem področju. Tokrat pa je
               sprememba zakona deležna velike pozornosti in tudi politizacije nekaterih sprememb,
               pri čemer se zanemarjajo strokovni argumente in avtonomije Vlade, ki naj bi imela
               vendarle možnost lastne presoje. Po mnenju naše poslanske skupine naj odgovornost za
               organizacijo prevzame Vlada v celoti, pa tudi posamezni ministri za svoj resor. Tako
               je bilo doslej in o tem večinoma v Državnem zboru nismo vodili širokih diskusij.</p>
               <p>Pa tudi če odmislim vprašanje delitve oblasti, je argumentacija nasprotnikov bolj
               politikantska in ima ta prizvok - sklicujoč se na domnevni konflikt interesov
               ministra za visoko šolstvo oziroma njegove prikrite namene z omenjenimi področji.
               Kljub temu, da so nasprotniki sprememb v razpravi vseskozi trdili, da Vlado vodijo
               bolj politični kot strokovni argumenti, je bilo moč opaziti, da je ravno obratno:
               Vlada je na njihove očitke odgovarjala izključno s strokovnimi argumenti, izogibajoč
               se vrednostnim sodbam. Ko so nasprotnikom strokovni argumenti pošli, pa so se zatekli
               k pavšalnim in pristranskim političnim sodbam ministra, obtožujoč ga za dejanja, ki
               bi jih lahko oziroma jih bo zagrešil. Takšna razprava me spominja na filmsko
               uspešnico Minority Report, kot se film imenuje, kjer gre za film o visoko tehnološko
               organizirani družbi v prihodnosti, kjer so bili zločini preprečeni, še preden so bili
               sploh zagrešeni. In kaj je glavno sporočilo tega filma? Da takšen sistem družbeno ni
               sprejemljiv, ker so lahko nedolžni obtoženi za zločin, ki ga niso zagrešili oziroma
               ki sploh ni bil storjen.</p>
               <p>Zato naj ponovim nekatere strokovne argumente za upravičenost te spremembe.</p>
               <p>Organizacijska struktura in kadrovska obeh direktoratov na dveh ministrstvih je
               pomanjkljiva. Nejasno so določena razmerja med direktoratoma, naloge in pristojnosti
               med njima se prekrivajo, kar ovira določitev razmerja strateških in operativnih
               dejavnosti. Pomanjkanje usklajenega in enotnega delovanja slabi možnost strateškega
               razvojnega načrtovanja in uresničevanja proaktivnega pristopa pri razvoju
               informacijske družbe ter tudi tvornega sodelovanja v delovnih skupinah Evropske
               unije.</p>
               <p>Vzrok za neučinkovito delo je v preteklosti. Ko je bilo ukinjeno Ministrstvo za
               informacijsko družbo so bili namreč njegove pristojnosti razdeljene na več
               ministrstev. To je bila slaba rešitev in mnogi so na to opozarjali že dlje časa,
               predvsem iz strokovne javnosti, med drugimi pa tudi Gospodarska zbornica, ki je že
               večkrat predlagala združitev obeh direktoratov.</p>
               <p>Naloge, cilji in zakonodaja na teh področjih se prepletajo in trije stebri s tega
               področja, zakonodajne naloge, raziskovalni programi in zavzemanje za širšo uporabo
               elektronskih storitev morajo teči združeno in usklajeno.</p>
               <p>Govori več argumentov o tem, da je smiselno, da se direktorata združita in nenazadnje
               tudi na ravni Evropske unije je področje informacijske družbe urejeno v okviru
               generalnega direktorata za informacijsko družbo in medije in združuje širše področje
               strateško-vsebinskega pristopa k informacijski družbi in področju elektronskih
               komunikacij.</p>
               <p>V poslanski skupini menimo, da je smiselno, da se to področje prenese, da o tem
               govorijo predvsem strokovni argumenti, zato bomo predlog sprememb podprli.</p>
            </sp>
            <sp xml:id="SDZ5-Redna-07-2009-06-16.sp38">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Vili Rezman v imenu poslanske skupine DeSUS. Prosim.</p>
            </sp>
            <sp xml:id="SDZ5-Redna-07-2009-06-16.sp39">

               <speaker>VILI REZMAN:</speaker>

               <p>Hvala lepa še enkrat, gospod predsednik. Predlog zakona o spremembah in dopolnitvah
               Zakona o državni upravi je pripravila Vlada. Nam v poslanski skupini DeSUS ni znano,
               da bi kdorkoli zelo ostro protestiral in dajal kakšne izjave, ki bi kompetentnost
               vlade, ki je bila kolikor vemo, soglasna pri tem, dezavoirale.</p>
               <p>Jaz govorim sedaj v imenu poslanske skupine DeSUS, ki je bila ves čas in enotno
               soglasna, da se podpre predlog zakona, kakršnega imamo na mizi. To je pač treba
               povedati za voljo tega, ker se insinuira tudi drugače.</p>
            </sp>
            <sp xml:id="SDZ5-Redna-07-2009-06-16.sp40">

               <speaker>PREDSEDNIK DR. PAVEL GANTAR:</speaker>

               <p>Mir v dvorani!</p>
            </sp>
            <sp xml:id="SDZ5-Redna-07-2009-06-16.sp41">

               <speaker>VILI REZMAN:</speaker>

               <p>Nas ne zanima toliko posamična politična intonacija, ki se je ob vsem tem sprožila.
               Zanima nas, kaj je Vlada po premisleku, potem ko je pridobila določene izkušnje v
               zvezi z organizacijo dela, učinkovitostjo, kadrovsko eksploatacijo itd., v okviru
               svojih resorjev ugotovila in kaj sodi, da bi bilo dobro spremeniti, da bi lahko
               delala bolje. Zato je, tako mi to razumemo, postopek bil drugačen, kot se mestoma
               navaja, ne tako, da bi se nekemu apartnemu interesu prilagajalo več resorjev Vlade,
               ampak gre za to, da se premisli funkcioniranje kot celota in znotraj tega predlagajo
               tiste spremembe, ki bi lahko prinesle največ k učinkovitosti in k sinergijam, kar se
               zelo pogosto omenja. Morebiti celo ta predlog prenosa pošte in telekomunikacij z
               enega ministrstva na drugega ni najpomembnejši. Vsaj zame osebno ne. Je pa dobil
               največ medijske in sicerjšnje pozornosti, morebiti celo ne toliko zaradi strokovne
               utemeljitve kot zaradi tega, ker se ga da personalizirati in ker se ga da tudi
               strankarsko atakirati. Ampak to ni ne v ambiciji ne v navadi za Poslansko skupino
               DeSUS. Mi skušamo premisliti po vsebinski plati, ali pomenijo predlagane spremembe
               izboljšave in ali pomenijo tudi komplementiranje. Situacija, kakršno imamo sedaj, da
               so različne funkcije preveč neodvisne ena od druge, preveč raztresene, zagotovo ni
               dobra. Na odborih, ko smo razpravljali ni takšna situacija kakršno smo imeli oziroma
               jo imamo še doslej, bila ocenjena kot optimalna. Vsi ocenjujemo, dam gre za neke
               vrste dualizme, vsi ocenjujemo, da bi bilo boljše komplementirati in sinergirati
               posamične dele in tako doseči večjo učinkovitost ob manjših stroških. Zato tudi ni
               bil predlagano, kar bi mi sicer v poslanski skupini DeSUS verjetno lahko podprli,
               amandma, ki bi v nekem drugem ministrstvu združeval te funkcije in jih
               komplementiral, ampak gre preprosto za vzdrževanje obstoječe situacije. Mi pa menimo,
               da ta ni najboljša, zato podpiramo te spremembe. Tisto, kar je bilo morebiti premalo
               poudarjeno v diskusijah okoli prenosa posamičnih pristojnosti, nam se pa zdi zelo
               pomembno, je prenos pristojnosti z enega ministrstva na drugo, z Ministrstva za
               okolje in prostor na Ministrstvo za gospodarstvo. Učinkoviti rabi energije se pri nas
               posveča daleč premalo pozornosti. Tako na ravni najvišjih vladnih predstavnikov, kot
               na ravni ministrstev, zato tudi imamo tako zelo slabo realizacijo resolucije o
               nacionalnem energetskem programu, zato imamo tako strašno visoko porabo, na primer
               električne energije na enoto proizvoda, zato smo toliko dražji in toliko manj
               konkurenčni in imamo toliko manj dodane vrednosti na enoto. In ker se učinkovita raba
               energije na področju Ministrstva za okolje in prostor, če smem plastično reči, ni
               najbolj počutila, tam ni bilo dovolj proaktivnega delovanja, podpiramo ta prenos na
               drugo ministrstvo, kjer sicer je doma energetika in kamor tudi učinkovita raba
               energije spada. Predvsem za voljo tega, ker je bistveno bolje, bistveno ceneje tudi z
               vidika bodočih rodov najprej tehtati o varčevanju in šele potem o dodatnih
               investicijah v nove vire.</p>
               <p>Mi bomo torej podprli ta predlog sprememb in dopolnitev zakona in zagotavljamo, da
               je, ker se je slišalo drugače, to soglasno stališče celotne poslanske skupine DeSUS.
            </p>
            </sp>
            <sp xml:id="SDZ5-Redna-07-2009-06-16.sp42">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Prehajamo na
               razpravo o členih in vloženih amandmajih, ki jo bomo opravili na podlagi pregledov
               vloženih amandmajev z dne 15. 6. 2009.</p>
               <p>V razpravo dajem 11. člen ter amandma poslanske skupine SDS. Da ne bi bilo
               nesporazuma, o čem razpravljamo, bom prebral amandma, in sicer se ta amandma k 11.
               členu glasi: "V prvem in drugem odstavku 11. člena se besedna zveza "v treh mesecih"
               nadomesti z besedno zvezo "po treh mesecih". V tretjem odstavku 11. člena se besedna
               zveza v roku šestih mesecih "nadomesti z besedno zvezo po šestih mesecih."</p>
               <p>To je vsebina amandmaja, o katerem bomo razpravljati. Vidim že pritrdilne izraze na
               licu, da je temu tako. Hvala lepa.</p>
               <p>Želi kdo razpravljati o tem amandmaju? Odpiram prijavo. Prosim za prijavo. Torej bomo
               tudi vas upoštevali kot tretjega. Je ministrica želela govoriti takoj ali pozneje? Na
               koncu.</p>
               <p>Se pravi, bomo šli s to prvo rundo. Besedo ima najprej gospod Jožef Jerovšek. Nobenih
               prednosti ne boste dajali v klopi. Besedo ima Jožef Jerovšek. Jaz bom gospodu dr.
               Gorenaku dal besedo tako, kot smo rekli, kot tretjemu.</p>
            </sp>
            <sp xml:id="SDZ5-Redna-07-2009-06-16.sp43">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Vemo, kako je s tem zakonom, kako se je koalicija za
               uresničitev ultra interesov močno pripravila, da je praktično zakon zaprla do zadnje
               podrobnosti in je tukaj odprto polje uveljavitev tega zakona. In tukaj nastopajo
               bistvene, pomembne razlike - ali bo koaliciji uspelo ta ultra interes uveljaviti v
               treh mesecih, s čimer bi se lahko umaknila v času "kislih kumaric" mnenju javnosti in
               presoji javnosti, ali pa, če to prolongiramo, po treh mesecih. Potem sem prepričan,
               da javnost nikakor tega plenjenja države, da si jemljejo nekateri ministri in tudi
               velik del Vlade državo kot plen, da javnost tega ne bo dovolila.</p>
               <p>Razkritja, ki so se v zadnjem času dogodila v tej državi, so pošastna. Problem je, da
               so napadene in zavržene temeljne vrednote, na katerih počiva tudi delovanje Državnega
               zbora, in sem prepričan temeljne vrednote za slovenske državljane. In na te temeljne
               vrednote se enostavno tisti, ki so v ultra orbiti, enostavno požvižgajo.</p>
               <p>Presenečen sem bil, ko je ministrica za državno upravo ugotavljala v neki izjavi, da
               je priznanje laži nova politika in nova kvaliteta. Jaz moram odstirati to, kar so
               skriti nameni tega zakona. Zadeve so bile izjemno dobro preračunane pred
               sestavljanjem Vlade. Koalicijska pogodba je papir za ljudstvo in tam je veliko
               skritega. Seveda pa moramo glede teh časovnih rokov, umestitve tega zakona obnoviti
               to, kako izrazit interes je bil stranke Zares po posredovanju določenih ministrstev.
               Vemo, da je bil že gospod Rotovnik zapisan za ministra za kulturo, pa je prišel
               gospod Golobič in je dal....</p>
            </sp>
            <sp xml:id="SDZ5-Redna-07-2009-06-16.sp44">

               <speaker>PREDSEDNIK DR. PAVEL GANTAR:</speaker>

               <p>Gospod Jerovšek, jaz bi vas prosil, da greste na amandma. Vi govorite o vseh drugih
               zadevah. Imate možnost....</p>
            </sp>
            <sp xml:id="SDZ5-Redna-07-2009-06-16.sp45">

               <speaker>JOŽEF JEROVŠEK:</speaker>

               <p>.... da bo gospa Širca, samo gospa Širca...</p>
            </sp>
            <sp xml:id="SDZ5-Redna-07-2009-06-16.sp46">

               <speaker>PREDSEDNIK DR. PAVEL GANTAR:</speaker>

               <p>... kjerkoli da to delate, vendar ne ob tem amandmaju....</p>
            </sp>
            <sp xml:id="SDZ5-Redna-07-2009-06-16.sp47">

               <speaker>JOŽEF JEROVŠEK:</speaker>

               <p>... gospa Širca...</p>
            </sp>
            <sp xml:id="SDZ5-Redna-07-2009-06-16.sp48">

               <speaker>PREDSEDNIK DR. PAVEL GANTAR:</speaker>

               <p>Vendar ne ob tem amandmaju.</p>
            </sp>
            <sp xml:id="SDZ5-Redna-07-2009-06-16.sp49">

               <speaker>JOŽEF JEROVŠEK:</speaker>

               <p>Gre za časovno umestitev...</p>
            </sp>
            <sp xml:id="SDZ5-Redna-07-2009-06-16.sp50">

               <speaker>PREDSEDNIK DR. PAVEL GANTAR:</speaker>

               <p>Nihče vam ne brani, da bi imeli takšna ali drugačna stališča o Zares, o
               komunikacijah, o komerkoli izmed nas ali drugih, vendar prosim vas, govorimo o
               amandmaju, ki sem ga prebral. In prosim recite vsaj kakšno besedo o tem amandmaju.
            </p>
            </sp>
            <sp xml:id="SDZ5-Redna-07-2009-06-16.sp51">

               <speaker>JOŽEF JEROVŠEK:</speaker>

               <p>Saj govorim o ...</p>
            </sp>
            <sp xml:id="SDZ5-Redna-07-2009-06-16.sp52">

               <speaker>PREDSEDNIK DR. PAVEL GANTAR:</speaker>

               <p>Vsaj formalno ...</p>
            </sp>
            <sp xml:id="SDZ5-Redna-07-2009-06-16.sp53">

               <speaker>JOŽEF JEROVŠEK:</speaker>

               <p>... časovni umestitvi sprejetja tega področnega zakona....</p>
            </sp>
            <sp xml:id="SDZ5-Redna-07-2009-06-16.sp54">

               <speaker>PREDSEDNIK DR. PAVEL GANTAR:</speaker>

               <p>Popolnoma greste mimo in zlorabljate poslovnik v celoti in do konca.</p>
            </sp>
            <sp xml:id="SDZ5-Redna-07-2009-06-16.sp55">

               <speaker>JOŽEF JEROVŠEK:</speaker>

               <p>Gospod predsednik, pojdite iz ultra orbite, prosim vas.</p>
            </sp>
            <sp xml:id="SDZ5-Redna-07-2009-06-16.sp56">

               <speaker>PREDSEDNIK DR. PAVEL GANTAR:</speaker>

               <p>Spoštovani kolega Jerovšek, jaz bi prosil, da se do predsedujočega, kdorkoli že je,
               obnašate na določen spoštljiv način in da ne uporabljate takšnih metod v odnosu do
               predsedujočih Državnega zbora. Naj bo to predsednik, ali podpredsedniki. To vas želim
               izrecno opozoriti.</p>
            </sp>
            <sp xml:id="SDZ5-Redna-07-2009-06-16.sp57">

               <speaker>JOŽEF JEROVŠEK:</speaker>

               <p>Gospod predsednik, mislim, da se me neupravičeno prekinjali, zaradi tega morate
               razumeti.</p>
               <p>Glede tega zakona, tu zakon predvideva tudi, kot sem že prej omenil, rešitev, ki je
               smiselna glede rabe energije, ki se prenaša z Ministrstva za okolje in prostor na
               Ministrstvo za gospodarstvo. Vendar se to spet seli za resornim vodjem, za gospodom
               Kopačem. Prej je bilo na Ministrstvu za okolje, ko je bil tam minister, sedaj gre na
               ministrstvo na energetiko. Vemo, kako ciljne subvencije, denar, finance so s tem bile
               povezane tudi v zadnjem obdobju. To je neprikrit interes, kje, kdo bo razpolagal s
               temi stvarmi iz že utečenimi potmi. Elektronske komunikacije. Jaz sem prepričan, v
               javnosti ni še razkritega niti 10% v zvezi z lastništvom teh podjetij, kdo vse je tam
               lastnik, ki sedaj participira v državni upravi oziroma ministrstvih. Prepričan sem,
               da če bo ta zakon predvidel, da se to uveljavlja po treh mesecih, te rešitve niti
               slučajno ne bodo prišle v poštev. Da se ne bo zdelo samo ministru Erjavcu, kot je po
               volitvah dejal, da sedaj pa res ni smiselno to uveljavljati, da so se te stvari
               razkrile, da se bo takrat tudi predsedniku Vlade zdela nesmiselna taka sprememba
               zakona o državni upravi.</p>
               <p>Vidimo, da se je predsednik Vlade moral ukloniti tudi centru moči, kapitalu, ki je v
               tem trenutku močnejši od vrednot. Ampak jaz upam, da bo s pomočjo javnosti prišlo
               tako daleč, da bo po treh mesecih, po času "kislih kumaric", javnost tista, ki bo
               preprečila te zelo hude, dramatične posledice za davkoplačevalce, za državljane,
               kajti ob tej recesiji, v tej gospodarski krizi morajo biti državne finance, ki se jih
               pa ogromno pretaka skozi elektronske komunikacije in jih je najlažje skrivati tam,
               transparentne in javne. Hvala lepa.</p>
            </sp>
            <sp xml:id="SDZ5-Redna-07-2009-06-16.sp58">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Rudolf Petan. Prosim, Petan, samo trenutek. Proceduralno,
               Cvetka Zalokar Oražem.</p>
            </sp>
            <sp xml:id="SDZ5-Redna-07-2009-06-16.sp59">

               <speaker>CVETKA ZALOKAR ORAŽEM:</speaker>

               <p>Hvala lepa, gospod predsednik. Jaz mislim, da so predlagatelji amandmajev, o katerem
               naj bi sedaj govorili, v velikih zadregah. Če bi bili korektni in bi upoštevali
               poslovnik, potem bi morali govoriti o amandmaju. Na to je bilo večkrat opozorjeno
               tudi z vaše strani. Govoriti bi morali, zakaj naj se dikcija "v treh mesecih"
               spremeni "po treh mesecih" oziroma v šestih, po šestih. Jaz nisem slišala v predhodni
               razpravi o tem pravzaprav ničesar. Ker vem, da je zadrega velika in ker želijo
               predlagatelji tega amandmaja govoriti o vsem mogoče predlagam, da enostavno rečemo,
               da danes pri tej točki zaradi višjih interesov, ki jih imajo predlagatelji amandmaja,
               enostavno zamižimo na obe očesi in rečemo, da poslovnik naslednje tri ure v Državnem
               zboru ne velja, da bodo lahko uresničeni vaši interesi in bo odprta razprava v obliki
               interpelacije proti ministru za visoko šolstvo, znanost in tehnologijo gospodu
               Golobiču.</p>
            </sp>
            <sp xml:id="SDZ5-Redna-07-2009-06-16.sp60">

               <speaker>PREDSEDNIK DR. PAVEL GANTAR:</speaker>

               <p>Ne, to je proceduralni predlog, ki je bil dan. Proceduralni predlog je bil, da se ne
               upošteva poslovnik, zato ga ne moremo sprejeti in dati na glasovanje. Vendar bi vas
               želel opozoriti, da razpravljamo o amandmaju k 11. členu, tako kot sem ga prebral in
               vas bom še naprej opozarjal, če boste sami zlorabljali poslovnik in razpravljali o
               vsem drugem, samo o amandmaju ne. Besedo ima Rudolf Petan. Prosim.</p>
            </sp>
            <sp xml:id="SDZ5-Redna-07-2009-06-16.sp61">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Ker sem bil deležen določenega
               poduka, samo mimogrede, preden bom prešel na amandma, bi rekel, da smo to slišali od
               osebe, za katero bi lahko rekli, da nas že kar nekaj časa poučuje, da je muca
               najboljša za čuvanje klobase. Pa pojdimo zdaj po vrsti.</p>
               <p>Amandma k 11. členu govori tako, kot ste, gospod predsednik, prebrali - da se besedna
               zveza "v treh mesecih" nadomesti z besedno zvezo "po treh mesecih" in v tretjem
               odstavku 11. člena "v roku šestih mesecev" nadomesti z besedno zvezo "po šestih
               mesecih". Pa da ne bo kdo mislil, da nisem prebral tudi ostalega, se mi zdi pa
               pomembno tole, kar bom zdaj prebral, kaj piše v obrazložitvi tega amandmaja:
               "Prehodna določba opredeljuje prehodno obdobje, na podlagi katerega bodo ministrstva
               prevzela naloge, ustrezne javne uslužbence, opremo, prostore in pravice proračunske
               uporabe ter na podlagi katerega bodo uskladila svoje akte o notranji organizaciji in
               sistemizaciji delovnih mest. Ta rok je v tretjem odstavku podaljšan v primeru
               Ministrstva za okolje in prostor." In potem se še nadaljuje. Se pravi, gre za prevzem
               nalog, javnih uslužbencev, opreme, prostorov, pravice proračunske uporabe in vse to.
               Tudi akte je treba uskladiti. In da se razumemo, za kakšno zadevo gre, katere akte,
               katere ljudi in kaj bo potrebno. Glede na to, da gre za prenos področja učinkovite
               rabe energije z Ministrstva za okolje in prostor na Ministrstvo za gospodarstvo,
               prenos področja elektronskih komunikacij in pošte z Ministrstva za gospodarstvo na
               Ministrstvo za visoko šolstvo, znanost in tehnologijo. Jasno se določa razmejitev na
               področju varnosti hrane med dvema ministrstvoma - dobro, o tem bi sicer lahko
               razpravljali, kako se to jasno lahko določi in kako bo s tem sedaj, ko bodo to
               pristojnosti dveh ministrstev, in tako naprej.</p>
               <p>Zdaj pa gremo po vrsti. Se pravi, mi predlagamo, da se ta rok podaljša, ne do treh,
               ampak po treh ali pa šestih mesecih. Vse to uskladiti - tisti, ki je kdajkoli delal v
               najmanjši firmi, pa so pripravili kakšno organizacijo, ve, da je to dolgotrajen
               postopek, da je to resen postopek, kompliciran postopek, da se na vrat na nos ne
               naredi ničesar. V sistemih, kot so pa ta ministrstva, je pa to še toliko težje,
               toliko bolj zahtevno in zahteva toliko več časa. Zato sem prepričan, da je ta naš
               amandma popolnoma upravičen in bi rekel celo, da je več kot logičen, da bi tako
               moralo biti že v osnovnem predlogu. S strani Vlade je bilo večkrat omenjeno, da gre
               za racionalizacijo, za preglednost, da pa bo kadrovska struktura pri tem ostala
               gibljiva. Poglejte, racionalizacija, preglednost, že samo to, da nekaj premeščamo z
               enega ministrstva, kjer je bilo ustaljeno, kjer se ni z vsakimi volitvami zadeva
               spreminjala, prenašamo na neko drugo ministrstvo, ne moremo ravno govoriti, da gre za
               racionalizacijo. Še težje bi mogoče rekel, da gre za večjo preglednost. V tem času,
               ko bo mačka selila svoje mlade, kot rečemo, se bo verjetno marsikaj zgodilo, marsikaj
               bo lahko postalo nepregledno, v nasprotju s tem, kar trdi Vlada. Poleg tega pa mi
               dovolite, da izrazim tudi svoj dvom predvsem za telekomunikacije. Na področju
               telekomunikacij in pošte na Ministrstvo za visoko šolstvo ne bi mogli ravno reči, da
               na tem Ministrstvu za visoko šolstvo gojijo poseben čut za preglednost. Če bi to
               bilo, potem ne bi zaposleni na tem ministrstvu imeli razne poštne nabiralnike v
               tujini, ki so skrite očem, in ravno zaradi tega ne moremo govoriti, da gre za večjo
               preglednost. Jaz bi rekel celo obratno. Da zaradi te selitve, kot sem prej omenil, ko
               bo mačka selila svojo družino, se lahko marsikaj zgubi, se lahko marsikaj najde tudi
               v kakšnem poštnem nabiralniku kje drugje. Ne trdim, da bo tako. Ampak obstaja
               možnost, ko nekaj selimo drugam. Po drugi strani bi lahko rekel, da še sreča, da
               nekateri zaposleni na tem novem ministrstvu dobijo še eno priložnost, medtem ko drugi
               zaradi ženine metle izgubijo zaupanje in potem morajo odstopiti ali pa jih odstopijo
               ali odstavijo, nadzorni odbor ali kaj podobnega. Tu imam pomisleke. Ko selimo tako
               velik sistem, kot sta recimo telekomunikacije in pa pošta. Če prav razumem, gre za
               sistem z nekaj tisoč ljudmi. In ne prenese se tako, da se napiše na list papirja,
               sedaj pa recimo, pošta in telekomunikacije nista več v Ministrstvu za gospodarstvo,
               ampak je v ministrstvu za telekomunikacije. Če pa gre za del pošte, je pa še slabše,
               ker bo en del ostal na enem koncu, drugi pa na drugem koncu, sedaj je pa to enovit
               sistem. Jaz sem razumel, da je to cel sistem. Če pa ni, me boste podučili, ampak
               potem je pa še slabše, da sistem sekamo in ga prestavljamo na neko drugo ministrstvo,
               en del bo pa ostal na nekem drugem koncu. Tako si bodo potem lahko pošiljali račune
               in si dopisovali to, kar je bila včasih interna zadeva. Ta stvar ni tako enostavna in
               ni tako nedolžna in ne gre tako enostavno in tako hitro v treh mesecih, do treh
               mesecev, ko se en celotni sistem preseli z enega ministrstva na drugega. Tako da, o
               tem je treba temeljito premisliti. O tem govori ravno naš amandma, zaradi tega
               pravimo, da je ta rok potrebno podaljšati.</p>
               <p>Še nekaj. Prenos področja elektronskih komunikacij in pošte enega na drugo
               ministrstvo, ne vem, ne želim, ampak ne vem, zakaj dobivam, ko govorimo o pošti,
               prenosu pošte iz enega ministrstva na drugega, na Ministrstvo za visoko šolstvo, da
               me ta prenos pošte spominja na te poštne nabiralnike na Nizozemskem, pa verjetno tudi
               v Singapurju. Ne vem, se mi pač naredi slika in tega mi ne morete zameriti, če se mi
               to dogaja, vi me seveda lahko opomnite, ampak dobro, jaz ob tem dobivam to
               asociacijo.</p>
            </sp>
            <sp xml:id="SDZ5-Redna-07-2009-06-16.sp62">

               <speaker>PREDSEDNIK DR. PAVEL GANTAR:</speaker>

               <p>Vas bom, če ste me prosili, ampak jaz bi rekel tole. Pošta se ne prenaša z
               Ministrstva za gospodarstvo na Ministrstvo za visoko šolstvo, znanost in tehnologijo,
               je pa smiselno, če govorite o pošti, to je logična zveza tudi s poštnimi nabiralniki,
               to pa vsak od nas pomisli, poštni nabiralniki in pošta je zelo jasna zveza. Ampak,
               pošta kot podjetje se njene pristojnost ne prenaša na Ministrstvo za visoko šolstvo,
               znanost in tehnologijo.</p>
            </sp>
            <sp xml:id="SDZ5-Redna-07-2009-06-16.sp63">

               <speaker>RUDOLF PETAN:</speaker>

               <p>Hvala, gospod predsednik. Jaz sem vesel, da ste me to opozorili, ampak potem vas pa
               moram spomniti, da je v tem poročilu Odbora za notranjo politiko treba mogoče kaj
               popraviti, ne vem. Jaz ne bom zahajal, lahko da jaz razumem to napačno, lahko da je
               mišljeno tudi drugače, ampak nekaj s pošte se očitno seli. Dobro, potem pa proučite,
               kaj ste v bistvu želeli s tem povedati, ampak jaz vseeno imam te asociacije, ki sem
               jih omenil.</p>
               <p>Vsekakor sem prepričan, da so trije meseci premalo in da je treba ta rok podaljšati.
               Mi to s tem amandmajem želimo, da se to narediti. Vladi omogočamo, da se dobro
               pripravi na ta prenos, da se ne bo med to selitvijo, karkoli se bo že selilo, jaz
               upam, da Vlada natančno ve, da se ne bo kaj izgubilo na kakšnem nabiralniku.</p>
               <p>Po drugi strani, deloma sem že omenil, da vsaka nova organizacijska shema, vsako novo
               prestrukturiranje, vsako novo prenašanje nekih pristojnosti ali nekih služb iz enega
               sistema v drug sistem pomeni ukvarjanje s samim seboj. V takšnem sistemu en mesec
               prav gotovo ne pomeni nič. Tudi trije meseci ne pomenijo nič. In v tem času se bodo
               te službe ukvarjale same s seboj. Pogovarjajo se, kdo bo naš novi šef, komu bomo zdaj
               pristojni, kaj bo počenjal, kakšne bodo relacije, ali bomo lahko razmišljali s svojo
               glavo ali bomo morali slepo izvrševati tisto, kar bomo dobili napisano, ali bomo
               sploh lahko imeli kaj svoje iniciative ali nič. To so vprašanja, ki se normalno
               porajajo pri ljudeh, ki gredo iz enega sistema, v drugega. To je eno. Drugo, ljudje,
               ki dobivajo tak sistem morajo zopet vzpostaviti nek sistem upravljanja s temi novimi
               službami in vzpostavljanja novih relacij čisto na ljudski ravni. Glede na to, da je
               verjetno, če bo vsaj del te pošte ali teh komunikacij prenešen, potem vemo, da je
               pošta tudi v drugem kraju, ni v Ljubljani, kot je ministrstvo, tako bodo verjetno, ne
               bom rekel, da bodo, nastali kakšni komunikacijski šumi. Tega ne bom rekel, saj imamo
               navsezadnje elektroniko, ampak vseeno treba je komunicirati in kdaj biti tudi fizično
               prisoten. Jaz sem prepričan, da vsaka takšna sprememba, vsako takšno
               prestrukturiranje, prenašanje z enega ministrstva na drugega, če to ni potrebno,
               glede na to, da sta bila oba sistema že utrjena in se nista vsakokrat spreminjala,
               sem prepričan, da ne bo prispevalo k racionalizaciji, kot trdi Vlada, ampak da bo to
               prineslo več stroškov. Nisem ravno prepričan, da bo v tem sistemu te selitve ta
               sistem funkcioniral brez kakršnihkoli šumov. To sem uporabil zato, ker gre za
               komunikacije in ne bom rekel, da bo sistem deloval slabše, to upam, da ne. Prav
               gotovo pa si upam trditi, da boljše pa ne bo deloval, vsaj v tem vmesnem obdobju, ker
               bodo nastajali določeni pomisleki ljudi, ki so tam zaposleni, če hočete tudi
               komunikacijski šumi, dokler se ne bo uskladila jasnost zvoka, tona in slike, če se
               izrazim malo slikovito. Takšna selitev prav gotovo ni pozitivna, še posebej, če ni
               potrebna, in še posebej če je mogoče pisana na kožo določeni osebi zaradi določenih
               interesov.</p>
               <p>Želel pa bi tudi omeniti, glede na to, da je prej tudi naša poslanska kolegica, ki
               nas je podučila, kaj naj ne bi delali in kaj bi delali, govorila, da je treba
               strokovnost prepustiti Vladi, da pa imajo nasprotniki tako ali tako politikanske
               namene. Lahko bi rekli tudi obratno. Zame ta predlog ni ravno najbolj strokoven. Jaz
               soglašam s tem, da ima Vlada pravico to narediti, tega jim nihče ne odreka. Mi smo
               prepričani v SDS, da se zadeve loteva prehitro, zato smo vložili amandma k 11. in
               delamo tudi k 12. členu. Menim pa, da to, da se nam nekaj podtika preventivno že v
               naprej, da že v naprej veste, kako slabe namene imamo, to pa mislim, da ni na mestu.
               Poleg tega pri tej silni reorganizaciji se vse koncentrira na nekem točno določenem
               mestu na Ministrstvu za visoko šolstvo, pri določenem ministru, nas ravno ne boste
               prepričali, da ste vi mati Tereza telekomunikacij z ultra interesi. Zato prosim, ne
               takšnih namigovanj in obtoževanj na nas. Dejstvo je, da pri tej zadevi gre za ogromen
               denar. Telekomunikacije pa denar, to je v bistvu stvar, ki gre skupaj. Hvala bogu, da
               je tako, to ni nič narobe. Ampak gre za bitko, kdo bo to opravljal, kdo bo to imel v
               oblasti, kdo bo odločal. Za to gre. Se pravi, da ne gre toliko za tisto vsebino, o
               kateri se govori, da je prepuščena Vladi, ampak gre za vsebino, ki je povezana z
               denarjem. In to gre tudi za interese in, če hočete, po teh zadnjih dogodkih gre tudi
               za moralo. In ravno zaradi tega imamo pomisleke v SDS, da bi to tako na hitro bilo
               možno izvršiti, da bi bilo tudi kvalitetno. Ker če gre za takšno spremembo, potem
               mora biti tudi kvalitetno opravljena, kvalitetno opraviti je pa verjetno kar tako na
               silo ne gre, še posebej, ker gre za sisteme ministrstev. Vemo, da državna uprava je
               že po inerciji bolj počasna, pa ne mislim nič slabšalnega v tem pomenu, ampak tako
               je, takšne so zakonitosti povsod po svetu in tudi v Sloveniji. Ne bomo rekli, da bomo
               v Sloveniji takšno zakonitost spremenili. Zato je treba stvar dobro načrtovati, dobro
               pripraviti in potem to tudi izvesti, da se zadeva prime in da je zadeva tudi
               učinkovita, da pri tem ne pride do, če lahko uporabim, komunikacijskih šumov, zato,
               ker gre za telekomunikacije.</p>
               <p>Mi v SDS predlagamo, da se ta čas malo podaljša, da se zadeve kvalitetno opravijo.
               Seveda naši pomisleki glede tega pa ostanejo, kot sem dejal, zaradi ogromne količine
               denarja, ki je ravno v tem sistemu. To področje učinkovite rabe, kjer je tudi kar
               nekaj denarja, je pa mogoče dodano zato, da zadeva zgleda nekoliko lepše, osnovni
               namen je pa telekomunikacije, tisti poštni del, ki ga še jaz sicer očitno ne razumem
               in kdo bo razpolagal s tem denarjem. Jaz podpiram ta naš amandma in tudi naslednjega,
               pri katerem se bom verjetno še oglasil. Hvala lepa.</p>
            </sp>
            <sp xml:id="SDZ5-Redna-07-2009-06-16.sp64">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Vinko Gorenak, potem pa bo dobila besedo ministrica za
               javno upravo. Prosim, dr. Gorenak.</p>
            </sp>
            <sp xml:id="SDZ5-Redna-07-2009-06-16.sp65">

               <speaker>DR. VINKO GORENAK:</speaker>

               <p>Hvala lepa. Gospod predsednik, jaz poznam amandma in njegovo vsebino. Že vnaprej vam
               zagotavljam, da se z nobeno besedo ne bom dotaknil v nadaljevanju svojega nastopa
               aktualnih političnih dogodkov, vezanih na gospoda Golobiča. V nobenem primeru se ne
               bom tega, kar je verjetno boleče za koalicijo, dotaknil.</p>
               <p>Amandma k prehodnim določbam, posredno se seveda na nanaša na 2. in 7. člen, s
               katerim to področje telekomunikacij in pošte prehaja z gospodarske na Ministrstvo za
               visoko šolstvo, je na nek način že gospod Petan povedal, kaj in kako in zakaj je
               vložen ta amandma, da bi se v tem času temeljito premislilo, kako to opraviti. Sam pa
               ta amandma ne razumem tudi z drugega vidika. V času, ko je bil zakon vložen v Državni
               zbor, do časa, ko je bil obravnavan na odboru, ki ga vodim sam, so se zgodili tisti
               dogodki, o katerih ne bom govoril. In to je vsekakor neposredno povezana zadeva, zato
               daje amandma koaliciji še eno možnost, da zaradi nekih izrednih stvari, ki so se v
               tem času dogodile, ne samo, da premisli o tem, kako bo to opravljeno, o čemer je
               govoril gospod Petan, ampak da premisli, če bo to sploh tako narejeno, če bo to sploh
               preneseno. Obdobje treh in šestih mesecev je čas, v katerem lahko tisti člen zakona
               tudi popravimo in tega ne opravimo in tega ne naredimo. Ne prenesemo področja
               telekomunikacij in pošte z gospodarskega na visokošolsko ministrstvo. To se mi zdi
               najbolj pomembno sporočilo teh dveh amandmajev oziroma tega amandmaja.</p>
               <p>Vzeti si čas, da zaradi nastalih dogodkov še enkrat vladna koalicija premisli in tega
               ne naredi, zakon popravi. Seveda je možno, da bi ta zakon danes zavrnili, ampak
               očitno tega ni pričakovati. Sam, če bom želel o tej zadevi govoriti, je pa toliko le
               materiala na to temo, ki so mi ga pripravili strokovni sodelavci, ne bom kršil
               poslovnika, ampak bom kot poslanec razmislil o tem, da sam spišem tak zakon in
               omogočim vsem in omogočim vsem nam, vključujoč s seboj, temeljito razpravo o tej
               zadevi.</p>
               <p>Že pred to zadevo, o kateri ne bom govoril, je pravzaprav na Odboru za notranjo
               politiko in v koaliciji prišlo, vsaj pri nekaterih poslancih, do spoznanja, da je tak
               prenos nemogoč. Imeli smo tudi analizo za vse države EU. Tisto, o čemer je govoril
               eden od koalicijskih poslancev, seveda sploh ni res. To lahko "farba" koga drugega,
               ne mene. Ti dve področji nista nikjer v Evropi, razen na Danskem je neka podobna
               situacija, pa nikakor taka, pod Ministrstvom za visoko šolstvo. Problem, ki ga jaz
               vidim, je ta, da bomo sedaj, če bi res prišlo v teh šestih mesecih, o čemer govori
               naš amandma oziroma treh mesecih, do takega prenosa, bomo potem imeli na eni strani
               telekomunikacije, pa Simobil in Mobitel, kar je vse za tem, pa pošte, pri univerzi.
               Lepo vas prosim! Čeprav vem, da niso te zadeve neposredno povezane, da so to
               samostojne inštitucije, da so eno gospodarski subjekti in da je drugo univerza, pa
               vendarle imeli bomo komično, smešno situacijo. Zato se mi zdi, da je treba v teh
               šestih oziroma treh mesecih o tem temeljito razmisliti. Jaz sam poudarjam, da bom kot
               poslanec, če ne bo koalicija tega naredila, razmislil, da sam tak zakon pripravim, po
               katerem se to ne prenese. Imamo pa tri oziroma šest mesecev časa. In prav bi bilo, da
               se tudi koalicija zamisli in mogoče to sama opravi. To bi bilo tudi dobro. Moti me,
               že prej pri mojem nastopu, ki sem ga imel za govornico, kakšen napad iz klopi, ki je
               vezan na to zadevo. To mi je moteče. Tudi na odboru je gospa Cveta Zalokar Oražem,
               zapišite si, da boste lahko imela repliko, na grozoviti obupen način, vezano na ta
               amandma in na to področje, napadla enega izmed poslancev in ga ozmerjala. Jaz ne vem,
               kaj si dovoli ta gospa.</p>
               <p>Še nekaj je bilo rečeno, vezano na naš amandma, da ni političnih in da ni strokovnih
               argumentov. O političnih argumentih ne bom govoril, ker sem na začetku obljubil, da o
               tem ne bom govoril. In ne bom. Kar se tiče strokovnih, je zadeva jasna. V evropskem
               prostoru tega ni. V evropskem prostoru pošte, telekomunikacij in univerze ni na kupu.
               To je strokovni argument. Politični argument je pa bil pretekli teden v medijih
               dovolj jasno nakazan, zakaj do takega prenosa naj ne bi prišlo. O treh oziroma šestih
               mesecih ima koalicija poleg tistega, da temeljito premisli ob tem prenosu, o čemer je
               govoril gospod Petan, da naredi še en premislek več in reče: Vsi delamo napake,
               popravimo tako napako. In pride z zakonom, po katerem se ta prenos pošte
               telekomunikacij ne bo prenesel na Ministrstvo za visoko šolstvo. Poudarjam pa, da če
               koalicija do tega spoznanja ne bo prišla, bom ta razmislek kot poslanec naredil sam.
               Ampak takrat boste slišali pa vse to, kar tukaj notri piše. Danes pa sem vas o zadevi
               Golobič prihranil. Hvala lepa.</p>
            </sp>
            <sp xml:id="SDZ5-Redna-07-2009-06-16.sp66">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa ministrica, izvolite. Gospa ministrica, oprostite. Imate repliko,
               gospa Oražmova. Izvolite.</p>
            </sp>
            <sp xml:id="SDZ5-Redna-07-2009-06-16.sp67">

               <speaker>CVETKA ZALOKAR ORAŽEM:</speaker>

               <p>Hvala lepa. Saj sem bila izzvana, Moram reči, da še vedno mislim, da bi danes delali
               manjšo silo in manjše nasilje nad poslovnikom, če bi upoštevali moj predlog in bi
               sprejeli sklep, da pri tej točki danes Poslovnik Državnega zbora ne velja, da ga ne
               upoštevamo, in da ga vsi po vrsti kršimo. Mislim, da bi bilo to veliko bolj spodobno
               za Državni zbor, kot pa, da, bom rekla, delate razno razno besedno telovadbo s katero
               želite opravičiti to, da dejansko govorite o amandmaju. In tudi replika, s katero se
               oglašam na obtožbo o grozovito hudem načinu, ki sem ga uporabila pri delu odbora za
               notranjo politiko, nima nič s tem amandmajem, se strinjava, gospod Gorenak. Prav nič.
               Moram reči, da želim povedati javno, kaj sem rekla. Citirala sem naslov iz medijev,
               ki je bil objavljen in je vložitev nekega amandmaja bila okarakterizirana z besedno
               zvezo, da je bila to pobalinska poteza. Jaz mislim, da smo v Državnem zboru in da so
               kolegi, predvsem kolegi, uporabljali že grozovito hujše besede, kot je bila moja
               besedna zveza o pobalinski potezi. Jaz besedo pobalin uporabljam mnogokrat tudi za
               svojega sina, ki ga imam zelo rada. In na seji sem se gospodu Luku Juriju tudi za to
               potezo opravičila in ne nazadnje mislim, da sva prijatelja in povedala sem, da sem ga
               celo poročila. Menim, da daleč preveč, tako kot še mnogokdaj, v teh zadnjih dneh
               potencirate to grozovito hud način obtožbe poslanskega kolega in jaz upam, da bomo
               resnično take cenzure, samocenzure, da boste vpeljali to samo cenzuro tudi pri sebi,
               ko vi uporabljate besedne zveze ali pa cinizem velike in največje vrste. Tako da
               menim, da je bila to neprimerna obtožba tukaj tudi na tem prizorišču, saj smo
               vendarle to razpravo opravili na odboru. Še enkrat pravim, jaz sem slišala v svojih
               devetih letih poslanske prakse zares, zares že bistveno hujše obtožbe. Lahko si
               pogledate tudi v slovarju, kako in kakšne pomene nosi beseda "pobalinska poteza". Naj
               pa presodijo o tem tisti, ki nas sedajle spremljajo, poslušajo ... ali je to res tako
               grozovito hud način.</p>
            </sp>
            <sp xml:id="SDZ5-Redna-07-2009-06-16.sp68">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospa ministrica, izvolite.</p>
            </sp>
            <sp xml:id="SDZ5-Redna-07-2009-06-16.sp69">

               <speaker>IRMA PAVLINIČ KREBS:</speaker>

               <p>Spoštovani gospod podpredsednik, hvala lepa za besedo. Spoštovane poslanke in
               poslanci, predlagatelji amandmajev! Resnično se želim osredotočiti na besedilo
               amandmaja, ki je bil predlagan in že uvodoma opozoriti, da tako kot so predlagatelji
               amandma zapisali in kot ga danes želijo obrazložiti, to je, da je med tema dvema
               dejstvoma velika razlika. Amandma kot je vložen, in sicer, da se besede "v treh
               mesecih" nadomestijo z besedami "po treh mesecih", ne pomeni podaljšanja roka za
               prenos uslužbencev, pristojnosti za organizacijske spremembe, ampak enostavno in
               preprosto pomeni nedoločitev roka za prenos teh pristojnosti. To je pa z vidika
               ustrezne in pravilne določitve pristojnosti neprimerno. Kaj to pomeni? Vlada je zelo
               resno ocenila in v prihodnjih določbah v 11. členu po naši oceni določila primeren
               rok za prenos teh pristojnosti. Predlagamo, da ostala ministrstva prenesejo oziroma v
               skladu s tem zakonom prevzamejo naloge, ustrezne javne uslužbence, opremo, prostore v
               treh mesecih od uveljavitve tega zakona. To točno pomeni, da rok uveljavitve tega
               zakona bo na primer 1. julij 2009. Tri koledarske mesece ima na razpolago pristojno
               ministrstvo, da opravi vse te naloge, v nadaljevanju da uskladi tudi akt o
               sistemizaciji in organizaciji dela in točno vemo, kdaj poteče ta rok in s katerim
               rokom najkasneje so te pristojnosti prenesene in te naloge opravljene. Za prenos
               nalog z Ministrstva za gospodarstvo na Ministrstvo za okolje in prostor je bil po
               oceni Vlade primeren rok 6 mesecev. Torej po šestih mesecih od uveljavitve gre za
               določen rok, ki točno pomeni po šestih mesecih od uveljavitve tega zakona.</p>
               <p>Vi predlagate po šestih mesecih. To pomeni, da rok ni določen in, kot že pravim,
               niste predlagali podaljšanja roka, ampak nedoločitev roka, zato v Vladi ne podpiramo
               tega amandmaja. Hvala lepa.</p>
            </sp>
            <sp xml:id="SDZ5-Redna-07-2009-06-16.sp70">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi še kdo razpravljati o amandmaju k 11. členu? Prijava teče. Besedo
               ima gospa Cvetka Zalokar Oražem.</p>
            </sp>
            <sp xml:id="SDZ5-Redna-07-2009-06-16.sp71">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Tako sama kot tudi v naši poslanski skupini menimo, da je rok,
               ki je določen v zakonu, da se pripravi vse potrebno za združitev dveh direktoratov in
               je določen s tremi meseci, popolnoma primeren. Prepričani smo, da je Vlada vedela,
               zakaj je predlagala oziroma zakaj naj bi bil sprejet takšen rok. Gre za vprašanje
               vsebine. Gre za vprašanje združevanja dveh direktoratov. Po eni strani zato, da se
               dva direktorata, ki delujeta v tem trenutku na dveh ministrstvih popolnoma
               neusklajeno, na nek način delata celo precejšnjo škodo na tem področju, da se ta dva
               direktorata združita čim preje. In mi se s tem absolutno strinjamo. Pri tem želim
               povedati, da je področje, ki ga pokrivata ta dva direktorata, torej predvsem
               vprašanje konkurenčnosti in pospeševanja razvoja omrežij in storitev na teh
               področjih, med tistimi, ki so v Evropski uniji najbolj regulirani. To je področje,
               kjer se sprejema največ ali pa izjemno veliko število direktiv, torej področje
               elektronskih komunikacij na eni strani kot tudi področje storitev informacijske
               družbe. In dejstvo je in seznanjeni smo bili, da je Slovenija v zvezi s svojo
               aktivnostjo na tem področju dobila v zadnjem času kar precej neformalnih opozoril, da
               ne sodelujemo in ne delujemo v skladu s pričakovanji in da pravzaprav izostajajo tudi
               sodelovanje naših predstavnikov v Evropi in ne hodijo zagovarjat naših interesov pri
               pripravi različnih, kot sem rekla, silno pomembnih direktiv. Zato se mi zdi, da je
               združitev nujna. Ne vidim nobenega razloga, da tega ne bi naredili v treh mesecih,
               ampak da bi morda sprejeli daljši rok. To samo kaže na nujnost te zadeve. Prav tako
               pa menim, da je 6-mesečni rok predolg, kajti številni potencialni uporabniki ravno
               tako opozarjajo na celo vrsto težav, ki nastajajo na tem področju, na primer, na
               področju šolstva, znanosti, dostopa do javne uprave, zdravstva in podobno, saj bi
               morali bolj aktivno pripravljati stvari, oblikovati regulativo in programe za polno
               uporabo pri različnih informacijskih tehnologijah in storitvah. Tu smo v precejšnjem
               zaostanku, zato je potrebno hitro in učinkovito delo in hitra in učinkovita združitev
               teh dveh direktoratov bo k temu prav gotovo prispevala. Ne nazadnje, nihče danes ni
               omenil tega - združujemo dva direktorata, združujemo ljudi iz dveh direktoratov,
               osebje, in bodo lahko odslej dnevno skupno sodelovali in delali, za kar je bilo do
               sedaj potrebno malodane medresorsko usklajevanje. In prepričana sem, da bo to
               prineslo tudi bistvene finančne prihranke, pa tudi uredilo ali razrešilo številne
               logistične zadrege, ki nastajajo pri tem. Mislim, da bi v tem trenutku, ko smo v
               krizi, morali pravzaprav pohvaliti Vlado, če je pripravila rešitve, s katerimi se
               bodo stroški za delovanje zaradi tega, ker smo imeli doslej dva direktorata, odslej
               pa bo direktorat združen v enem ministrstvu, znižali. Moram reči, da smo mi tudi s to
               rešitvijo zadovoljni.</p>
               <p>Še enkrat pa poudarjam, to so stvari, o katerih naj razmišlja in prevzema odgovornost
               predvsem Vlada. Gre za njeno organizacijo, gre za dogovor, ki ga sprejemajo ministri
               med seboj o tem, kako bodo najbolj učinkovito delovali in pokrivali posamezna
               področja. In ponovno poudarjam, mislim, da je skrajno nespodobno, da se v to vtikamo
               v Državnem zboru. Mislim, da do zdaj takšne prakse ni bilo. Tudi ko je Janševa vlada
               dvakrat takšne spremembe predlagala, lahko pogledate, se o tem velikih diskusij v
               parlamentu ni vodilo. Ne nazadnje je to nekaj spodobnega, kar kaže tudi na to, da
               znamo in razumemo, kaj pomenijo ločene veje oblasti, izvršna in zakonodajna veja.
               Mislim, da se tega premalo zavedamo.</p>
            </sp>
            <sp xml:id="SDZ5-Redna-07-2009-06-16.sp72">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Vili Rezman. Prosim.</p>
            </sp>
            <sp xml:id="SDZ5-Redna-07-2009-06-16.sp73">

               <speaker>VILI REZMAN:</speaker>

               <p>Od amandmajev, ki sta predlagana, ima vsaj eden določeno odliko, ki nas opozori in
               spomni na to, da je v tretjem odstavku 11. člena nekaj, kar se jezikovnosti tiče,
               slabo zapisano in bo treba redakcijsko popraviti, sklon ni pravi. Ima pa ta amandma
               oziroma oba amandmaja tudi več nerodnosti.</p>
               <p>Jaz mislim, da je prva nerodnost v tem, da se je zgodilo na matičnem delovnem telesu
               to, da je bil člen zaprt in je na ta način bilo preprečeno, da bi se brezplodna in
               nepotrebna razprava odvijala v Državnem zboru, zato je bilo treba kakšne drug člen
               odpreti, da se lahko potem ta člen zlorabi in se lahko govori o tistem, o čemer se po
               poslovniku ne bi smelo govoriti. To je prva hiba.</p>
               <p>Druga hiba je v tem - čeprav mislim, da so potem kolegi zelo pošteno povedali, kaj je
               njihova glavna ambicija, vendarle to skrito, namreč premik roka, ki govori o tem, da
               se nekaj postavlja v roku do skrajne meje in da se potem spremeni to tako, da se to
               prestavlja "ad infinitum", morebiti v naslednji mandat ali ne vem, v katerega izmed
               naslednjih bi se dalo to umestiti, pač pomeni preprosto blokado; blokado tega zakona
               zavoljo tega, ker pač ni uspel amandma, ki je črtal prenos pristojnosti z enega
               ministrstva na drugo ministrstvo.</p>
               <p>Naslednja nerodnost je, da je ta amandma precej splošno napisan in da velja za vse
               pristojnosti, ki se prenašajo, ne samo za tisto, ki je bila najbolj atakirana in ki
               se je zdela, da je najbolj problematična.</p>
               <p>Še eno nerodnost bi omenil, zaradi česar jaz pač ne morem teh dveh amandmajev
               podpreti. To je pa nerodnost, ki govori o naslednjem. Če tisti, ki podpiramo predlog
               zakona, in v tem sta zakon in amandmaja povezana, verjamemo v to, da se bo Vlada
               potrudila, da bo boljše organizirala, da bo komplementirala, da bo s prenosom
               nekaterih pristojnosti, bom rekel, naredila področje bolj pregledno, da se da
               kadrovsko racionalizirati, da se da tudi stroškovno racionalizirati. Torej tisti, ki
               menimo, da je vredno napraviti ta poskus, se ne moremo strinjati z amandmajem, ki
               pravi: ne tega ne napravite nikoli.</p>
            </sp>
            <sp xml:id="SDZ5-Redna-07-2009-06-16.sp74">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod mag. Vizjak. Prosim.</p>
            </sp>
            <sp xml:id="SDZ5-Redna-07-2009-06-16.sp75">

               <speaker>MAG. ANDREJ VIZJAK:</speaker>

               <p>Hvala lepa, podpredsednik. Lep pozdrav ministrici, kolegicam, kolegom. Spoštovani
               poslanski kolega Vili Rezman ima delno prav. Predlog amandmajev leti na člene, kamor
               je lahko, ker so bili odprti in želi sporočiti eno nestrinjanje Slovenske demokratske
               stranke z rešitvami, ki so že zaprte v okviru tega zakona in na katere pač ni bilo
               mogoče vlagati amandmajev. Želi pa povedati, da se tega področja ne prenese. Kajti
               dikcija "po treh mesecih, po šestih mesecih" je prav tako, kot je povedal, lahko tudi
               dikcija v naslednjem mandatu ali še v naslednjem mandatu ali pa nikoli. In zato ta
               dva amandmaja zvodenita tisto, kar je namera koalicija - to je, da prenese
               elektronske komunikacije z Ministrstva za gospodarstvo na Ministrstvo za visoko
               šolstvo. Verjetno ste se redki tu v življenju ukvarjali s tem področjem bolj podrobno
               in lahko vam povem, da takšnih praks v Evropi praktično ni. Ni pa iz preprostega
               razloga, ker gre v primeru elektronskih komunikacij za zelo komercialno dejavnost,
               tržno dejavnost, ki je vse kaj drugega kot pa stvar, ki sodi pod domeno visokega
               šolstva, znanost. Moje mnenje je tudi, da tehnologija ne sodi v ta resor.</p>
               <p>Torej, verjetno je v Sloveniji ta izjema zaradi tega, ker imamo tudi izjemnega
               ministra na tem področju. In je pravzaprav minister pripeljal do te izjeme. Verjetno
               je na Danskem kaj podobnega. To ni praksa, to je nek tujek in imamo unikatno rešitev
               zaradi unikatne persone. To je po moje edini argument.</p>
               <p>Še en argument govori proti združevanju teh dveh področij. Namreč, zelo pomemben
               argument je ta, da področje elektronskih komunikacij, kot se ga zdaj združuje na
               Ministrstvu za gospodarstvo, se predvsem ukvarja z infrastrukturo in regulacijo na
               tem mestu informacijska družba na MVZT-ju pa se ukvarja z aplikacijami. Veste pa, da
               je bistvo regulacije na področju elektronskih komunikacij prav v tem, da se ne
               prepleta ali celo zlorablja aplikacij v smislu posesti in razpolaganja z
               infrastrukturo. Infrastruktura mora biti na voljo vsem in pod enakimi pogoji in
               storitve se razvijajo na tej infrastrukturi, neodvisno od lastništva, posesti ali
               dominance nad to infrastrukturo. Torej, že tu bo zasejan z združitvijo teh dveh
               področij nek konflikt interesov. To ni dobro. Še posebej ni dobro, če je hkrati
               minister, ki bo imel pristojnost nad tem, seveda tisti, ki je tudi lastniško udeležen
               v družbah, ki se ukvarjajo z elektronskimi komunikacijami. Torej, zdaj imamo res
               problem. Problem imamo, da združujemo v resorju ministra področji, ki sta v
               neposrednem lastniškem interesu z enim samim človekom. Jaz ne vem, če to ne poraja
               nekega nesprejemljivega občutka v vseh - v meni ga in v SDS ga! Tako jaz verjamem, da
               se je ta predlog znašel na mizi in da ga mora tu ministrica za javno upravo, ki s tem
               res nima nič, je po službeni dolžnosti zadolžena za ta zakon in zato s samo vsebinsko
               spremembo verjetno res nima nič, braniti, gre pa za pomembno vsebinsko zadevo, ki
               tudi kaže na ustvarjanje določenih vrtičkov znotraj Vlade. Vrtičkov, ki so posledično
               tudi lahko donosni, še posebej, ko vidimo in spremljamo dejavnosti podjetij, ki
               solasti oziroma so v lasti ministra in ki še kako pomembno zarežejo v ta direktorat,
               ki se sedaj prenaša. Ne moremo se znebiti tega občutka, da je ta rešitev pisana na
               kožo enemu človeku. Kajti, če ne bi bila, bi vi verjetno razmišljali zopet o
               ustanovitvi, recimo, Ministrstva za informacijsko družbo, kot je bilo recimo v
               predprejšnjem mandatu in bi verjetno v to ministrstvo združevali tudi, recimo, ta
               direktorat za medije v Ministrstvu za kulturo, kajti tudi ta ima opravka z
               elektronskimi komunikacijami, in če bi bil nek interes po združevanju sorodnih vsebin
               na enem mestu in posledično racionalizacija.</p>
               <p>Pa še nekaj je pravzaprav nevarno. Res je, pod kompetenco tega, recimo, bolj formalno
               kompetenco, direktorata sodi tudi APEK, Agencija za pošto in elektronske komunikacije
               - pomemben regulator, ki mora biti neodvisen in še kako pomembno je, da ostane
               neodvisen. Vendar ve se, kdo predlaga razne stvari glede APEK-a Vladi, tudi ne
               nazadnje vodstvo, razrešitev vodstva in podobno, ve se, kdo predlaga kakšno delovno
               uspešnost ali kaj podobnega direktorju te agencije. In vse to je vpliv, ki ga nekdo
               sedaj želi imeti na ta regulator, ta regulator pa vemo, kaj počne: regulira področje
               elektronskih komunikacij v najširšem smislu in ugotavlja zlorabe na trgu elektronskih
               komunikacij, izreka ukrepe in fino je imeti tega v svojem žepu ali svojem portfelju.
               Tako so to po moje ključni razlogi, ki so vodili k temu predlogu, ne pa te smešne,
               res smešne argumentacije, da je to treba združiti zaradi racionalnosti. Povejte mi,
               koliko manj ljudi, koliko manj materialnih stroškov, koliko manj opreme, koliko boste
               privarčevali s to združitvijo! Koliko - nič! In kaj bo bolje, kaj bo bolje potekalo?
               In še to, kar si je ena izmed poslank dovolila, da je povedala, da smo dobili več
               neformalnih, jaz ne vem, kakšna so to neformalna opozorila Evropske komisije glede
               ustreznosti. Država, ki je pravzaprav prinesla tretji paket liberalizacije na teh
               trgih v končno sprejetje, naše rešitve so bile na koncu sprejete, tiste, ki jih je
               izpogajala Slovenija. Sedaj govoriti o tem, da smo tukaj neki "črni rački" ob dejstvu
               tudi, da nas je komisarka, ki skrbi za konkurenco na trgih elektronskih komunikacij
               tako v smislu razvoja trga kot v smislu ostale uporabe, interneta in ostalih zadev,
               povezanih z razvojnem elektronske komunikacij v Sloveniji, na nek način izpostavila
               kot dober vzgled drugim. Tukaj se je veliko naredilo ob obstoječi organizaciji. Ne
               rečem, da bi se lahko še več naredilo, še posebej sem tudi sam kritičen, čeprav sem v
               preteklosti to tudi vodil do zastoja na polju investicij v širokopasovno omrežje.
               Tukaj sva z gospodom Gantarjem, ki je bil pred tem minister, pa sem mu sam tudi to
               kritiziral, delila isto usodo spotikanja operaterjev pri razvoju teh omrežij na
               vsakem koraku, še posebej dominantnega operaterja v Sloveniji, to je družbe Telekom,
               zaradi tega, ker njim ni bilo v komercialnem interesu, da država razvija
               širokopasovno omrežje po ruralnem področju drugače, kot so si oni zamislili, so
               blokirali državo, kjerkoli se je dalo pri teh razpisih. To smo, seveda, prepozno
               spoznali, da bi lahko pred tem kaj naredili. Torej, tudi to je naloga tega
               direktorata in ne vem, kaj bo imelo visoko šolstvo in znanost z razvojem neke mreže
               optičnih kablov po ruralu in kjer je treba sodelovati z občinam, še posebej z
               občinam, da se sploh ugotovi, kje so tiste sive lise oziroma kje je to smiselno in
               smotrno narediti.</p>
               <p>Torej, res ne gre za to, da je to nek interes učinkovitosti, racionalizacij, gre za
               to, da si nekdo želi ta direktorat v svojem portfelju zaradi jasno izraženih osebnih
               interesov.</p>
            </sp>
            <sp xml:id="SDZ5-Redna-07-2009-06-16.sp76">

               <speaker>PODPREDSEDNIK MAG. VASJA KLAVORA:</speaker>

               <p>Ja, izvolite, gospa Oražem, proceduralno.</p>
            </sp>
            <sp xml:id="SDZ5-Redna-07-2009-06-16.sp77">

               <speaker>CVETKA ZALOKAR ORAŽEM:</speaker>

               <p>Hvala lepa. Gospod predsednik, ponovno samo zato, da bo vendarle kje zabeleženo,
               opozarjam, da kolega Vizjak je govoril o vsem drugim, samo o tem ne, zakaj bi bilo
               smiselno s namesto treh mesecev šest mesecev pri prenosu.</p>
               <p>Jaz še vedno in ponovno predlagam, da danes pri tej točki rečemo, da poslovnik ne
               velja, ker ga predvsem kolegi iz SDS vztrajno kršijo. Mislim, da je to "posiljevanje"
               tega zbora. Jaz se strinjam s tem, da se o tem dogovorimo. Še enkrat predlagam, da o
               tem tisti, ki sejo vodite, premislite, ker res nima nobenega smisla, da delamo tako
               silo dokument, za katerega smo se dogovorili, ki pa se danes kaže, da enostavno ne
               more omogočiti tega, da bi kolegi iz SDS-a povedali vsebino in imajo silne težave.
               Jaz se res počutim silno neprijetno, ker pri tem sodelujem. Zmenimo se, poslovnik
               danes ne velja, kršimo ga in bomo vsi pač govorili, kar nam pride na misel v zvezi s
               to vsebino in bomo imeli zakon v celoti odprt.</p>
            </sp>
            <sp xml:id="SDZ5-Redna-07-2009-06-16.sp78">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospa Oražem, jaz se strinjam s tem, kar ste povedali. Strinjam se
               predvsem s tistim, kar je rekel gospod predsednik Državnega zbora, in nas vse
               opozoril, o čem razpravljamo. Ko sem prevzel vodenje, sem ugotovil, da gremo spet po
               stari poti. Rekel bi, v Državnem zboru se enkrat pove, v mlinu dvakrat. Državni zbor
               pa ni mlin in zato vas lepo prosim, da se držimo tega, ker smo sklenili - da se
               držimo poslovnika.</p>
               <p>Izvolite, gospod mag. Vizjak.</p>
            </sp>
            <sp xml:id="SDZ5-Redna-07-2009-06-16.sp79">

               <speaker>MAG. ANDREJ VIZJAK:</speaker>

               <p>Proceduralno. Za razliko od gospe Oražem imam proceduralni predlog in predlagam 5
               minut odmora, da si gospa Oražem prebere magnetogram. Namreč, jaz sem začel z
               argumentacijo, zakaj smo predlagali amandma in zakaj mislimo, da je amandma dober. To
               je zaradi tega, da se omogoči, da ta zakon v smislu tega prenosa nikoli ne doživi:
               nikoli, po šestih mesecih je lahko tudi čez sto let. In s tem sem pravzaprav v
               nadaljevanju podkrepil svoje stališče do tega, zakaj mislim, da je tako prav. Ni res,
               da se nisem pogovarjal o amandmaju in obrazložil amandma. In zato predlagam, gospa
               Oražmova, preberite si magnetogram, in to je proceduralni predlog. Gospa bo
               potrebovala zagotovo nekaj minut za to. In če misli, da je za to potrebna tudi pavza
               tega zbora - zakaj ne.</p>
            </sp>
            <sp xml:id="SDZ5-Redna-07-2009-06-16.sp80">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa, gospod mag. Vizjak. Jaz sem vas zelo pozorno poslušal. Ne morem se ravno
               strinjati s tem, kar ste sedaj rekli, vendar odmora ne bom dal.</p>
               <p>Nadaljujemo z razpravo o 11. členu in o amandmaju k temu členu. Besedo ima gospa
               Alenka Jeraj.</p>
            </sp>
            <sp xml:id="SDZ5-Redna-07-2009-06-16.sp81">

               <speaker>ALENKA JERAJ:</speaker>

               <p>Hvala za besedo. Težko je govoriti samo o enem stavku ali eni besedi, ker stvari niso
               nikoli črno-bele, ampak je pač treba kakšno stvar drugače pojasniti. Če se bomo tako
               omejevali, da nihče ne bo smel nič reči oziroma omeniti besede nekega ministra, imena
               in priimka, bomo težko najbrž kaj tukaj povedali.</p>
               <p>Ministrica Krebsova je na začetku povedala, da je bil Zakon o spremembah in
               dopolnitvah Zakona o državni upravi vložen in pripravljen za to, da bo večja
               preglednost in transparentnost, sedaj pod resor ministra Golobiča prenašate
               elektronske komunikacije in pošte. Omenjeni minister ni zna ravno po preglednosti in
               transparentnosti, zato, kot večina mojih kolegov, menim, da delamo s tem veliko škodo
               državi. Ker, kar se Janezek nauči, to Janezek zna; tako kot začne Gregor delati, tako
               dela naprej, do takrat seveda, ko ga bodo ponovno ujeli na kakšni laži.</p>
               <p>Ko smo sprejemali, torej ko smo se o zakonu pogovarjali na odboru, afere Ultra in
               Golobič še ni bilo oziroma je izbruhnila tik po tej razpravi in že takrat smo
               opozicijski poslanci opozarjali na to, v čem mi vidimo problem. Torej, da se prenaša
               neko področje, ki je zelo interesantno za ministra Golobiča na nekem drugem
               ministrstvu. Opozorili smo tudi na to, da take ureditve ne pozna praktično nobena
               evropska država, čeprav so nas koalicijski poslanci preprečevali, da očitno v celotni
               Evropi na stvari gledajo popolnoma narobe, samo pri nas imamo, jasno vidimo kam bi to
               področje sodilo. Torej telekomunikacije so v večini držav umeščene v Ministrstvo za
               gospodarstvo. Našteli smo države, imeli pregled. To so Belgija, Češka, Nemčija,
               Estonija, Španija, Francija, Madžarska, Nizozemska, Portugalska, Švedska in Združeno
               kraljestvo. Telekomunikacije, ki pa so na Ministrstvu za promet in zveze, pa so tako
               urejene v naslednjih državah: Irska, Grčija, Latvija, Litva, Malta, Avstrija,
               Slovaška. Telekomunikacije so v posebnem ministrstvu za komunikacije ali v nekem
               podobnem ministrstvu v Italiji, Cipru, Romuniji. In kot je bilo danes že omenjeno,
               samo na Danskem so telekomunikacije umeščene v Ministrstvo za znanost.</p>
               <p>In že na odboru smo povedali in ponovno poudarjam, da se ne moremo znebiti vtisa, da
               gre za prilagajanje ministrstva ministru, ker je očitno celo bolj pomemben od
               predsednika Vlade. In 11. člen govori ravno o tem, zato smo ga tudi vložili, da
               ponovno o teh zadevah razmislimo. Razmislite vi, mi smo že zelo razmislili in vemo,
               kako bi stvari morale biti urejene. Kajti glede na situacijo, vsak dan v medijih se
               lahko morda še kaj zgodi in izve v zvezi z lastništvi ministra Golobiča in morda bo v
               tem obdobju celo že kakšen nov minister zasedel to mesto, ki morda osebno ne bo tako
               zainteresiran za to področje, kot je ta hip minister Golobič. Zato bom naše amandmaje
               podprla.</p>
            </sp>
            <sp xml:id="SDZ5-Redna-07-2009-06-16.sp82">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Matjaž Zanoškar. Prosim.</p>
            </sp>
            <sp xml:id="SDZ5-Redna-07-2009-06-16.sp83">

               <speaker>MATJAŽ ZANOŠKAR:</speaker>

               <p>Hvala, spoštovani podpredsednik. Spoštovana gospa ministrica, kolegice in kolegi!
               Dovolite predsedujoči, da kar na začetku vam zaupam to, da bom tudi jaz kršil
               poslovnik, da ne bi bil izjema pri tej temi in bom nekoliko več povedal, kot pa se
               dotika samo amandmaja k 11. členu.</p>
               <p>Pravijo, da nobena stvar na svetu ni tako sveta, da se ne bi mogla menjati,
               spreminjati ali se nadomestiti z boljšimi stvarmi. In ko gre za organizacijo dela,
               potem je zagotovo ta rek tisti, ki je vodilni pri tej stvari. In organizacijo dela
               kot stroko kot znanost si jo zamišljamo na tak način brez kakršnihkoli primesi
               političnih tematik, kakršne slišimo tudi danes. Zelo dobro se mi zdi, da vlada in
               ministrstvo predlagata neko reorganizacijo, ki bo prinesla oziroma njen cilj je
               racionalizacija, ki bo zasledovala cilje tudi o organizacijski vzdržnosti in pa ne
               nazadnje tudi vpliv na javne finance. In to naj bi za mene pomenilo uvajanje nekega
               hišnega reda, neke hišne discipline oziroma higiene v hišo Vlade, ki bo na tak način
               prišla in prihajala hitreje do tistih zastavljenih ciljev, ki jih ima. In pri vsem
               tem mi je popolnoma jasno, da so ti cilji dobronamerni, tako kot gledam tudi sam
               predlog reorganizacije dobronamerno, čeprav sem sam osebno zelo seznanjen in vem, da
               je določeno področje, kot je področje telekomunikacij, tudi v sedanji organizaciji,
               ko je spadalo pod Ministrstvo za gospodarstvo, potekalo dobro, vem, da nobena stvar
               ni tako dobro postavljena, da ne bi mogla biti boljša. Zato bomo v celoti ta predlog,
               ki je predlagan tudi podprl. Kar pa zadeva amandmaje, ki jih je vložila SDS, potem
               naj rečem to, kolikokrat govorimo o tem, da je Vlada prepočasna, da je neažurna, da
               se prepočasi odziva na določene stvari in spremembe, da je njen akcijski čas predlog.
               Ta amandma pa želi doseči ravno nasprotno, da bi se ta čas spreminjanja organizacije
               v Vladi podaljšal oziroma se sploh ne bi določil. In jaz vem, da si Vlada s tem
               rokom, ki si ga ja zastavila, tri mesece, šest mesecev, zadaje velik napor in veliko
               breme. Samo želim, da bi v tem času uspela vse te poteze, ki so zelo zahtevne in
               zahtevajo čas, uspešno realizirati, potem lahko samo čestitamo in rečemo: želimo vam,
               da bi vam to uspelo.</p>
               <p>In prav zaradi tega ne morem biti za neke amandmaje, ki bodo podaljševale roke in
               bodo zopet dajali nam v misli in v usta in v besede in dejanje to, da je Vlada
               prepočasna, da se prepočasi odziva in da je nefleksibilna. Zato v celoti podpiram ta
               predlog zakona in ne morem podpreti tega amandmaja, ki je predlagan. Hvala.</p>
            </sp>
            <sp xml:id="SDZ5-Redna-07-2009-06-16.sp84">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod mag. Grims.</p>
            </sp>
            <sp xml:id="SDZ5-Redna-07-2009-06-16.sp85">

               <speaker>MAG. BRANKO GRIMS:</speaker>

               <p>Spoštovane kolegice in kolegi. Hvala za besedo in vsem prav lep pozdrav.</p>
               <p>Staro pravilo pravi, da "slaba vest, je huda reč" in moram reči, da je prav zabavno
               opazovati živčnost na vladni strani, ko zagovarja ta zakon. Seveda so popolnoma
               brezpredmetne vse pripombe o proceduri, kajti predlog našega amandmaja je dan z
               namenom, da oddalji in s tem omili škodljive posledice, ki bodo nastale z
               uveljavitvijo tega zakona, če bo končno sprejet. In kako naj, gospe in gospodje, to
               drugače zagovarjamo, kot da te škodljive posledice zelo jasno in transparentno
               predstavimo vam in seveda vsej slovenski javnosti?! S tega vidika je vse tiste silne
               pripombe, zlasti ene od poslank Zaresa, mogoče parafrazirati zgolj s parafraziranjem
               ene znane biblije levičarjev, ki bi se v tem primeru glasilo približno tako: strah se
               plazi po Sloveniji, strah pred svobodo dejanske svobodne javne besede. In jo seveda
               poskušate omejevati na vse mogoče načine.</p>
               <p>No, ampak za katere posledice gre v resnici in zakaj je takšna silna živčnost na
               nasprotni strani in zakaj smo mi predlagali ta amandma, da te škodljive posledice čim
               bolj oddaljimo? Gre za čisto preprosto dejstvo. Ta zakon, ki ga predlagate, ni nič
               drugega kot formaliziranje politike, ki pojmuje državljanke in državljane kot molzne
               krave, ki jih molzete z noro visokimi trošarinami, cenami za bencin, dvigovanjem cen
               vinjet in vsem ostalim, kar v tem trenutku počnete, ko se hkrati daljšajo, žal, vrste
               čakajočih na Zavodu za zaposlovanje, vi - gospe in gospodje - pa si še vedno delite
               volilni plen in prav s tem zakonom namenjate gospodu Golobiču zelo masten kos tega
               volilnega plena. Vse ostalo, kar je v tem zakonu, so samo okraski, ki skrivajo to
               vsebino.</p>
               <p>In zaradi tega, ker se s tem ne moremo strinjati, bomo seveda glasovali proti zakonu.
               Sam osebno bom ta amandma podprl, kajti, kot rečeno, je njegov cilj, da bi se
               škodljive posledice, ki jih prinaša to pojmovanje ljudi kot "molznih krav" in hkratna
               delitev države kot plena, katerega velik, masten kos zdaj dajete gospodu Golobiču,
               nikakor se ne morem strinjati in bom poskušal s tem amandmajem te škodljive posledice
               oddaljiti. Toda, zakona, katerega vsebina je zgolj in samo to, če odmislimo vse tisto
               leporečje in okrasje, pa seveda v nobenem primeru, celo če bi bil ta amandma sprejet,
               kar pa glede na vaše izjave zagotovo ne bo, ne bom podprl.</p>
            </sp>
            <sp xml:id="SDZ5-Redna-07-2009-06-16.sp86">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Milenko Ziherl.</p>
            </sp>
            <sp xml:id="SDZ5-Redna-07-2009-06-16.sp87">

               <speaker>MILENKO ZIHERL:</speaker>

               <p>Hvala za besedo. Lep pozdrav ministrici, kolegicam in kolegom.</p>
               <p>Sam bom seveda amandma podprl, kajti po že omenjeni promptnosti Vlade, ki je znala
               predvsem po protikriznih ukrepih, se mi zdi, da je še šest mesecev časa premalo,
               kajti moja osebna izkušnja selitve, združevanja, itd. je, da še potem ko se zadeve
               preselijo, nekaj časa ne delujejo, se išče po predalih, itd. Torej, amandma je treba
               podpreti. Menim, da ga je treba podpreti.</p>
               <p>Seveda imam pa težave s podporo samemu zakonu. Že na hiter pogled se da videti, da
               ima zakon nekaj kozmetičnih dodatkov, ki tvorijo nekakšno dimno zaveso pri glavni
               temi in to je prenos komunikacij z ministrstva za gospodarstvo na visoko šolstvo.
               Omenjeno je že bilo, da je to unikat v Evropski uniji, izjema je Danska zaradi neke
               specifike, drugače pa so komunikacije stvar gospodarstva ne pa visokega šolstva,
               razen če ne mislimo čisto nekaj drugega "pogruntati", izumiti na področju
               komunikacij, v kar pa dvomim.</p>
               <p>Preseneča me tudi, da je sama izvedba zavita po stranskih poteh preko drugih
               ministrstev, preko drugih oseb in bi lahko rekel, da se ne gremo lovljenja kač z roko
               nekoga drugega. Preseneča me tudi, kdo je v bistvu nastavil rame, da bo določen
               minister lahko odskočil in prišel do svojega deleža, plena po volilni delitvi, ampak
               to še ni najpomembnejše. Me pa skrbijo posledice oziroma možne strani poti, ki bodo
               nastale z omenjenim prenosom. Namreč, stvari, ki so odprte, ki bodo imele nekakšno
               unikatno slovensko rešitev, morda bo to novi sistem cestninjenja. Pripravlja se že
               podlaga, ker stalno govorimo o vinjetah in vinjetah in naj bi ta sistem prišel kot
               kakšna odrešitev, da se ne bo čez pet let izkazalo, ko bo Evropa uvajala svojega, ko
               bo končno lansirala satelit Galilo in cel sistem, itd., da imajo oni A, mi pa B,
               torej nekaj nekompatibilnega in "jovo na novo" menjati celo tehnologijo. Vsekakor se
               ne morem strinjati s položajem, ki bo nastal, ki bo monopolen, ko bo treba za kakšno
               majhno plastično kartico, "flikico" plačevati enormne cene, predvsem se pa sprašujem,
               kako gre združljivost s položajem ministra in poslovnimi potezami, ki jih vodi
               zasebno. Torej zakon, ki se začenja zelo nedolžno, skriva cel kup pasti in ga kot
               takega vsekakor ne morem podpreti. Hvala.</p>
            </sp>
            <sp xml:id="SDZ5-Redna-07-2009-06-16.sp88">

               <speaker>PODPREDSEDNIK MAG. VASJA KLAVORA:</speaker>

               <p>Želi še kdo razpravljati? Ja. Odpiram razpravo. Prijava.</p>
               <p>Besedo ima gospod Marjan Bezjak.</p>
            </sp>
            <sp xml:id="SDZ5-Redna-07-2009-06-16.sp89">

               <speaker>MARJAN BEZJAK:</speaker>

               <p>Hvala za besedo, gospod predsedujoči. Lepo pozdravljena ministrica, kolegice in
               kolegi, poslanke in poslanci! Če imate namero dejansko prenesti ta del poštnih
               storitev na Ministrstvo za visoko šolstvo, potem morda se bojite tega, kot je gospod
               Lahovnik dejal, da bo odstopil z Ministrstva za gospodarstvo. Potem je v redu, če
               boste ministrstvo za gospodarstvo ukinili in dejansko vse skupaj prenesli na
               Ministrstvo za visoko šolstvo. Hvala bogu smo se znebili enega dela birokracije. Če
               pa razmišljate kako širiti iz dneva v dan birokracijo, po drugi strani pa uničevati
               gospodarstvo, potem pa ne vem kdaj boste, kje boste iskali gospodarske subjekte, ki
               bodo lahko to požrešno državo hranili. To je vprašanje. Te ptice vlečejo, vlečejo sem
               in tja po državi in dejansko vedno najdejo kakšno zrno, ki ga spet pogoltne v svoj
               žep tista ptica. Ste se kdaj vprašali ministri, poslanke, poslanci, kako zmanjševati
               stroške države? Vi se samo vprašujete, kako polniti žepe - stvar posameznikov. Se
               kdaj sprašujete, kako nadoknaditi v tem letu 117 podjetij, ki so šli v stečaj? Kdo
               dejansko dela za državno birokracijo? Kdaj se boste začeli spraševati te stvari?
               Potem verjemite, da bo ta država lahko uspešna.</p>
               <p>Zakaj se ne morem strinjati, da gre dejansko iz Ministrstva za gospodarstvo pošta,
               poštne storitve dejansko na Ministrstvo za visoko šolstvo? Na delovnem telesu je
               državna sekretarka iz Ministrstva za gospodarstvo dejala, da ker imajo preveč dela,
               na Ministrstvu za visoko šolstvo pa imajo manj dela - zato! Državni sekretar z
               Ministrstva za visoko šolstvo je dejal, da dolgoročno razmišljajo, da bo nastal ta
               resor svoj resor. A še eno ministrstvo? Hvala bogu Slovenija, svetovni prvaki smo po
               tem, koliko imamo ministrstev ali koliko bi jih radi imeli. Se sprašujete, kdo bo
               delal za birokracijo? Zato mu nasprotujem! Začnimo razmišljati, kako bomo združevali
               določena ministrstva, ne pa širili resorje. Zato je pa najhuje ravno v tem, da še
               ministri med seboj ne vedo, kdo je minister, da bi lahko konstruktivno sodelovali in
               delali v prid državljanov Slovenije. To so stvari, ki so nedoumljive. To dejansko
               slovenske državljane tare in se sprašujejo, kako daleč misli ta država peljati to
               nekorektno, neproduktivno politiko. Absolutno se strinjam in zato smo tudi v
               Slovenski demokratski stranki vložili ta amandma, da dejansko poskušamo preprečiti ta
               lobi in te stvari, ki se dogajajo v Sloveniji. Hvala.</p>
            </sp>
            <sp xml:id="SDZ5-Redna-07-2009-06-16.sp90">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa ministrica.</p>
            </sp>
            <sp xml:id="SDZ5-Redna-07-2009-06-16.sp91">

               <speaker>IRMA PAVLINIČ KREBS:</speaker>

               <p>Spoštovani gospod poslanec, dovolim si popraviti vašo navedbo, za katero ocenjujem,
               da res ni točna. Z dvema izjavama želim polemizirati, in sicer rekli ste, da širimo
               birokracijo in ste skušali ponazoriti ta prenos med Ministrstvom za gospodarstvo in
               Ministrstvom za visoko šolstvo, znanost in tehnologijo kot primer širjenja
               birokracije. Samo stavek iz poročila matičnega delovnega telesa, da ne bom sama
               dajala teh ocen: "Večina članov na odboru se je strinjala z argumenti Vlade, da je
               treba področje informacijske družbe ter elektronskih komunikacij in pošte združiti v
               en resor in s tem preko usklajene usmerjevalne funkcije prispevati k bolj učinkoviti
               zadovoljitvi potreb uporabnikov." Gre torej za združevanje in iz dveh direktoratov bo
               nastal en direktorat, kar pomeni, en direktor manj, kar gotovo ne kaže v smer
               povečevanja položajnih delovnih mest, ki nosijo v svoji funkciji tudi boljše
               plače.</p>
               <p>In če ste vprašali, ali Vlada sploh kaj razmišlja, kako zmanjševati stroške države,
               vas samo spomnim, da smo štirinajst dni nazaj spoštovanemu Državnemu zboru predložili
               pregled ne samo kriznih ukrepov, ampak mislim, da 30 strani, ne varčevalnih ukrepov,
               temveč vseh aktivnosti, ki jih počne Vlada ta trenutek, vse z ambicijo zmanjševanja
               javnofinančnih odhodkov, v delu zelo uspešno, v drugem manj, vendar javnofinančni
               odhodki za delovanje javnega sektorja se v pomembnem delu znižujejo.</p>
            </sp>
            <sp xml:id="SDZ5-Redna-07-2009-06-16.sp92">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Silven Majhenič.</p>
            </sp>
            <sp xml:id="SDZ5-Redna-07-2009-06-16.sp93">

               <speaker>SILVEN MAJHENIČ:</speaker>

               <p>Spoštovani prisotni! Amandma podpiram, kajti le na tak način je možno preprečiti
               tisto, kar ni sprejemljivo.</p>
               <p>Mnenja, kam naj sodijo elektronske komunikacije in pošta, so seveda poglavje
               različnih interesov posameznikov in strank. Po mnenju Slovenske nacionalne stranke pa
               je to področje, ki sodi v splošne gospodarske dejavnosti in nikakor ne sodi med
               pristojnosti Ministrstva za visoko šolstvo, znanost in tehnologijo. Razvojno in tržno
               je tovrstna dejavnost zagotovo bolj prepoznavna na področju gospodarske dejavnosti,
               zato je tudi prav, da se loči od visokega šolstva, ki s tem resnično nima ničesar
               skupnega.</p>
               <p>Kot je znano, so glavne dejavnosti pošte univerzalne poštne storitve, ki se
               izkazujejo s tipično gospodarsko dejavnostjo, takšno, kot jo poznamo v Evropi. Kot
               smo videli, se tudi sami predstavniki Pošte ne vidijo drugje kot v Ministrstvu za
               gospodarstvo ali v Ministrstvu za promet. In to je njihova edina in prava,
               sprejemljiva umestitev. Hvala.</p>
            </sp>
            <sp xml:id="SDZ5-Redna-07-2009-06-16.sp94">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod dr. Gantar.</p>
            </sp>
            <sp xml:id="SDZ5-Redna-07-2009-06-16.sp95">

               <speaker>DR. PAVEL GANTAR:</speaker>

               <p>Hvala lepa, gospod podpredsednik. Seveda sem v hudi zadregi in mi je žal, ker so
               kolegi iz Poslanske skupine SDS spisali tako nesrečen amandma, ki omejuje razpravo o
               tem, o čemer se ves čas razpravlja. Prej sem vas opozarjal, da ne bi smeli
               razpravljati o določenih stvareh, kljub temu ste. In zdaj sem sam pred enako dilemo
               in skušnjavo.</p>
               <p>Jaz seveda ne bom podprl tega amandmaja, ker je jasno - amandma, lahko bi rekli
               takšna ne preveč domiselna zloraba 132. člena Poslovnika Državnega zbora, ki omogoča
               amandma na prehodne člene, in potem se lahko izpelje diskusija o zakonu v celoti ali
               posameznih dilemah. Dobro.</p>
               <p>Meni je žal, da je tako in da ne moremo imeti neke celovite in vsebinske razprave ob
               tej zadevi, bila pa je na odboru, ampak vseeno bi rekel naslednje. Jaz bi na nek
               način vendarle omenil, če bi smel razpravljati, bi potem rekel to, da je treba
               najprej povedati, da upravljanje z lastniškimi deleži Telekoma Slovenije in njegove
               hčere Mobitela ter Pošte Slovenije in mogoče še kakšnega manjšega operaterja, ki je
               eventualno v državni lasti, deloma ali ne, ostaja na Ministrstvu za gospodarstvo in
               se ne prenaša na Ministrstvo za visoko šolstvo, znanost in tehnologijo.</p>
               <p>In drugič. Če bi bil minister tu in če bi uspel na široko govoriti o tem, bi ga
               spomnil, da je direktor Direktorata za elektronske komunikacije na Ministrstvu za
               gospodarstvo pod pritiskom Komisije Evropske unije in Direktorata za informacijsko
               družbo moral odstopiti iz nadzornega sveta Telekoma, ker so ugotovili evidenten
               konflikt interesov med regulatorno in zakonodajno funkcijo in članstvom v nadzornem
               svetu, ki pomeni zastopanje najboljših interesov družbe. In je moral odstopiti. Zato
               je pomembno prenesti to področje elektronskih komunikacij kam drugam, lahko
               razpravljamo kam, vendar ne sme biti tam, kjer je upravljanje z lastniškim deležem
               Mobitela, Telekoma in Pošte Slovenije. Kam torej prenesti? Jaz bi se zelo strinjal z
               vami kot nekdanji minister za informacijsko družbo, da bi ustanovili takšno
               ministrstvo. Videli ste, da takšna ideja ni prisotna niti v koaliciji, še manj pa v
               opoziciji. Kam torej te zadeve narediti?</p>
               <p>Prav gotovo in tu verjetno ni velikih dilem, je treba ponovno združiti področje
               elektronskih komunikacij z informacijsko družbo. Zakaj? Če bi smel o tem govoriti,
               gospod podpredsednik, bi vam povedal, da se dogaja konvergenca energij, torej
               storitev omrežij, vsebin in da večina direktiv Evropske unije pokriva tako
               elektronske komunikacije, hkrati kot informacijsko družbo in ni več ločevanja med
               temi. In to se je pokazalo kot problem. Še leto, dve po tem so mene z Evropske
               komisije opozarjali, da Slovenija ni več prisotna, da ne hodijo, da se en direktorat
               izgovarja na drugega in nobeden ne gre gor in nihče ne sodeluje pri ustvarjanju novih
               predpisov.</p>
               <p>Še dve leti potem so me opozarjali, da ni naši predstavnikov v tem, tistem, tretjem
               organu, ki je zelo pomemben za regulatorne in druge in "policy making" funkcije v
               komisiji in niti ne v Sloveniji. Zakaj? Zato, ker smo razdelili majhno racionalno
               organizirano skupino na dva dela in nobeden od teh dveh delov ni mogel dobro delati.
               Nismo pa povečali preveč zaposlovanja. In če bo to združeno nazaj, je to nujno
               narediti in seveda v strukturi, upravni strukturi, če bi smel o tem govoriti, bi vam
               to povedal, je to najbolj naravno okolje Ministrstvo za visoko šolstvo, znanost in
               tehnologijo. V tej strukturi definitivno, ker je to področje tako močno povezano prav
               z znanstvenim in tehnološkim razvojem in je tako ali drugače v vseh državah vezano na
               to. Nekatere države te stvari nimajo pod ministrstvi, ampak imajo posebne vladne
               službe - v Angliji, v Združenem kraljestvu itn. In naša ureditev je še najbližja tej
               ureditvi, ki jo ima Komisija kot Direktorat za informacijsko družbo.</p>
               <p>Če bi smel govoriti, bi vam povedal, da minister, katerikoli minister nima nobenih
               pristojnosti nad Agencijo za pošto in elektronske komunikacije in jih tudi novi
               minister, če bo to preneseno in ko bo, Golobič ne bo imel. In mi je zelo žal, bi
               rekel, da bivši minister še danes ne ve, da je APEK- Agencija za pošto in elektronske
               komunikacije neodvisni organ, ki ima celo lasten vir financiranja in se financira iz
               prispevkov operaterjev in je nad njim bolj kot vlada, ampak je nad njim Evropska
               komisija in Evropska regulatorna agencija. Bolj je odgovoren njej kot slovenski vladi
               in vanj sploh ne more posegati. Bojim pa se, da ta minister, ki ga sedaj tukaj ni,
               bivši, to štiri leta ni vedel in to me skrbi. In upam, da bo novi minister to vedel
               in da tega ne bo počenjal. Če pa ne, ga bomo mi prijeli za prste.</p>
               <p>In druga zadeva, ki je, bi rekel še to, da je veliko neznanje, nepoznavanja kar
               zadeva umeščanje. No saj, nobenemu ne morem več govoriti, kar zadeva umeščanja in če
               bi imeli razpravo o tem, bi pozorno in na široko razpravljal o tem, da elektronske
               komunikacije in storitve informacijske družbe so svobodna gospodarska dejavnost,
               vendar z vidika doseganja družbenih ciljev, ki jih naše družbe imajo, na nekaterih
               področjih trg ne more narediti vsega. Ali pa: nekatere stvari niso možne, jih ne more
               trg regulirati. Zato je ta svobodna gospodarska dejavnost nadgrajena s storitvami,
               kot je razvoj širokopasovnih omrežij v območjih in storitev, kjer se zasebnim
               operaterjem to ne splača, da trg ne zna poskrbeti za probleme, kot je internetna
               varnost, ali pa sploh zaščita podatkov, boj proti zlorabam itn; da so vse te stvari
               močno odvisne in da je uspeh teh komunikacij odvisen od reguliranja teh stvari, je
               vsakomur povsem jasno, če samo pogledamo, kakšen je problem v boju proti zlorabi,
               recimo, kartic ali plačilnih sredstev na internetu in tako naprej. Zato je jasno, da
               ta zadeva mora biti združena, mora biti povezana z najbolj vitalnim področjem, ki
               regulira znanstveni in tehnološki razvoj, in je ta rešitev dobra, smiselna.
               Navsezadnje moram priznati, ker so se nekateri hvalili, da so pisali zakone, če bi
               smel, bi vam povedal, da sem v koalicijski pogodbi, seveda, idejni oče, zagovarjanja
               te ponovne združitve, tokrat pri Ministrstvu za visoko šolstvo, znanost in
               tehnologijo, bil jaz.</p>
               <p>In še to. 14. oktobra 2004 je potekala seja Odbora za notranjo politiko. Tu je
               prisoten gospod Grims. Mi smo se takrat pogajali in dogovarjali in smo bili zelo
               blizu temu, da bi, ko se razformira ministrstvo, področje informacijske družbe in
               elektronskih komunikacij združili, prenesli na Ministrstvo za visoko šolstvo, znanost
               in tehnologijo, podjetje pa pustili pri Ministrstvu za gospodarstvo oziroma prenesli
               na Ministrstvo za gospodarstvo. Zelo daleč smo prišli, pa vendarle ta predlog ni bil
               sprejet. Pozneje sem neformalno slišal, če bi smel, bi vam povedal, da je bil razlog
               v tem, da SDS svoji sestrski stranki elektronskih komunikacij pač ni želela
               prepustiti. Na škodo, bi rekel, poznejšega razvoja. To je dejstvo.</p>
               <p>Kako je z gospodarstvom, bi rekel še to. Uničevati gospodarstvo. Mene pravzaprav res
               zanima, zakaj taka ihta pri uničevanju gospodarstva. Zakaj z vsemi temi obtožbami? Če
               jih imate, pojdite na sodišča ali kamorkoli. Zakaj uničevati neko slovensko podjetje,
               zakaj onemogočati, da dela doma? Samo zato, ker je z njo na tak ali drugačen način
               povezan, ampak na transparenten, se vidi, eden od politikov, ki ga tako sovražite? Ne
               vem, če je to dobro za Slovenijo, postati prvak v takšnem uničevanju podjetja, ki je
               solidno in ki svoje glavne zadeve dosega na mednarodnih trgih. Ampak jaz ga ne želim
               niti braniti, ker ga niti poznam - ne v dobrem, ne v slabem in tako naprej.</p>
               <p>Jaz teh amandmajev podprl ne bom. Menim, da je evidentno, da je treba ti dve področji
               združiti. Menim, da je evidentno, da je v nacionalni strukturi organizacije državne
               uprave zato najbolj primerno Ministrstvo za visoko šolstvo, znanost in tehnologijo,
               kdorkoli ga že vodi. In seveda, da moramo zagotoviti, da je APEK neodvisna in
               samostojna agencija - očitno - po besedah bivšega ministra - ni bila. In moramo
               pravzaprav potegniti iz tega razvoja informacijske družbe čim več za naše ljudi in
               izboljšati kvaliteto uslug in storitev na tem področju.</p>
               <p>In še enkrat, menim - ne menim, ampak ugotavljam, da regulatorna, upravna in
               oblikovanje politik na področju elektronskih komunikacij, informacijske družbe nima
               nobene zveze ne formalne ne institucionalne z upravljanjem z lastniškimi deleži
               Telekoma, Mobitela in Pošte Slovenija, če jo ima, smo v prekršku pred Komisijo
               Evropske unije. Hvala lepa.</p>
            </sp>
            <sp xml:id="SDZ5-Redna-07-2009-06-16.sp96">

               <speaker>PODPREDSEDNIK MAG. VASJA KLAVORA:</speaker>

               <p>Replika. ..<stage xml:id="SDZ5-Redna-07-2009-06-16.stage6">/oglašanje iz klopi./</stage>.. no, vam bom verjel. Izvolite.</p>
            </sp>
            <sp xml:id="SDZ5-Redna-07-2009-06-16.sp97">

               <speaker>MAG. BRANKO GRIMS:</speaker>

               <p>Gospod predsedujoči, lepo, da verjamete, ampak vam predlagam, da tudi preverite v
               magnetogramu, pa se boste prepričali, da ste zdaj pravilno ravnali, ker sem bil celo
               s priimkom izrecno imenovan.</p>
               <p>Namreč, tisto, kar bi moral replicirati spoštovanemu kolegu gospodu Gantarju, je prvo
               to, da je bilo čisto napačno sklicevanje name v celoti, kajti leta 2004 jaz
               zanesljivo nisem bil član Odbora za notranjo politiko in v tem delu je v celoti bilo
               to potem napačno interpretirano.</p>
               <p>Drugo, kar je treba poudariti, je pa to: prav moteče že postaja stalno podtikanje
               zlorabe procedure, ko o tem govorimo. Kajti, prej sem že zelo jasno povedal, če
               predlagamo podaljšanje nekega roka zato, da bi omilili ali vsaj zamaknili škodljive
               posledice v korist državljank in državljanov in torej ravnamo v njihovo korist, potem
               to lahko utemeljimo samo s tem, da te posledice predstavimo.</p>
               <p>Tretje, kar je posebej treba poudariti, če že uporabljate te izraze, kot je zloraba
               procedure, zloraba procedure, in to trdim, največja zloraba procedure, gospod Gantar,
               je pa prav v tem, da je Zakon o delitvi volilnega plena, ki se za formalni postopek
               imenuje Zakon o državni upravi, predlagan po skrajšanem postopku, za to ni nobenega
               poslovniškega razloga in ste to sprejeli prav na kolegiju, ki ga vodite vi. Namreč,
               če bi kaj veljalo sprejemati zdaj po skrajšanem postopku, bi bili to zakoni, ki bi
               pomagali razbremeniti slovensko gospodarstvo in oživiti gospodarski razvoj, ne pa
               deliti volilni plen, kar počnete še cele mesece po volitvah, ne glede na to, da smo z
               nekoč sanjskih 7,5% gospodarske rasti zgrmeli v samo nekaj mesecih na minus 8,5%
               nazadovanje. In rajši se ukvarjate z gospodarstvom in prenehajte deliti volilni plen
               in še najmanj, da za to zlorabljate skrajšani postopek, potem pa ta skrajšani
               postopek uporabljate kot argument, da se ne sme govoriti o bistvu, kaj ta zakon
               pravzaprav prinaša. Medkulturni dialog zahteva, to je temeljno načelo medkulturnega
               dialoga, da se govori odkrito in brez sprenevedanja. V SDS bomo tako, verjemite, tudi
               ravnali.</p>
            </sp>
            <sp xml:id="SDZ5-Redna-07-2009-06-16.sp98">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa Cvetka Zalokar Oražem. Prosim. Se odpovedujete? Gospod Franci Kek,
               izvolite.</p>
            </sp>
            <sp xml:id="SDZ5-Redna-07-2009-06-16.sp99">

               <speaker>FRANCI KEK:</speaker>

               <p>Hvala za besedo. Vloženi amandma ne bom podprl, ker je brezpredmeten. Da pa je
               brezpredmeten, se zaveda tudi sam predlagatelj, SDS, ki ga je vložil zgolj s tem
               namenom, da ima možnost udrihati po ministru za visoko šolstvo, znanost in
               tehnologijo Gregorju Golobiču. Pri tem se poslužujejo raznih manipulacij, ves čas
               govorijo zgolj o ministrstvu za visoko šolstvo, govorijo, kako pošta in univerze ne
               gresta skupaj, nikoli pa ne povedo, da gre za Ministrstvo za visoko šolstvo, znanost
               in tehnologijo. Obenem vsake toliko časa navržejo kakšno besedo, stavek ali dva, ki
               asociirajo na obsojanja vredne tajkune.</p>
               <p>Spoštovani predlagatelji, zakaj ne vložite interpelacije? Vložite interpelacijo proti
               ministru Golobiču, da se bo imel vsaj možnost braniti pred vsem tem, kar mu delate.
               Vložite interpelacijo!</p>
            </sp>
            <sp xml:id="SDZ5-Redna-07-2009-06-16.sp100">

               <speaker>PODPREDSEDNIK MAG. VASJA KLAVORA:</speaker>

               <p>Izčrpali smo seznam vseh prijavljenih. Gospod dr. Gantar izvolite, kaj želite? Še en
               krog. Odpiram prijavo. Prijava teče. Razpravljali bomo o amandmaju k 11. členu, ko
               smo zaključili splošno debato. Gospod Branko Marinič, imate besedo. Prosim.</p>
            </sp>
            <sp xml:id="SDZ5-Redna-07-2009-06-16.sp101">

               <speaker>BRANKO MARINIČ:</speaker>

               <p>Hvala lepa za besedo. Lep pozdrav vsem skupaj. Ni kaj drugega kot pri pomembnih
               vsebinah, ki so tako rekoč že zaključene, razpravljati le še in edino in samo o
               prehodnih in končnih odločbah. Na 11. in 12. člen je Slovenska demokratska stranka
               podala tudi amandma, v katerem želi nekatere stvari jasno definirati, kar zadeva rok
               oziroma začetek prenosa vseh funkcij, ki se nanašajo na vsebino zakona.</p>
               <p>Težko je utemeljevati vse skupaj, če ne sežeš v bistvo in vsebino, ker je povezano
               tudi z našim predlogom amandmaja. Ni mogoče zaobiti trenutne situacije, ko se
               obravnava tako pomembna vsebina, pa v tej vsebini tudi povezani amandmaji, da se to
               prenaša na ministrstvo, katerega minister je v zadnjem času tarča raznoraznih
               pogovarjanj, ugotavljanj in nečednosti.</p>
               <p>To, hote ali nehote, med poslanke in poslance vnaša neko moralno prisilo, da
               spregovorimo tudi o tem. Veste, pozivati k temu, da bi zaradi vsebine obravnave tega
               zakona Slovenska demokratska stranka vložila interpelacijo in tako oprala velikih
               nepravilnosti ministra za visoko šolstvo, znanost in tehnologijo, je seveda stvar
               vsake politične stranke, ki je zastopana v Državnem zboru, in ni prav, da prav
               koalicijski poslanci mešate vsebino teh amandmajev in te vsebine k pozivanju k temu,
               da naj se vendarle že enkrat odločimo in zahtevamo razpravo o odgovornosti ministra
               za visoko šolstvo, znanost in tehnologijo. Prepustite to nam. Bomo pravočasno
               ukrepali v skladu s poslovniškimi določili.</p>
               <p>Tisto, kar pa se mi zdi zelo pomembno, takšen sistem, kot je Pošta Slovenije, kot so
               Slovenske železnice in morda bi se našla še kakšna primerjava. To so seveda sistemi,
               ki zahtevajo veliko časa, če jih želimo na nek način prestrukturirati, če želimo en
               del v celotnem sistemu izločiti in ga nekako priklopiti na drugi resorni sistem. Zato
               smo tudi v tem amandmaju poskušali in želeli jasno definirati, kako in na kakšen
               način bi zagotovili potreben čas, da se vse to v nekem razumnem času pripravi. Kajti
               gre za pomembne stvari, ki jih bodo v sistemu Pošte Slovenije še kako veseli, saj po
               uveljavitvi - tako piše v prehodnih in končnih določbah - zakon začne veljati 15. dan
               po objavi v Uradnem listu Republike Slovenije. Zamislite si en sistem Pošte
               Slovenije, ki ni za eno ograjo, ampak je po celem teritoriju Republike Slovenije, da
               so tu potrebna velika prizadevanja, predvsem pa veliko znanja in sposobnosti ljudi na
               Pošti sami in morda tudi še vključevanje kakšnih zunanjih sodelavcev, da bi tako
               skušali to zakonsko določilo tudi v nekem doglednem času prenesti v sistem življenja
               oziroma funkcioniranja v novih okoliščinah, pod novo organizacijo.</p>
               <p>Da je vsebina obravnave tega predloga zakona, pa tudi teh amandmajev ravno v tem
               času, pač nismo krivi - kar nam nenehno očitate - v Slovenski demokratski stranki.
               To, kar ste si zakuhali v koalicijskih strankah, to juhico pač pojejte. Mi pri tem
               res nismo imeli nič in ne vzbujati v javnosti tega občutka, da je Slovenska
               demokratska stranka tista, ki hoče neke razprtije. To ste si med koalicijskimi
               partnerji sami povzročili in to zdaj sami prenašajte. Je pa res, da bi želeli malo
               več vsebinske razprave, a ste nam to onemogočili. Zato nam - tako kot ugotavljate
               sami, saj smo vendar politiki, ki se na te stvari spoznamo - druge možnosti več ni
               ostalo, kot da razpravljamo še o 11. in 12. členu, h katerima smo vložili tudi
               amandmaja. Toda verjemite, da to, kar predlagamo v teh amandmajih, pripomore k temu,
               da se bodo stvari v nekem razumnem času tudi primerno uredile. Zato ne hitite, saj
               vas je hitrost že velikokrat drago stala. Zdi se nam zelo pomembno, da bi s soglasjem
               in z nekim razumom potrdili predlog teh dveh amandmajev k 11. in 12. členu, kot ju
               predlagamo. Hvala lepa.</p>
            </sp>
            <sp xml:id="SDZ5-Redna-07-2009-06-16.sp102">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospa ministrica. Prosim.</p>
            </sp>
            <sp xml:id="SDZ5-Redna-07-2009-06-16.sp103">

               <speaker>IRMA PAVLINIČ KREBS:</speaker>

               <p>Hvala lepa, spoštovani gospod podpredsednik. Zgolj v pojasnilo predlagateljem
               amandmajev. Če ste predlagatelji predlagali vsebino amandmajev iz razlogov, kot ste
               zdaj pojasnili, vam moram povedati, da vas je k temu vodil napačen motiv. Gospodarski
               družbi, Pošta Slovenije in Telekom, za kateri ste menili, da bi bilo treba rok, kot
               pravite, podaljšati, da bi bil prenos ustrezen, nista predmet kakršnegakoli
               drugačnega urejanja v tem zakonu. Pristojnost Ministrstva za gospodarstvo v teh dveh
               družbah ostaja, in to je bilo velikokrat povedano. In če vas je ta motiv vodil pri
               pripravi tega amandmaja, zgolj pojasnjujem, da je bil napačen, ker morate razumeti,
               da družbi ostajata pod ingerenco Ministrstva za gospodarstvo.</p>
            </sp>
            <sp xml:id="SDZ5-Redna-07-2009-06-16.sp104">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Dr. Vinko Gorenak, izvolite.</p>
            </sp>
            <sp xml:id="SDZ5-Redna-07-2009-06-16.sp105">

               <speaker>DR. VINKO GORENAK:</speaker>

               <p>Hvala lepa. Ponovno bom povedal tisto, kar sem že prej rekel - ne bom govoril o
               zadevi Golobič, da vas ne bo kaj bolelo. To ni današnja tema. Današnja tema je to.
               Tista pa še pride, če bo treba.</p>
               <p>Seveda zelo težko razumem situacijo, ko nekateri pojasnjujete, kako zdaj Pošta,
               Simobil pa Mobitel in ne vem kdo še vse ne bo nič imel po tem prenosu z resornim
               ministrom, in to primerjate z zahodnoevropskimi državami. Že v prejšnjem nastopu sem
               zelo jasno povedal, takega modela v zahodno evropskih državah ni, nekaj podobnega je
               na Danskem, drugega ni, pa še tam iz povsem nekih drugih razlogov. Seveda direktne
               primerjave v zvezi s tem med Evropo in nami tudi niso mogoče. Namreč, zakaj? Mnogi ti
               sistemi v mnogih zahodno evropskih državah so privatizirali, pri nas so pa v državi
               lasti ali več ali manj v državni lasti. To pomeni, kaj? Da imajo resorni ministri
               tako ali drugače še vedno močan vpliv na imenovanje nadzornih svetov v upravi, itd.
               in tukaj je problem Slovenije, če ga že primerjamo z zahodno Evropo.</p>
               <p>Amandmaje pa seveda, še enkrat povem, pojmujem kot možnosti in priložnosti. Če bi bil
               grd ali ciničen, kar mi je bilo prej očitano, je rekel, "šansa" za popravni izpit,
               ne, ne bom tako rekel, rekel bom, možnost in priložnost, da se v danih razmerah
               odpravi neka zadeva, ki je bila očitno s strani Vlade predlagana v času, ko nekaterih
               stvari ne vi, torej, ne koalicija ne opozicija ni poznala, zaradi tega je to možnost
               in priložnost, da se v treh odnosno v šestih mesecih to odpravi. Odpravite sami, brez
               interpelacij. Brez težav bomo pa kakšno temo, o kateri vi ne bi želeli, da bi vi
               govorili, že spravili na dnevni red. Hvala lepa.</p>
            </sp>
            <sp xml:id="SDZ5-Redna-07-2009-06-16.sp106">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima dr. Gantar. Izvolite.</p>
            </sp>
            <sp xml:id="SDZ5-Redna-07-2009-06-16.sp107">

               <speaker>DR. PAVEL GANTAR:</speaker>

               <p>Seveda, zelo kratko, ker je bil očitek na postopek. Vendarle bi rekel, če kaj, potem
               pa vendarle ta zakon izpolnjuje pogoje za skrajšani postopek, to pomeni, manj
               zahtevne spremembe in dopolnitve zakona in dejansko so manj zahtevne. V nekaterih
               državah, v večini držav to sploh ne bi prišlo v parlament, ampak bi imela Vlada
               svobodno pravico, da uredi resorje tako, kot želi. Moram zavrniti ta očitek že,
               zaradi tega, ker je bil tako neposredno posredovan.</p>
               <p>Druga zadeva, ki je. Jaz sem, spoštovani kolegi, prepričan, če ne bi bilo, če ne bi
               šlo, če smem uporabiti ta izraz, ker ne bomo govorili o Golobiču, če ne bi šlo za
               vašega najhujšega ali pa najljubšega sovražnika, kakorkoli že menite, bi danes tudi
               med vami ostajala soglasja o tem, da je treba informacijsko družbo, Direktorat za
               informacijsko družbo in Direktorat za elektronske komunikacije združiti, ločiti ta
               direktorat, resorno, od upravljanja z lastniškimi deleži v operaterjih, v katerih ima
               država še pomembno lastnino in lepo stvari peljati naprej. To je skupna izkušnja,
               skozi vrstice bivšega ministra Vizjaka se je to tudi zelo videlo, se je tudi videlo
               in čutilo. In zato mislim, da je razlog za to zavračanje predvsem političen. Zdi se
               mi, da je to škodljivo.</p>
               <p>Vendar, kot sem že rekel. Jaz bom ta amandma zavrnil, in mislim, da je za področje
               elektronskih komunikacij, informacijske družbe ta rešitev najbolj ustrezna, kot jo
               predlaga zakon.</p>
            </sp>
            <sp xml:id="SDZ5-Redna-07-2009-06-16.sp108">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospod Vito Rožej.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp109">

               <speaker>VITO ROŽEJ:</speaker>

               <p>Hvala za besedo. Spoštovana ministrica, spoštovani predsedujoči, kolegice in
               kolegi.</p>
               <p>Danes govorimo o amandmaju, ki naj bi, kot je bilo tukaj rečeno, preprečil neke
               škodljive posledice, ki naj bi jih ta zakon prinašal. Jaz se bom poskušal omejiti na
               te morebitne škodljive posledice, za katere sam menim, da jih ni. Pa ne bom, kot je
               bilo že tukaj rečeno, govoril še o dnevnopolitičnih situacijah oziroma ne bom pa tudi
               govoril, recimo, o zlorabi funkcije predsednika matičnega odbora za to zadevo pri
               poročanju in tako naprej. Mislim, da je danes že cela točka, od uvodne besede naprej,
               bila zelo perfidno v to smer peljana, pa če se je še tolikokrat ponovi, da namen pač
               ni bil tak. Najbrž pa imamo tudi večino v Državnem zboru in saj je tudi javnost
               poskrbela, da se tudi širše ve, da si je lahko vsak ustvaril neko mnenje o tem, kako
               Odbor za notranjo politiko, javno upravo in pravosodje tega Državnega zbora v tem
               mandatu pač lahko deluje. V redu.</p>
               <p>Pri stvari, ki pa je danes tukaj na mizi, pa je bilo že rečeno v razpravi, pri
               argumentiranju večkrat poudarja o selitvi elektronskih komunikacij na Ministrstvo za
               visoko šolstvo. In redkokdaj se pove, da gre za Ministrstvo za visoko šolstvo,
               znanost in tehnologijo. Jaz ne vem, zakaj so razpravljavci zamolčali ta del resnice.
               Zakaj tega niso povedali? Zakaj so se zlagali o tem kakšno ministrstvo to je? Ali ti
               razpravljavci tako in tako vedno lažejo? Ali jim je sploh kaj za verjeti? Ali je to
               vedno tako bilo in vedno tako bo? Jaz verjamem, da ne. Jaz verjamem, da je
               marsikateri od razpravljavcev povedal tudi resnico. Gospod Peten je izrekel eno tako,
               glede katere se strinjam. In sicer, rekel je: da podtikanje namenov ni na mestu.
               Podtikanje namenov ni na mestu. Zato jaz tudi pričakujem, da bo gospod Petan izstopil
               iz Poslanske skupine SDS, ker glede na to, kar je v imenu njegove poslanske skupine
               povedal gospod Jerovšek, v tem svojem znanstvenofantastičnem slogu, ki smo ga tudi že
               vajeni, je veliko povedal o plenjenju države in tako naprej. Skratka podtikal je
               njene namene. Gospod Grims je tudi vedel veliko povedati o tem. In jaz zdaj ne vem,
               ali gre tukaj za neko zrcalno sliko, za sklepanje po sebi ali od kod to vnaprejšnje
               predvidenje, kaj naj bi nek zakon pomenil in kakšne naj bi njegove posledice v
               resnici bile. Mislim, da je bilo tukaj s strokovne strani velikokrat poudarjeno zakaj
               je združitev obeh direktoratov dobra, nujna, da so to tudi napotila Evropske unija,
               da smo v preteklem obdobju zaradi tega zaostajali na področju tozadevne zakonodaje.
               Zato sem jaz tudi prepričan, da se je ravno zaradi tega, ker je bila dosedanja
               ureditev takšna, kakršna je bila, delala škoda, ki se bo z zdajšnjo spremembo zakona
               spremenila. Dal bom dva primera.</p>
               <p>En primer je recimo lahko ravno ta monopolna vloga Telekoma, kjer je država v eni
               vlogi ta, ki predpisuje pravila igre, da tako rečem in na drugi strani lastnik.
               Zaradi tega smo uporabniki plačevali tudi dražje internetne storitve in tako
               naprej.</p>
               <p>Druga stvar, ki pa je tudi posledica, po mojem, nezadostno dodelane zakonodaje na tem
               področju, pa je zdajšnja širitev optičnih kablov, širokopasovnega interneta, seveda
               predvsem po urbanih naseljih. Mogoče tudi zaradi neke politične percepcije, da se v
               urbanih naseljih nekaj sme, drugje se pa rajši tega ne počne. Res pa je tudi, da se v
               urbanih naseljih nekaj splača, drugje se pa to ne splača, tudi o tem je že bilo tukaj
               govora. Ravno zaradi tega bi elektronske komunikacije sodile tudi pod Ministrstvo za
               visoko šolstvo, znanost in tehnologijo, da bi se seveda tudi podeželje tozadevno
               lahko opremilo, ker finančnega interesa ne bo. O čem govorim? Govorim o prekopavanju
               javnih cest, javnega dobrega. Mestne občine so bile vse soočene z velikim finančnim
               interesom prekopati te njihove ceste, zdajšnji zakon o elektronskih komunikacijah jim
               je to seveda dopuščal brez nekih velikih komplikacij. S čim se srečujemo po
               slovenskih mestih? Srečujemo se s prekopanimi cestami. Tukaj je en javni interes o
               javnih cestah šel v nasprotju z drugim javnim interesom, tem o širokopasovnem
               internetu. Stvari niso bile urejene in tukaj je največji izplen bil za investitorja.
               Za...</p>
            </sp>
            <sp xml:id="SDZ5-Redna-07-2009-06-16.sp110">

               <speaker>PODPREDSEDNIK MAG. VASJA KLAVORA:</speaker>

               <p>Gospod Rožej...</p>
            </sp>
            <sp xml:id="SDZ5-Redna-07-2009-06-16.sp111">

               <speaker>VITO ROŽEJ:</speaker>

               <p>... mariborsko nadškofijo, če tako rečem, z denarjem iz Dravskih elektrarn.</p>
            </sp>
            <sp xml:id="SDZ5-Redna-07-2009-06-16.sp112">

               <speaker>PODPREDSEDNIK MAG. VASJA KLAVORA:</speaker>

               <p>Gospod Rožej, bomo zakopali kable.</p>
            </sp>
            <sp xml:id="SDZ5-Redna-07-2009-06-16.sp113">

               <speaker>VITO ROŽEJ:</speaker>

               <p>Se bom vrnil. Skratka, tukaj mislim, da bo šlo s sprejetjem tega zakona ravno za
               preprečitev takšne in tovrstne škode. Vsak od nas ima lahko, tako kot je imel tudi
               gospod Petan, razne asociacije v igri, če mu nekdo reče pošta, pa reče poštni
               nabiralnik. Tudi, če meni nekdo reče Luka Koper imam svoje asociacije. Imam
               asociacijo na 20 tisoč evrov letne sejnine za nadzornika Bezjaka in imam asociacijo
               na milijonsko zadolženost Luke Koper, na krivdno razrešitev direktorja in tako
               naprej. Pa še bi se najbrž lahko kaj takega našlo, pa Slovensko industrijo jekla, pa
               se spomnim na ruskega kupca, na ministra Vizjaka, na kredit Nove ljubljanske banke,
               za rusko naložbo, kredit Nove ljubljanske banke in spet za oškodovanje družbenega
               premoženja. Ampak, asociacije najbrž niso tisto, na čemer bi mi morali svoje
               odločitve, racionalne odločitve utemeljevati. Tukaj pa upam, da se bomo na koncu, ko
               bomo glasovali, res lahko skoncentrirali na to, za kar v primeru tega zakona gre, da
               je skratka dobro, da bo čim prej "zafunkcioniral", da amandmaja, ki sta vložena,
               nista na mestu, da si bo Vlada organizirala svoje delo tako, da bo lahko učinkoviteje
               delala. In zato v tem primeru gre.</p>
               <p>Zato bom jaz zakon podprl, kot je bil predlagam. Amandmaja, predlagana, pa pač ne.
               Hvala.</p>
            </sp>
            <sp xml:id="SDZ5-Redna-07-2009-06-16.sp114">

               <speaker>PODPREDSEDNIK MAG. VASJA KLAVORA:</speaker>

               <p>Hvala.</p>
               <p>Zaključujem... Prijava teče o amandmaju k 11. členu. Splošno razpravo, pa bi
               zaključili.</p>
               <p>Gospod Marijan Pojbič, imate besedo.</p>
            </sp>
            <sp xml:id="SDZ5-Redna-07-2009-06-16.sp115">

               <speaker>MARIJAN POJBIČ:</speaker>

               <p>Spoštovani gospod predsedujoči!</p>
               <p>Kakor ste že prej uvodoma povedali, splošno razpravo bomo zaključili na tak način,
               kot jo je zaključil gospod Rožej. Zato dovolite, da tudi jaz nekaj stavkov povem v
               širšem kontekstu. In sicer, gospod Rožej je veliko stvari zdaj povedal, ki sploh niso
               vezane na ta amandma. Lahko povem, da...</p>
            </sp>
            <sp xml:id="SDZ5-Redna-07-2009-06-16.sp116">

               <speaker>PODPREDSEDNIK MAG. VASJA KLAVORA:</speaker>

               <p>Sem ga opozoril.</p>
            </sp>
            <sp xml:id="SDZ5-Redna-07-2009-06-16.sp117">

               <speaker>MARIJAN POJBIČ:</speaker>

               <p>Tako je, da bomo v Slovenski demokratski stranki ta amandma...</p>
            </sp>
            <sp xml:id="SDZ5-Redna-07-2009-06-16.sp118">

               <speaker>PODPREDSEDNIK MAG. VASJA KLAVORA:</speaker>

               <p> In vas bom tudi opozoril, če ne boste govorili.</p>
            </sp>
            <sp xml:id="SDZ5-Redna-07-2009-06-16.sp119">

               <speaker>MARIJAN POJBIČ:</speaker>

               <p>...tudi podprli.</p>
               <p>Rad bi pa povedal naslednje. Tukaj imam dokument enega vidnih strokovnjakov, ki se
               zelo dobro spozna na telekomunikacije in tudi APEK in je zapisal naslednje, lepo
               prosim, citiram: "Več kot očitno je, da bilo delo agencije doslej in v prihodnje
               veliko bolj interdisciplinarno kot je pokrivanje področja posameznih ministrstev prav
               zaradi omenjenega dejstva in velike ihte Ministrstva za visoko šolstvo po nadzoru
               elektronske komunikacije in pošte ter njegove lastniške vpletenosti v gospodarske
               družbe, ki so v preteklosti izvajale milijonske posle s podjetji iz ITK sektorja,
               predvsem državnimi, se nikakor ne morem otresti dvoma, da gre zgolj za nadzor
               ministrstva nad sektorjem in filtracijo svojih sil v državna podjetja. Takšna
               vpletenost ministrstva v lastniške strukture gospodarskih družb iz ITK sektorja in
               želje po nadzoru tega nikakor ne more zagotavljati nevtralnosti in samostojnega dela
               agencije, saj se zaradi konflikta interesov same po sebi izključujejo. To je napisal
               eden izmed eminentnih strokovnjakov, ki se na te stvari zelo dobro spozna. Kaj to
               pomeni? Kakšen je cilj Ministrstva za visoko šolstvo je zelo jasno. Prav gospod
               Golobič je tisti, ki ima na tem področju zelo, zelo veliko težav. In on je tisti
               zadnji, ki bi si lahko dovolil, da se s tem zakonom ta prenos telekomunikacij prenese
               na visoko šolstvo, na njegovo ministrstvo. Prepričan sem, da to, kar je bilo tukaj
               zapisano, da je to ključni cilj tega ministrstva predvsem, ko gre za kontrolo in
               mislim, da tudi zelo jasno tisti, ki pozna APEK, ve, kakšna je njegova naloga, te
               agencije, in tukaj gre za izdajanje dovoljenj za frekvence in tako naprej. Se pravi,
               Ministrstvo za visoko šolstvo hoče postati drugi Berlusconi, hoče na vsak način
               prevzeti kontrolo nad medijskim prostorom in to je tisto, kar nas skrbi. V Slovenski
               demokratski stranki tega zakona nikoli ne bomo podprli.</p>
            </sp>
            <sp xml:id="SDZ5-Redna-07-2009-06-16.sp120">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa. Gospod Rožej, replika? Replika bi bila prej namenjena, ker sem vam
               dovolil govoriti. Kaj želite? Ne vem. Opozoril vas je na to, na kar sem vas jaz
               opozoril, zato vam ne morem dati replike.</p>
               <p>Gospod Zvonko Černač, izvolite. Ja lahko.</p>
            </sp>
            <sp xml:id="SDZ5-Redna-07-2009-06-16.sp121">

               <speaker>VITO ROŽEJ:</speaker>

               <p>Hvala, predsedujoči.</p>
            </sp>
            <sp xml:id="SDZ5-Redna-07-2009-06-16.sp122">

               <speaker>PODPREDSEDNIK MAG. VASJA KLAVORA:</speaker>

               <p>Če vstanete, prosim.</p>
            </sp>
            <sp xml:id="SDZ5-Redna-07-2009-06-16.sp123">

               <speaker>VITO ROŽEJ:</speaker>

               <p>Jaz bi vas prosil, če v prihodnje, kadar bodo razpravljavci citirali strokovnjake,
               jih mogoče opomnite na to, da omenijo, za katerega strokovnjaka gre, da se bomo znali
               ostali, ki bomo to slišali, odločiti, za kako verodostojno mnenje gre. Ker vsi vemo,
               da nekdo, ki je iz stroke, je res strokovnjak, nekdo, ki pa je samo sodelavcev...
            </p>
            </sp>
            <sp xml:id="SDZ5-Redna-07-2009-06-16.sp124">

               <speaker>PODPREDSEDNIK MAG. VASJA KLAVORA:</speaker>

               <p>S tem se pa strinjam.</p>
            </sp>
            <sp xml:id="SDZ5-Redna-07-2009-06-16.sp125">

               <speaker>VITO ROŽEJ:</speaker>

               <p>... iz poslanske skupine pa pač ni nujno strokovnjak.</p>
            </sp>
            <sp xml:id="SDZ5-Redna-07-2009-06-16.sp126">

               <speaker>PODPREDSEDNIK MAG. VASJA KLAVORA:</speaker>

               <p>S tem se strinjam. Hvala.</p>
               <p>Gospod Zvonko Černač, prosim. Proceduralno.</p>
            </sp>
            <sp xml:id="SDZ5-Redna-07-2009-06-16.sp127">

               <speaker>ZVONKO ČERNAČ:</speaker>

               <p>Hvala lepa. Spoštovane kolegice in kolegi.</p>
               <p>Danes smo kar nekajkrat slišali kritiko na račun nekaterih mojih kolegov v poslanski
               skupini, češ da se pri razpravah ob tej točki ne držimo Poslovnika. Ob tem, da je
               večina kolegov predvsem pa mag. Vizjak je razpravljal o tej zadevi in vsi ostali,
               opozoril v skladu z amandmaji, ki so na dnevnem redu in o katerih smo razpravljali,
               na to, da je namen amandmajev, da vladajoči koaliciji da nek razmislek, nek čas, da
               razmislijo o neustreznosti oziroma o škodljivosti te poteze, ki se namerava
               storiti.</p>
               <p>Žal pa na drugi strani, sem pozorno poslušal nekatere ostale razpravljavce, predvsem
               s strani vladajoče koalicije, nisem slišal nekih očitkov o tem, da je šla razprava
               mimo tega, o čemer naj bi danes govorili in verjetno je prav, da v državnem zboru ne
               glede na to, kako je formalno neki amandma zapisan, govorimo o vsebinah, o vsebini
               zakona, o tistem, kar je dobro, kar je slabo. Temu razmišljanju, moram povedati, je v
               svoji razpravi pritrdil tudi predsednik Državnega zbora, ki je govoril o vsebini.
               Formalno gledano je, kot bi se izrazil sam, grobo kršil Poslovnik Državnega zbora in
               ko sem ga poslušal se mi je porajalo eno mišljenje, išče se predsednik Državnega
               zbora, ki bo opozoril predsednika državnega zbora, da krši Poslovnik. Vendar mislim,
               da zadeve ni mogoče jemati tako ozko in tudi ne bi bilo dobro, da jo jemljemo tako
               ozko. Ne, zaradi njega, zaradi vas, spoštovani gospod predsednik, ampak zaradi vseh
               nas, ki razpravljamo in delujemo v Državnem zboru. Predlagal, da se v prihodnje v
               okviru razprav in v okviru časa, ki ga imajo posamezne poslanske skupine na voljo,
               dejansko držimo Poslovnika, vendar na tak način, da se ga držimo za vse enako. Zaradi
               tega mislim, da ni prav, da se posamezni poslanci, poslanke opominjajo, ko v skladu s
               Poslovnikom obrazlagajo svoja stališča, na drugi strani pa ni nekoga, ki bi opomnil,
               v tem konkretnem primeru, predsednika Državnega zbora, ki je govoril popolnoma o
               vsebini.</p>
               <p>Jaz temu, kar je povedal, ne nasprotujem, ker mislim, da je povedal kar nekaj
               koristih stvari, o katerih se da tudi v okviru obrazložitve teh amandmajev
               razpravljati, kar bom potem, ko mi bo na voljo še nekaj časa poslanske skupine, tudi
               storil.</p>
               <p>Skratka, moj proceduralni predlog je ta, da delujemo v skladu s Poslovnikom, da pa
               duh Poslovnika ni omejevanje razprave posameznih poslancev v okviru časa, ki ga imajo
               na voljo v okviru časa poslanske skupine. Hvala lepa.</p>
            </sp>
            <sp xml:id="SDZ5-Redna-07-2009-06-16.sp128">

               <speaker>PODPREDSEDNIK MAG. VASJA KLAVORA:</speaker>

               <p>Besedo ima gospod Zvonko Černač.</p>
            </sp>
            <sp xml:id="SDZ5-Redna-07-2009-06-16.sp129">

               <speaker>ZVONKO ČERNAČ:</speaker>

               <p>Torej, zakaj ta časovna uveljavitev oziroma zakaj predlog tega časovnega odmika?
               Predlog zaradi tega, ker je to, kar predlagate, neustrezno. Tega zakona, teh sprememb
               ne morete utemeljiti. Ne morete utemeljiti, ker se nekaj prenaša iz Ministrstva za
               gospodarstvo na Ministrstvo za visoko šolstvo brez enega argumenta. To področje v
               okviru Ministrstva za gospodarstvo, ki ga sedaj vodi minister Lahovnik, deluje dobro.
               Dobro deluje.</p>
               <p>Prej je bilo govora o optiki. V času ministrovanja mag. Vizjaka so se procesi
               sprožili in se zdaj v ministrovanju gospoda Lahovnika nadaljujejo. Bojim se, da se
               bodo pod novim ministrom zaustavili.</p>
               <p>Drugo. Po petku, po tistem, ko se ni zgodil odstop, ki bi se moral zgoditi, dajete
               telekomunikacije, elektronske komunikacije v naročje človeku, ki je lastnik poštnih
               nabiralnikov, solastnik poštnih nabiralnikov na Nizozemskem, torej živo zainteresiran
               za to, da ima tudi kot politik nadzor nad tem področjem. To ne samo, da je
               nehigienično in netransparentno. To je škandalozno. To je škandal. To je kriminal, ki
               se dogaja tukaj, danes pred očmi celotne slovenske javnosti. In vi s tem, ko boste to
               danes potrdili, držite ne samo eno roko v tem žaklju, v tem žaklju držite obe roki in
               tem "rabotam" asistirate. Nič več ni ostalo od Nove politike Zaresa, razen poštnih
               nabiralnikov vašega predsednika na Nizozemskem oziroma ne poštnih, lastniških
               nabiralnikov vašega predsednika na Nizozemskem. Hvala.</p>
            </sp>
            <sp xml:id="SDZ5-Redna-07-2009-06-16.sp130">

               <speaker>PODPREDSEDNIK MAG. VASJA KLAVORA:</speaker>

               <p>Gospa Oražmova, proceduralno.</p>
            </sp>
            <sp xml:id="SDZ5-Redna-07-2009-06-16.sp131">

               <speaker>CVETKA ZALOKAR ORAŽEM:</speaker>

               <p>Hvala lepa.</p>
               <p>Jaz sem že prej povedala, da se danes pač Poslovnik krši in nisem pri tem izvzemala
               nikogar. Govorila sem pač, da ga kršimo, da delamo nad njim nasilje in zato si je
               gospod Černač privoščil uvod in najprej tri minute govoril, kako bi pravzaprav nek
               duh Poslovnika morali kreativno prilagoditi temu, da bi imeli možnost govoriti kaj
               drugega. In mislim, da je prav na koncu v zadnji minuti, ko je imel še možnost in čas
               za razpravo v okviru svoje poslanske skupine, naredil popolnoma neprimeren in
               nekorekten napad, ki mislim, da je bistveno hujši, kot je bila moja beseda o
               pobalinski potezi. In če si zdaj lahko dovolim, mislim, da je bilo tole, in si bom
               dovolila gospod Černač, najmanj kar lahko rečem, silno pobalinska in vendarle tudi
               nesramna zadeva, ko obtožujete tako ministra Golobiča kot tudi stranko Zares in
               mislim, da ste šel čez vse mere. Ampak tega smo navajeni, tega bo veliko, obtoževalo
               se bo sem in tja. Ne vem, o poštnih nabiralnih bo treba tudi še kaj drugega reči,
               tudi jaz ga imam doma, pa zato ...</p>
            </sp>
            <sp xml:id="SDZ5-Redna-07-2009-06-16.sp132">

               <speaker>PODPREDSEDNIK MAG. VASJA KLAVORA:</speaker>

               <p>Proceduralni predlog bi prosil?</p>
            </sp>
            <sp xml:id="SDZ5-Redna-07-2009-06-16.sp133">

               <speaker>CVETKA ZALOKAR ORAŽEM:</speaker>

               <p>Proceduralni predlog ponavljam, da bi se morali, in še enkrat pravim, danes bi se
               morali na začetku te točke zmeniti, da Poslovnik pri tej točki ne velja in ga vsi
               veselo kršimo.</p>
            </sp>
            <sp xml:id="SDZ5-Redna-07-2009-06-16.sp134">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Izvolite gospod Černač.</p>
            </sp>
            <sp xml:id="SDZ5-Redna-07-2009-06-16.sp135">

               <speaker>ZVONKO ČERNAČ:</speaker>

               <p>Verjamem, spoštovana kolegica Oražmova, da resnica boli. Bi pa prosil, spoštovani
               predsedujoči, da kolegico javno opomnite, v skladu s Poslovnikom, ker je zlorabila
               Poslovnik in govorila o vsem drugem samo o tistem, kar ji je bilo dano v okviru te
               možnosti, ki ste ji jo dali, ne. Hvala lepa.</p>
            </sp>
            <sp xml:id="SDZ5-Redna-07-2009-06-16.sp136">

               <speaker>PODPREDSEDNIK MAG. VASJA KLAVORA:</speaker>

               <p>To, kar je gospa govorila, sem jo tudi opomnil in jo prosil, naj pove proceduralni
               predlog, vi pa v tem proceduralnem predlogu niste povedali nič.</p>
               <p>Izvolite, prosim. Kaj želite?</p>
            </sp>
            <sp xml:id="SDZ5-Redna-07-2009-06-16.sp137">

               <speaker>ALEKSANDER RAVNIKAR:</speaker>

               <p>Hvala gospod podpredsednik!</p>
               <p>Samo predlog bi dal v zvezi s proceduro, .... naslednji. Če si moj poslanski koleg
               privošči trditve o kriminalu, ki se dogaja tukaj, recimo v moji prisotnosti, potem
               pričakujem, da bo nemudoma vložil ovadbo ali pa naj bo tiho in ga k temu tudi vi
               pozovite. Hvala.</p>
            </sp>
            <sp xml:id="SDZ5-Redna-07-2009-06-16.sp138">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospa ministrica, izvolite.</p>
            </sp>
            <sp xml:id="SDZ5-Redna-07-2009-06-16.sp139">

               <speaker>IRMA PAVLINIČ KREBS:</speaker>

               <p>Hvala lepa. Spoštovani zbor!</p>
               <p>Zelo se trudim, da se, pravzaprav, držim v celoti Poslovnika in se ne javljam k
               besedi. Javim se zgolj in samo takrat, ko želim replicirati, torej zaščititi
               integriteto Vlade Republike Slovenije, katere predstavnica danes tukaj sem pred vami,
               ob res eklatantnih netočnostih, ki sem jih dolžna demantirati.</p>
               <p>In spoštovani gospod Černač, rekli ste, da je Vlada predlagala prenos teh dveh
               spornih področij oziroma prenos spornega področja iz Ministrstva za gospodarstvo na
               Ministrstvo za visoko šolstvo, znanost in tehnologijo brez vsakih argumentov.</p>
               <p>Trdim, da je najdaljša in najbolj argumentirana obrazložitev ravno pri tem predlogu
               zakona in da je Vlada soglasno, brez glasu proti, argumentom, ki sta jih predstavila
               predstavnika Ministrstva za visoko šolstvo in tudi za gospodarstvo, sledila, ker jim
               ni bilo česa očitati. Nenazadnje pa je na odboru, ki je obravnaval to vsebino,
               predstavnik Gospodarske zbornice ravno tako podprl in plediral, da je združevanje teh
               dveh področij nujno oportuno in je lahko zgolj in samo koristno. Toliko v demanti
               tega, da Vlada ni obrazložila tega predloga prenosa.</p>
            </sp>
            <sp xml:id="SDZ5-Redna-07-2009-06-16.sp140">

               <speaker>PODPREDSEDNIK MAG. VASJA KLAVORA:</speaker>

               <p>Gospod Prijatelj, želite besedo?</p>
            </sp>
            <sp xml:id="SDZ5-Redna-07-2009-06-16.sp141">

               <speaker>SREČKO PRIJATELJ:</speaker>

               <p>Postopkovno.</p>
            </sp>
            <sp xml:id="SDZ5-Redna-07-2009-06-16.sp142">

               <speaker>PODPREDSEDNIK MAG. VASJA KLAVORA:</speaker>

               <p>Prosim.</p>
            </sp>
            <sp xml:id="SDZ5-Redna-07-2009-06-16.sp143">

               <speaker>SREČKO PRIJATELJ:</speaker>

               <p>Hvala lepa, spoštovani podpredsednik, za besedo.</p>
               <p>Pozval bi prvega med enakimi, torej vas, da ne dovolite takih razprav, da ne
               poslušamo pobud in postopkovnih predlogov, da danes ne spoštujemo Poslovnika. To je,
               mislim, za ta Državni zbor malo preveč.</p>
               <p>Kar se pa tiče kolegov, ki diskutirajo v sklopu te točke, bi pa rekel, da je povsem
               normalno, da je lahko vzročna povezava s to tematiko in ima nekdo lahko o tem tudi
               "ultra" interese, da ne bi rekel česa drugega. Tako, da je kar umestno, da se tudi o
               tem pogovarjamo.</p>
            </sp>
            <sp xml:id="SDZ5-Redna-07-2009-06-16.sp144">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospod dr. Gorenak, imate besedo.</p>
            </sp>
            <sp xml:id="SDZ5-Redna-07-2009-06-16.sp145">

               <speaker>DR. VINKO GORENAK:</speaker>

               <p>Hvala lepa.</p>
               <p>Malo časa je ostalo. Maloprej smo slišali razpravo nekoga, ki je omenil pet mojih
               poslanskih kolegov z imenom in priimkom in jih gladko popljuval, pa se ni zgodilo
               nič. Moral bi se oglasiti že takrat, pa bom vseeno ta čas izkoristil, da povem
               naslednje. Prav je, da omenjamo ljudi, ki so v tej dvorani, kadar je to možno, ne pa,
               da počnemo to, kar počnemo. Sicer pa je bistvo tudi v tem, da po sistemu, kakršen je
               zdaj predlagan, naj bi torej pravila igre postavljal en minister. Ampak hkrati bo ta
               isti minister postavljal tudi, ali vsaj posredno kot predlagatelj, tako vodstvo kot
               nadzorni svet. To je tisto, kar je že nekdo rekel, enako temu, da mački damo v
               varstvo miši. To je neumnost. Hvala lepa.</p>
            </sp>
            <sp xml:id="SDZ5-Redna-07-2009-06-16.sp146">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Gospa ministrica, izvolite.</p>
            </sp>
            <sp xml:id="SDZ5-Redna-07-2009-06-16.sp147">

               <speaker>IRMA PAVLINIČ KREBS:</speaker>

               <p>Samo replika, pojasnilo netočnosti. Tega minister na podlagi tega zakona ne bo mogel
               početi, ker gospodarski družbi, še enkrat ponavljam, Pošta in Telekom, ki seveda
               imata upravi in nadzorne organe, ostajata v pristojnosti ministra za gospodarstvo, se
               torej, nič ne spreminja, samo pojasnilo netočnosti. Hvala lepa.</p>
            </sp>
            <sp xml:id="SDZ5-Redna-07-2009-06-16.sp148">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Ugotavljam, da ne želi več nihče razpravljati o amandmaju k 11. členu in dajem v
               razpravo amandma k 12. členu. Pri tem vas opozarjam, če bomo debatirali, razpravljali
               o tem členu, da gre le za to, da se besedna zveza najkasneje "v treh mesecih"
               nadomesti z besedno zvezo "po treh mesecih". Bi želel kdo razpravljati o tem? Gospa
               ministrica, izvolite.</p>
            </sp>
            <sp xml:id="SDZ5-Redna-07-2009-06-16.sp149">

               <speaker>IRMA PAVLINIČ KREBS:</speaker>

               <p>Hvala lepa. Samo pojasnilo z enakimi argumenti, da datum, tako kot je predlagan, ni
               določen - Ne podpiramo tega amandmaja, argumenti so enaki, kot so bili pri prejšnjem
               amandmaju.</p>
            </sp>
            <sp xml:id="SDZ5-Redna-07-2009-06-16.sp150">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Ker ne želi nihče več razpravljati, zaključujem razpravo. O amandmajih bomo v skladu
               z časovnim potekom seje zbora odločali danes v okviru glasovanj, pol ure po
               prekinjeni 7. točki dnevnega reda. S tem prekinjam to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title6">7. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH
                  ZAKONA O SISTEMU PLAČ V JAVNEM SEKTORJU - NUJNI POSTOPEK.</title>
               </p>
               <p>Predlog zakona je v obravnavo zboru predložila Vlada.</p>
               <p>Kot, da bi slišal proceduralno. Preveč jih je bilo pa se mi dogaja. Besedo dajem
               predstavniku Vlade za dopolnilno obrazložitev predloga zakona.</p>
               <p>Izvolite, gospa ministrica.</p>
            </sp>
            <sp xml:id="SDZ5-Redna-07-2009-06-16.sp151">

               <speaker>IRMA PAVLINIČ KREBS:</speaker>

               <p>Hvala lepa za besedo. Spoštovani, spoštovane.</p>
               <p>Predlog zakona o spremembi Zakona o sistemu plač v javnem sektorju, ki je pred vami
               po nujnem postopku, predlagamo zato, ker želimo, da se premakne zadnja tretjina
               odprave plačnih nesorazmerij za funkcionarje s 1. julija 2009 na datum 1. december
               2009. Omenjeni premik je potreben ne zgolj samo zaradi zaskrbljujoče javnofinančne
               situacije v Republiki Sloveniji, zaradi pričujoče gospodarske krize, ampak je rok 1.
               december 2010, hkrati tudi rok, v katerem je s kolektivno pogodbo za javni sektor
               določen kot skrajni datum za odpravo plačnih nesorazmerij, to je četrte ali zadnje
               četrtine vseh javnih uslužbencev. Želimo, da se ob javnofinančnih prihrankih, ki jih
               zasledujemo, spoštuje načelo enakosti, tako javnih uslužbencev kot funkcionarjev,
               glede uresničitve in implementacije plačnega sistema določenega z zakonom o sistemu
               plač v javnem sektorju in dogovorjenega s kolektivno pogodbo za javni sektor.
               Implementacija plačnega sistema je zaradi različnih dogovorov v različnih rokih,
               torej direktorji so z uredbo dejansko že, če ne bi tudi njim premaknili odpravo
               plačnih nesorazmerij, bi z odpravo letos že končali. Ravno tako, če ne bi bila
               podprta ta predlagana sprememba, bi bila dokončno odpravljena plačna nesorazmerja
               funkcionarjem. Ostalim javnim uslužbencem v javnem sektorju, pa zaradi tega, ker je
               dogovor bil sklenjen najkasneje, bi se odpravila plačna nesorazmerja šele dejansko po
               dveh letih. Funkcionarji in direktorji, če Vlada ne bi ukrepala, bi bili
               privilegirani. Ker želimo, da se dejansko posledice finančne krize razporedijo enotno
               in pravično, predlagamo spremembo dinamike za funkcionarje. Ta vlada je morala namreč
               zaradi implementacije novega plačnega sistema takoj ob nastopu mandata in napovedi
               Urada za makroekonomske analize in razvoj, da bo rast plač v javnem sektorju, zaradi
               implementacije novega plačnega sistema, sklenjenega pod bivšo vlado pod popolnoma
               drugimi makroekonomskimi razmerji, pomenila rast plač v javnem sektorju v letu 2009,
               torej v kriznem letu, za skoraj 10% točk. Za ukrepe, ki smo jih dejansko dosegli, z
               zmanjšanjem plač funkcionarjev za 4%, z odpravo dinamike nesorazmerij na skrajni
               datum v letu 2010, z dogovorom z javnimi uslužbenci v javnem sektorju o tem, da se
               letos plače ne bodo usklajevale, da se ne bo izvršila tretja odprava plačnih
               nesorazmerij, dogovorjena za mesec september 2009, da se bodo odpovedali izplačilu
               redne delovne uspešnosti, delu sredstev za povečan obseg dela, da se bo izplačal
               regres v lanski višino. Torej smo v letu 2009 že iz naslova plačne politike ustvarili
               103 milijone evrov prihrankov. Ta predlog zakona, ki ima enako ambicijo - ustvariti
               manjši pritisk na javnofinančne blagajne, pred vami. Predlagam, da ga podprete. Hvala
               lepa.</p>
            </sp>
            <sp xml:id="SDZ5-Redna-07-2009-06-16.sp152">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Predlog zakona je obravnaval Odbor za notranjo politiko, javno upravo in pravosodje
               kot matično delovno telo. Besedo dajem predsedniku dr. Vinku Gorenaku za predstavitev
               poročila odbora.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp153">

               <speaker>DR. VINKO GORENAK:</speaker>

               <p>Odbor za notranjo politiko, javno upravo in pravosodje je ta zakon obravnaval na 13.
               nujni seji 11. 6. 2009. Postopek je nujni postopek. Tako je določil Kolegij
               predsednika Državnega zbora 5. 6. 2009.</p>
               <p>Na Odboru smo imeli na razpolago predlog zakona, mnenje Zakonodajno-pravne službe,
               mnenje komisija Državnega sveta o odgovoru Ministrstva za javno upravo na mnenje
               Zakonodajno-pravne službe in pa mnenjem Sodnega sveta. Kar se tiče mnenje Sodnega
               sveta, sodni svet ni nasprotoval, je pa opozoril na to, da je še nerealizirana
               ustavna določba, ki se tiče plač sodstva. Kar se tiče mnenja Zakonodajno-pravne
               službe, ta je bila mnenja, da je potrebno amandmirati tudi prehodno in končno
               določbo. Sicer pa so cilji zakona, ki jih je predstavila ministrica, skladni s tem,
               kar je sicer pravkar govorila.</p>
               <p>Člani Odbora smo razpravljali o amandmaju k 1. členu, ki je sledil stališču
               Zakonodajno-pravne službe, razpravljali smo pa tudi o potrebi, da bi amandmirali
               prehodno in končno določbo. Namreč, v kolikor bi v postopku nadaljevanja od danes
               naprej pa do objave zakona v Uradnem listu prišlo do kakršnihkoli zamikov, da bi ta
               bil objavljen po 1. 7. 2009, bi utegnilo po mnenju Zakonodajno-pravne službe priti do
               težav. Razprava je bila sicer konstruktivna. Vsi poslanci, tako koalicijski kot
               opozicijski smo bili enotni pri podpori temu zakonu, kajti zakon vendarle s to
               predstavitvijo prinaša za poslance, sodnike, minister, državne sekretarje in druge
               sekretarje in druge funkcionarje približno 3,5 milijona evrov prihranka na času od 1.
               7. 2009 do uveljavitve 1. 12. 2010.</p>
               <p>Sprejeli smo amandma k 1. členu, z dogovorom, da bo koalicija premislila, ali je
               potreben tudi amandma k prehodni in končni določbi. Če je koalicija tako ocenila, je
               tudi prav. Sprejeli pa smo oba, torej besedilo predloga zakona v celoti in to
               besedilo je sestavni del poročila. Hvala lepa.</p>
            </sp>
            <sp xml:id="SDZ5-Redna-07-2009-06-16.sp154">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Sledi predstavitev stališč poslanskih skupin. Besedo ima gospod Gvido Kres v imenu
               Poslanske skupine SLS.</p>
            </sp>
            <sp xml:id="SDZ5-Redna-07-2009-06-16.sp155">

               <speaker>GVIDO KRES:</speaker>

               <p>Hvala za besedo, gospod podpredsednik. Spoštovane kolegice in kolegi! Spoštovana
               ministrica!</p>
               <p>Predlog zakona zasleduje načela enakega obravnavanja funkcionarjev in javnih
               uslužbencev glede dinamike odprave plačnih nesorazmerij in ga v smislu pričujoče
               finančne krize podpiramo tudi v Poslanski skupini Slovenske ljudske stranke.</p>
               <p>Zavedamo se, da mora biti javni sektor solidaren z gospodarstvom. In tako kot so bili
               sprejeti ukrepi za javne uslužbence je jasno, da morajo biti tudi za funkcionarje. S
               predlaganim zamikom odprave zadnje tretjine plačnih nesorazmerij za funkcionarje s 1.
               julija 2009 na 1. december 2010 bo znižanje proračunskih odhodkov znašalo 3,5
               milijona evrov, kar je seveda dobrodošlo. To je pač eden izmed potrebnih ukrepov
               Vlade Republike Slovenije. Moramo priznati, da pričakujemo, da se končno začnejo
               izvajati tudi tisti ukrepi oziroma zakoni, ki so za naše gospodarstvo res ključnega
               pomena. Govorim o zakonu o jamstveni shemi in podobno. Predvsem pa čakamo tudi
               obljubljeni tretji paket protikriznih ukrepov, ki pa jih zaenkrat še ni zaznati. Vse,
               imam občutek, da je še vedno pri obljubah. Hvala lepa.</p>
            </sp>
            <sp xml:id="SDZ5-Redna-07-2009-06-16.sp156">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod mag. Borut Sajovic v imenu Poslanske skupine LDS.</p>
            </sp>
            <sp xml:id="SDZ5-Redna-07-2009-06-16.sp157">

               <speaker>MAG. BORUT SAJOVIC:</speaker>

               <p>Hvala lepa, predsedujoči za besedo. Pozdrav ministrici, sodelavki in vsem vam,
               kolegice in kolegi.</p>
               <p>Zakon o spremembi Zakona o sistemu plač v javnem sektorju v Poslanskem klubu
               Liberalne demokracije Slovenije podpiramo. Kajti, zadnji čas je, da se izenačijo
               uradniki in tudi funkcionarji. Predvsem pa, da Vlada, kar je tudi pomemben
               protikrizni ukrep, kot smo slišali ravnokar namige, da uredi tudi neko slabo
               zapuščino iz nekih preteklih časov, kajti dediščina ob sprejemu tega mandata je bila
               na tem področju, seveda, katastrofalna.</p>
               <p>V Poslanskem klubu Liberalne demokracije Slovenije bomo v skladu s svojim
               prepričanjem zagotovo vedno podpirali rešitve, ki gredo v smeri spoštovanja odločb
               Ustavnega sodišča in tudi v tem primeru gre za tako stvar, zato je deležna naše
               podpore. Zdaj, v kolikor želimo v naši družbi s čim manj negativnimi posledicami
               prebroditi resno težko ekonomsko gospodarsko situacijo, s katero se soočamo vsi,
               moramo seveda graditi našo prihodnost na zdravih temeljih in to je eno od pomembnih
               načel, tudi načelo enakosti. Eden od pomembnih temeljev pa je prav tako ustrezno in
               hitro delovanje javnega sektorja. Vlada Republike Slovenije danes z zakonom o
               spremembi Zakona o sistemu plač v javnem sektorju to konkretno počne in v Poslanskem
               klubu Liberalne demokracije Slovenije takšnim projektom, ki gredo v naslednjih
               korakih tudi v dobro državljank in državljanov, nikoli ne bomo odrekli podpore.</p>
               <p>Javni sektor so ljudje, ljudje, ki za svoje delo zaslužijo tudi ustrezno priznanje,
               plačo in nagrado. Kadar pa sistem ne deluje tako kot je treba, je na mestu tudi
               konstruktivna graja.</p>
               <p>V Poslanskem klubu Liberalne demokracije Slovenije verjamemo v pravno državo. Takšna
               država temelji na znanju. Znanje pa je relativno redka dobrina, ki si zasluži
               ustrezno vrednotenje, in jaz sem prepričan, da bo sprememba zakona tudi na tem
               področju dala svoj skromen prispevek. Je pa eno od osnovnih načel stranke in kluba,
               ki mu pripadam, da cenimo in spoštujemo znanje in delo, zato bomo zakon o spremembi
               Zakona o sistemu javnih plač enotno podprli.</p>
               <p>Hvala lepa.</p>
            </sp>
            <sp xml:id="SDZ5-Redna-07-2009-06-16.sp158">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod Bogdan Čepič v imenu Poslanske skupine SD.</p>
               <p>Izvolite.</p>
            </sp>
            <sp xml:id="SDZ5-Redna-07-2009-06-16.sp159">

               <speaker>BOGDAN ČEPIČ:</speaker>

               <p>Hvala lepa za besedo. Lep pozdrav ministrici, sodelavkam, poslanki in kolegom
               poslancem.</p>
               <p>Poslanska skupina Socialnih demokratov bo podprla Predlog zakona o sistemu plač v
               javnem sektorju, saj gre dejansko eno za majhno spremembo. Ocenjujemo, da je treba
               sprejeti to spremembo, saj so jo v obliki aneksa h kolektivni pogodbi za javni sektor
               že sprejeli reprezentativni sindikati za javni sektor in s tem tudi pokazali
               razumevanje sedanjega časa tudi na ta način. Spremenjena je bila tudi že Uredba o
               plačah direktorjev v javnem sektorju, ki prav tako spreminja čas dokončne uskladitve
               plačnih nesorazmerji in zagotovo je to treba storiti tudi za vse tiste javne
               uslužbence in funkcionarje, ki v predhodne uskladitve niso bili zajeti. Velja pa
               poudariti, da pri tem ne gre za ukinitev neke pravice, ki jo daje Zakon o sistemu
               plač v javnem sektorju, temveč se samo časovno prenese na leto 2010, ko naj bi ta
               sistem v celoti zaživel in s tem zagotovimo načelo enakosti za vse, ki so zajeti v
               sistemu plač po Zakonu o sistemu plač v javnem sektorju.</p>
               <p>Kot rečeno. Poslanska skupina Socialnih demokratov bo spremembo zakona tudi
               podprla.</p>
               <p>Hvala lepa.</p>
            </sp>
            <sp xml:id="SDZ5-Redna-07-2009-06-16.sp160">

               <speaker>PODPREDSEDNIK MAG. VASJA KLAVORA:</speaker>

               <p>Hvala lepa.</p>
               <p>Besedo ima gospod mag. Grims v imenu Poslanske skupine SDS.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp161">

               <speaker>MAG. BRANKO GRIMS:</speaker>

               <p>Spoštovani. Tudi v imenu Slovenske demokratske stranke vsem prav lep pozdrav.</p>
               <p>V Slovenski demokratski stranki bomo predlagani zakon tudi podprli, saj menimo, da je
               edino pošteno, da se za vse uredi pravila igre enako, tudi in še posebej, ko gre za
               vprašanje plač.</p>
               <p>Ob tem pa želimo opozoriti na več zelo pomembnih stvari. Prvo je vprašanje
               nestrokovnosti in neznanja. To se da celo grafično pokazati v primeru tega zakona.
               Pazite, tole je celotno besedilo tega zakona, dva uboga kratka člena. Dve gosto
               tipkani strani pravnih pripomb pa je pripravila samo k tema dvema členoma pravna
               služba Državnega zbora Republike Slovenije. Človek se resnično vpraša, kaj ta vlada
               počenja, vsekakor pa najbrž potem nikogar več ne preseneča, da je nekoč 7,5%
               gospodarsko rast spremenila v minus 8,5%, katastrofalno nazadovanje.</p>
               <p>Ob tem pa želimo še posebej poudariti naslednje. Ta zakon pravzaprav na nek način
               predstavlja omejevanje, samoomejevanje, ko gre za funkcionarja, vendar ta zakon bi
               zares pozitivno učinkoval, če bi ga spremljala tudi druga zakonodaja, ki bi delovala
               stimulativno na slovensko gospodarstvo, vendar tega žal ni in ni od nikoder. Zaradi
               tega vsi ti ukrepi ostajajo na pol poti, zaradi tega tudi ta zakon ne bo tako
               učinkovit, kot bi moral. Kajti poleg te omejevalne plati, bi potrebovali za oživitev
               za naslednji zagon gospodarske rasti tudi stimulativne ukrepe, ki pa jih očitno,
               zaradi nestrokovnosti in neznanja ta vlada, žal, ni sposobna pripraviti in jih čakamo
               zaman že mesece in mesece, medtem ko, kot smo videli pred samo nekaj minutami, se
               tudi v Državnem zboru žal, sedanji vladajoči še kar ukvarjajo z delitvijo volilnega
               plena, ob tem pa uporabljajo državljanke in državljane zgolj kot "molzne kravice",
               kot se temu reče po domače, z visokimi trošarinami jih dodatno obdavčujejo, poleg
               tega je pa treba vedeti, da te stvari posredno bremenijo tudi slovensko
               gospodarstvo.</p>
               <p>Iz tega razloga torej je treba ob tem zakonu, ki je sicer dobrodošel, korekten in
               pošten zelo resno opozoriti, da manjka vse ostalo - tisto nujno, stimulativno,
               pozitivno za slovensko gospodarstvo, kar bi šele omogočalo, da tudi tovrstni ukrepi
               zaživijo v polni meri.</p>
               <p>Glede na to pa, da so nekateri do zdaj že opozarjali oziroma poskušali zvaliti krivdo
               za sedanje katastrofalno nazadovanje na prav tisto vlado, ki je dosegala 7,5%
               gospodarsko rast. In to govorijo tisti, ki so žal dosegli minus 8,5% nazadovanje,
               katastrofalno nazadovanje v Sloveniji v samo nekaj mesecih, pa se mi zdi, da o njih
               govori kar Sveto pismo, kajti v Svetem pismu piše: "Blagor ubogim na duhu za kaj njih
               je nebeško kraljestvo." Hvala.</p>
            </sp>
            <sp xml:id="SDZ5-Redna-07-2009-06-16.sp162">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Gospod Grims, verjetno zelo dobro veste, da predstavitev stališč poslanske skupine ni
               namenjeno polemiki, ampak nisem vas prekinjal, ker je škoda, da vas prekinjam, ker bi
               kljub temu nadaljevali z nesprejemljivo vsebino.</p>
               <p>Stališče Poslanske skupine Zares, bo predstavil gospod Franci Kek.</p>
            </sp>
            <sp xml:id="SDZ5-Redna-07-2009-06-16.sp163">

               <speaker>FRANCI KEK:</speaker>

               <p>Hvala za besedo.</p>
               <p>Za razliko od predhodnika, se bom omejil na točko, pri kateri smo. Tudi ne bom
               pozdravil "hvaljen Jezus" ali pa zaključil s kakšno svetopisemsko mislijo. V
               Poslanski skupini Zares menimo, da so zaradi trenutne situacije, v kateri smo se
               znašli, potrebne spremembe Zakona o sistemu javnih plač, kjer je upoštevano načelo
               enake obravnave javnih uslužbencev in funkcionarjev pri dinamiki odprave
               nesorazmerij. Posledično bi tudi za funkcionarje pri zadnji tretjini odprave plačnih
               nesorazmerij veljal skrajni rok, ki je določen v kolektivni pogodbi za javni sektor.
               Poglavitna rešitev predlaganega zakona je tako premik povišanja plač funkcionarjev iz
               naslova odprave plačnih sorazmerij, in sicer s 1. julija 2009 na 1. december 2010.
               Prav tako je Odbor za notranjo politiko, javno upravo in pravosodje dne 11. 6. 2009
               na nujni seji soglasno sprejel predlagane spremembe zakona. Spremembe zakona se
               začnejo uporabljati 1. julija 2009 in tudi če bi bil zakon objavljen po tem datumu, v
               Poslanski skupini Zares ne vidimo razloga za dileme retroaktivnosti, saj gre po našem
               mnenju za zaščito javne koristi. Zaradi omenjene spremembe bi tako prišlo do
               prihranka javnofinančnih sredstev, ki so namenjena za plače funkcionarjev, kar pa je
               cilj predlaganega zakona.</p>
               <p>V Poslanski skupini Zares bomo te spremembe podprli.</p>
            </sp>
            <sp xml:id="SDZ5-Redna-07-2009-06-16.sp164">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanske skupine DeSUS bo predstavil gospod Anton Urh.</p>
            </sp>
            <sp xml:id="SDZ5-Redna-07-2009-06-16.sp165">

               <speaker>ANTON URH:</speaker>

               <p>Spoštovani gospod podpredsednik, spoštovana gospa ministrica s sodelavko, kolegice in
               kolegi!</p>
               <p>Stališče poslanske skupine DeSUS k spremembam Zakona o sistemu plač v javnem
               sektorju. Poslanska skupina DeSUS bo podprla predlagano novelo Zakona o sistemu plač
               v javnem sektorju.</p>
               <p>Predlog je kratek, a ne nepomemben, saj gre za odložitev odprave zadnje tretjine
               plačnih nesorazmerij za funkcionarje. Osnovni zakon določa datum 1. julij 2009,
               predlog pa ga nadomešča z datumom 1. december 2010. Takšna časovna dinamika odprave
               plačilnih nesorazmerij sicer že velja za javne uslužbence. Namreč v začetku leta je
               Vlada Republike Slovenije z reprezentativnimi sindikati podpisala aneks h kolektivni
               pogodbi, kjer je upoštevan datum, ki se zdaj predlaga za funkcionarje, torej 1.
               december 2010, ki predstavlja tudi skrajni rok za odpravo plačnih nesorazmerij. S
               predlagano novelo zakona, pa se položaj javnih uslužbencev glede odprave plačnih
               nesorazmerij izenačuje s položajem funkcionarjev. Takšno rešitev, izenačevanje
               poslanci DeSUS-a vsekakor podpiramo, saj je pisana tudi v smeri javnofinančnega
               prihranka.</p>
               <p>Poslanci DeSUS-a podpiramo predlagano rešitev. Hvala lepa.</p>
            </sp>
            <sp xml:id="SDZ5-Redna-07-2009-06-16.sp166">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Stališče Poslanke skupine Slovenske nacionalne stranke bo predstavil gospod Silven
               Majhenič.</p>
            </sp>
            <sp xml:id="SDZ5-Redna-07-2009-06-16.sp167">

               <speaker>SILVEN MAJHENIČ:</speaker>

               <p>Spoštovani.</p>
               <p>Razlog za predlagano spremembo Zakona o sistemu plač v javnem sektorju je dodatno
               varčevanje države in upoštevanje načela enakega obravnavanja javnih uslužbencev in
               funkcionarjev, zaradi česar se predlaga premik odprave zadnje tretjine plačnih
               nesorazmerij za funkcionarje s 1. julija 2009 na 1. december 2010.</p>
               <p>V Poslanski skupini Slovenske nacionalne stranke ne podpiramo ukrepov znižanja plač,
               saj smo mnenja, da je dostojen dohodek nujen za spodbuditev prebivalstva k potrošnji,
               vendar pa podpiramo enako obravnavanje funkcionarjev in javnih uslužbencev na vseh
               področjih. Zato moramo tudi glede dinamike odprave plačilnih nesorazmerij tudi
               poslanci oziroma vsi funkcionarji deliti usodo z ostalimi javnimi uslužbenci.</p>
               <p>Zaradi finančne krize in gospodarske recesije se je Vlada že v lanskem letu odločila
               postopati tudi na področju plač v javnem sektorju za funkcionarje in tudi za javne
               uslužbence. V mesecu decembru 2008 je sprejela spremembe in dopolnitve Uredbe o
               plačah direktorja v javnem sektorju, s katero je zadržala predvideno uskladitev
               osnovnih plač direktorjev v javnem sektorju v letu 2009. V mesecu februarju 2009 je z
               reprezentativnimi sindikati javnega sektorja podpisala aneks h kolektivni pogodbi za
               javni sektor, da se v letu 2009 ne realizira določba o odpravi tretje četrtine
               odprave plačnih nesorazmerij javnih uslužbencev. Vlada Republike Slovenije je s
               ciljem varčevanja, zaradi katerega se bodo javnofinančni odhodki zmanjšali le za 103
               milijone evrov, sprejela naslednje ukrepe, in sicer znižanje plač funkcionarjem za
               4%, zadržanje predvidene uskladitve osnovnih plač direktorja v javnem sektorju, z
               neizvedbo splošne uskladitve plač v mesecu juliju 2009, z izplačilom regresa v višini
               dogovorjeni za leto 2008, z ukinitvijo izplačevanja redne delovne uspešnosti, z
               omejitvami pri izplačilih povečanega obsega dela, ter s premikom tretje četrtine
               odprave plačnih nesorazmerij za javne uslužbence s 1. 9. 2009 na 1. 1. 2010.</p>
               <p>V Poslanski skupini Slovenske nacionalne stranke ocenjujemo, da bi morala Vlada
               poseči po drugačnih varčevalnih ukrepih, kot je dohodek ljudi, ki so zaposleni v
               javnem sektorju.</p>
               <p>Ne glede na to, pa podpiramo predlagano novelo iz razloga solidarnosti nas
               funkcionarjev z javnimi uslužbenci, ki jim je Vlada že zamaknila datum odprave
               plačilnih nesorazmerij. Hvala.</p>
            </sp>
            <sp xml:id="SDZ5-Redna-07-2009-06-16.sp168">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Končali smo s predstavitvijo stališč poslanskih skupin. Ker k dopolnjenemu predlogu
               zakona ni vloženih amandmajev, zaključujem drugo obravnavo zakona. Odločanje bomo v
               skladu z dnevnim redom opravili pol ure po zaključeni tej točki. S tem prekinjam to
               točko dnevnega reda. Nadaljevali bomo sejo ob 14.40.</p>
               <stage xml:id="SDZ5-Redna-07-2009-06-16.stage7">(Seja je bila prekinjena ob 14.10 in se je nadaljevala ob 14.41.)</stage>
            </sp>
            <sp xml:id="SDZ5-Redna-07-2009-06-16.sp169">

               <speaker>PODPREDSEDNIK MIRAN POTRČ:</speaker>

               <p>Spoštovane poslanke in poslanci!</p>
               <p>Nadaljujemo s sejo zbora. Na vrsti je <title xml:id="SDZ5-Redna-07-2009-06-16.title7">nadaljevanje 2. prekinjene točke dnevnega
                  reda - Predloga zakona o poštnih storitvah.</title> Prehajamo na odločanje o vloženem
               amandmaju. Odločamo o amandmaju Poslanskih skupin SD, Zares, LDS in DeSUS k 74. členu
               zakona. Prehajamo na glasovanje. Glasujemo. Navzočih je 74 poslank in poslancev, za
               44, proti nihče.</p>
               <p><stage xml:id="SDZ5-Redna-07-2009-06-16.stage8">(Za je glasovalo 44.)</stage> <stage xml:id="SDZ5-Redna-07-2009-06-16.stage9">(Proti nihče.)</stage></p>
               <p>Ugotavljam, da amandma k 74. členu zakona je sprejet.</p>
               <p>Ker je bil v drugi obravnavi sprejet amandma, vendar manj kot k... Prosim? Gospa
               Breda Pečan me je želela obvestiti, da je napačno glasovala. Glasovanje je opravljeno
               in odločitev sprejeta. Zaradi tega nadaljujemo s sejo.</p>
               <p>Ker so bili v drugi obravnavi sprejeti amandmaji oziroma en amandma, kar je manj kot
               desetina členov dopolnjenega predloga zakona, dajem besedo ministrici.</p>
               <p>Izvolite.</p>
            </sp>
            <sp xml:id="SDZ5-Redna-07-2009-06-16.sp170">

               <speaker>IRMA PAVLINIČ KREBS:</speaker>

               <p>Hvala lepa. Spoštovani, spoštovane!</p>
               <p>V imenu ministra za gospodarstvo v skladu s 138. členom Poslovnika Državnega zbora
               predlagam, da bi tretjo obravnavo predloga zakona opravili na isti seji. Hvala lepa.
            </p>
            </sp>
            <sp xml:id="SDZ5-Redna-07-2009-06-16.sp171">

               <speaker>PODPREDSEDNIK MIRAN POTRČ:</speaker>

               <p>Hvala lepa, gospa ministrica Krebsova. Dajem torej na glasovanje predlog sklepa, da
               se bo tretja obravnava predloga zakona opravila še na tej seji. Glasovalo je 59
               poslank in poslancev, 58 za in nihče proti.</p>
               <p>Kdo je za? <stage xml:id="SDZ5-Redna-07-2009-06-16.stage10">(58 članov.)</stage> Kdo je proti? <stage xml:id="SDZ5-Redna-07-2009-06-16.stage11">(Nihče.)</stage></p>
               <p>Državni zbor bo tretjo obravnavo predloga zakona opravil v petek, 19. junija 2009, po
               končanem glasovanju. Službe zbora bodo pripravile pregled, v katerega bo vključen
               sprejeti amandma in člen, h kateremu je bil amandma sprejet. Amandmaje k temu členi
               lahko kvalificirani predlagatelji vložijo do začetka tretje obravnave predloga
               zakona. S to ugotovitvijo prekinjam to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title8">6. točko dnevnega reda - Predlog zakona o spremembah in dopolnitvah
                  Zakona o državni upravi - skrajšani postopek.</title>
               </p>
               <p>Nadaljujemo z <title xml:id="SDZ5-Redna-07-2009-06-16.title9">drugo obravnavo</title> in z odločanjem o dveh amandmajih k temu
               zakonu. Najprej bomo odločali o amandmaju k 11. členu. Glasujemo.</p>
               <p>Ali ste dvignili roko? Se opravičujem. Gospod Gorenak. Res nisem videl vaše roke.
               Gospod Gorenak ima besedo.</p>
            </sp>
            <sp xml:id="SDZ5-Redna-07-2009-06-16.sp172">

               <speaker>DR. VINKO GORENAK:</speaker>

               <p>Hvala lepa.</p>
               <p>V imenu poslanske skupine lahko rečem, da smo ta amandma vložili pravzaprav iz več
               razlogov. Prvi razlog je ta, da smo želeli s tem amandmajem, s katerim spreminjamo
               oziroma urejamo na nek drugačen način roke za implementacijo tega zakona, doseči to,
               da damo na nek način koaliciji, predvsem koaliciji možnost, da glede na spremenjene
               okoliščine, ki so se zgodile v času po sprejemu zakona na Vladi in tudi po obravnavi
               zakona na matičnem delovnem telesu v povezavi z javno znanimi dogodki okoli ministra
               za visoko šolstvo, možnost in priložnost, da si na neki način premisli in da na neki
               način, ne ureja stvari na tak način kot si je zamislila.</p>
               <p>Prvič. Da lahko zakon eventualno zavrne. Drugič pa, da lahko tudi v času spremenjenih
               in drugače opredeljenih rokov ponovno premisli in zakon spremeni in ga v tistem delu,
               ki se nanaša na Ministrstvo za visoko šolstvo, znanost in tehnologijo, spremeni.
               Namreč odločitev, ki je, je nenavadna, je nenaravna, pozna jo verjetno kdo v Afriki,
               v Aziji, nihče pa v Evropi in je prilagojena, kljub obrazložitvam, ki smo jih
               slišali, izključno gospodu Golobiču. Hvala lepa.</p>
            </sp>
            <sp xml:id="SDZ5-Redna-07-2009-06-16.sp173">

               <speaker>PODPREDSEDNIK MIRAN POTRČ:</speaker>

               <p>Gospod Gorenak je obrazložil glas v imenu poslanske skupine. Želi še kdo v imenu
               poslanske skupine? <stage xml:id="SDZ5-Redna-07-2009-06-16.stage12">(Ne.)</stage> Želi kdo obrazložiti glas v svojem osebnem imenu? <stage xml:id="SDZ5-Redna-07-2009-06-16.stage13">(Ne.)</stage></p>
               <p>Prehajamo na glasovanje. Glasujemo. Navzočih je 64 poslank in poslancev, za je
               glasovalo 31, proti 33.</p>
               <p><stage xml:id="SDZ5-Redna-07-2009-06-16.stage14">(Za je glasovalo 31.)</stage> <stage xml:id="SDZ5-Redna-07-2009-06-16.stage15">(Proti 33.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o amandmaju k 12. členu zakona. Želi kdo besedo? Izvolite,
               gospod Pukšič.</p>
            </sp>
            <sp xml:id="SDZ5-Redna-07-2009-06-16.sp174">

               <speaker>FRANC PUKŠIČ:</speaker>

               <p>Gospod podpredsednik, meni glasovalna naprava ni delovala. Prosim, če preverite. Po
               mojem prepričanju nisem mogel glasovati in bi se želel opredeliti in glasovati.</p>
            </sp>
            <sp xml:id="SDZ5-Redna-07-2009-06-16.sp175">

               <speaker>PODPREDSEDNIK MIRAN POTRČ:</speaker>

               <p>Naj predstavnik pogleda, če vam lučka gori. Ker niste opozorili med glasovanjem
               glasovanja ne morem ponoviti. Za naprej pa lahko pogledamo, samo najprej poglejte
               sami, če mogoče gori...</p>
            </sp>
            <sp xml:id="SDZ5-Redna-07-2009-06-16.sp176">

               <speaker>FRANC PUKŠIČ:</speaker>

               <p>Sedaj mi....<stage xml:id="SDZ5-Redna-07-2009-06-16.stage16">/Izključen mikrofon./</stage>.. ker sem trikrat kartico potiskal in ni
               delovala.</p>
            </sp>
            <sp xml:id="SDZ5-Redna-07-2009-06-16.sp177">

               <speaker>PODPREDSEDNIK MIRAN POTRČ:</speaker>

               <p>Vam verjamem, samo med glasovanjem ni bilo opozorila...</p>
            </sp>
            <sp xml:id="SDZ5-Redna-07-2009-06-16.sp178">

               <speaker>FRANC PUKŠIČ:</speaker>

               <p>Saj sem takoj, še preden ste karkoli naredili, sem povedal. Če je možno ponoviti
               glasovanje, bi vas prosil, da to naredimo, če to ni prevelika zahteva.</p>
            </sp>
            <sp xml:id="SDZ5-Redna-07-2009-06-16.sp179">

               <speaker>PODPREDSEDNIK MIRAN POTRČ:</speaker>

               <p>Gospod Pukšič, glasovanja ni mogoče ponoviti, ker so določbe v zvezi s tem v
               Poslovniku eksplicitno jasne. Če pa želite preverko za novo glasovanje, to pa lahko
               naredimo. Ne. Dobro.</p>
               <p>Prehajamo na glasovanje o amandmaju k 12. členu. Glasujemo. Navzočih je 67 poslank in
               poslancev, za je glasovalo 28, proti 37.</p>
               <p><stage xml:id="SDZ5-Redna-07-2009-06-16.stage17">(Za je glasovalo 28.)</stage> <stage xml:id="SDZ5-Redna-07-2009-06-16.stage18">(Proti 37.)</stage></p>
               <p>Amandma ni sprejet.</p>
               <p>Končali smo z glasovanjem o amandmajih in z drugo obravnavo predloga zakona v okviru
               skrajšanega postopka. Ker v drugi obravnavi predlagani amandmaji niso bili sprejeti,
               prehajamo na odločanje o predlogu zakona. Obveščam vas, da me Zakonodajno-pravna
               služba oziroma Vlada nista opozorili, da bi bil zaradi amandmajev, sprejetih na
               matičnem delovnem telesu, predlog zakona neusklajen.</p>
               <p>Želi kdo v imenu poslanske skupine obrazložiti glas? Gospod Gorenak, izvolite.</p>
            </sp>
            <sp xml:id="SDZ5-Redna-07-2009-06-16.sp180">

               <speaker>DR. VINKO GORENAK:</speaker>

               <p>Hvala lepa.</p>
               <p>Poslanska skupina zakona ne bo podprla, kljub temu, da zakon prinaša nekatere dobre
               rešitve, nekatere rešitve, ki so povsem normalne. Tudi naša vlada je ta zakon
               spreminjala in v osnovi temu ne bi nasprotovali. Vendar ta zakon vsebuje določilo, ki
               prenaša pošto, telekomunikacije in ta celoten segment - seveda razumemo, kaj pomeni
               gospodarski subjekt, da prenaša torej samo del tega področja na Ministrstvo za visoko
               šolstvo, znanost in tehnologijo. Gospe in gospodje, to pomeni, da koalicija uvaja
               unikatno rešitev, ki je ne pozna nihče v Evropi. To so ugotovili tudi koalicijski
               poslanci. Dejstvo pa, da to prenašate, koalicijski poslanci, v času, ko je zelo
               jasno, da delite volilni plen in da pravzaprav žanjete to, kar ste mnogi med vami z
               lažmi pridobili na volitvah - z lažmi, kar lahko utemeljim -, pomeni, da ustrežete
               enemu od vaših predsednikov stranke...</p>
            </sp>
            <sp xml:id="SDZ5-Redna-07-2009-06-16.sp181">

               <speaker>PODPREDSEDNIK MIRAN POTRČ:</speaker>

               <p>Gospod Gorenak, obrazložite glas, ne polemizirati, prosim.</p>
            </sp>
            <sp xml:id="SDZ5-Redna-07-2009-06-16.sp182">

               <speaker>DR. VINKO GORENAK:</speaker>

               <p>Ne polemiziram z nikomer, ampak razlagam, zakaj bomo glasovali proti. Prosim, da
               umirite koalicijske poslance ali pa mi ustavite čas, ker ne bom mogel povedati.</p>
               <p>Torej, v času deset mesecev ali osem mesecev po volitvah, ko je zelo jasno, da bi
               morali reševati gospodarstvo, delovna mesta in vse tiste, ki so na cesti, izpeljujete
               zakon, ki pomeni neposreden vpliv enega od vodij koalicijskih strank, gospoda
               Golobiča, na ta najpomembnejši segment. Javnost in novinarji, nad katerimi sem pa na
               osebni ravni, moram reči, pozitivno presenečen tokrat, so v preteklem tednu zelo
               jasno opozorili na početje gospoda Golobiča pred in po volitvah, razkrili vse njegove
               poštne nabiralnike tipa Šrot; razlika je samo v tem, da je ta poštni nabiralnik
               nekoliko manjši, sicer je pa po vsebini popolnoma enak.</p>
               <p>Torej, če bo ta zakon dobil podporo s strani koalicijskih poslancev - kaže pa, da jo
               bo dobil - bom moral/bomo morali seveda zelo jasno povedati da tisti, ki krade in
               tisti, ki drži žakelj, sta si enaka.</p>
               <p>Hvala lepa.</p>
            </sp>
            <sp xml:id="SDZ5-Redna-07-2009-06-16.sp183">

               <speaker>PODPREDSEDNIK MIRAN POTRČ:</speaker>

               <p>Hvala lepa gospod Gorenak, zlorabili ste pravico do obrazložitve glasu. Govorili ste
               o vprašanjih, ki niso neposredno povezana z zakonom, in polemizirali z mnenji drugih
               strank, ampak nisem vas hotel prekiniti, ker tako ali tako ne bi bili pripravljeni
               priznati napačnega ravnanja.</p>
               <p>Želi še kdo? Prosim, gospod Jelinčič.</p>
               <p>Samo en moment. Odpiram čas za prijavo za obrazložitev glasu v imenu poslanske
               skupine.</p>
               <p>Besedo ima gospod Jelinčič.</p>
            </sp>
            <sp xml:id="SDZ5-Redna-07-2009-06-16.sp184">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči.</p>
               <p>Ena slovenska otroška pesmica pravi: "Laže, krade, bolhe ima, goljufa". Mislim, da bi
               bilo to treba spremeniti: "Moti se, v zmoti je, on dobro misli, ampak je naredil
               napako." In mislim, da je prav, da sprejmemo tak zakon. Jaz ne razumem gospoda
               Gorenaka, da tako goreče udarja proti temu zakonu, ki je vendar dober, krasen. Res
               je, da so se malo zmotili in bodo malo popravljali in napake gladili - ampak, v redu
               je, naj bo! Treba je pomagati določenim ljudem. Gospod Gorenak, treba je dati
               telekomunikacije tistemu, ki zna z njimi delati.</p>
               <p>Jaz mislim, čeprav ima samo Danska takšen primer, da ima to ministrstvo za razvoj,
               ampak dajmo, naredimo še mi en tak premik naprej, v eno takšno odprto družbo, v eno
               tako demokratično družbo, ki bo razumela te stvari in ki bo znala implementirati te
               zadeve na takšen način, da bodo nekateri imeli od tega korist. Ja pa le zakaj bi
               ubogi slovenski narod moral imeti zakone, ki bi bili pisani za njega?! Jaz mislim, da
               to ni prav.</p>
               <p>Naredimo tako, kot predlaga koalicija. Dajmo jih podpreti. Naredimo jim uslugo in
               dajmo jim v roke tisto, kar ves čas želijo, ker potem bodo srečni in kot kaže, bo
               srečen narod. Jaz mislim, da bi bilo smiselno to zadevo speljati do te mere, da jim
               odpremo pot, da zakon sprejmejo, da dajo telekomunikacije tja, kamor je treba, zato
               da bodo nekateri znali ravnati s tem. Ker če ne bodo znali, so se pač zmotili. In če
               so se zmotili, je zmota pač opravičljiva, vsaj enkrat. To smo slišali nekajkrat s
               stališča najvišjih predstavnikov države - da je odpuščeno. Bodimo krščanski, gospod
               Gorenak, dajmo jim, kar želijo!</p>
               <p>Hvala lepa.</p>
            </sp>
            <sp xml:id="SDZ5-Redna-07-2009-06-16.sp185">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Iz vsebine razprave bi zaključil, da boste vi podprl zakon, tega pa niste povedali in
               povejte, kako bo vaša poslanska skupina glasovala, prosim.</p>
            </sp>
            <sp xml:id="SDZ5-Redna-07-2009-06-16.sp186">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Veste kaj, mi smo vedno v zmoti in ker smo se zmotili
               in bomo naredili napako, ne bomo podprli tega zakona.</p>
            </sp>
            <sp xml:id="SDZ5-Redna-07-2009-06-16.sp187">

               <speaker>PODPREDSEDNIK MIRAN POTRČ:</speaker>

               <p>Hvala lepa. Gospa Zalokar Oražem je še prosila, dajem še enkrat čas za prijavo za
               obrazložitev glasu v imenu poslanske skupine.</p>
               <p>Cveta Zalokar, izvolite, besedo imate.</p>
            </sp>
            <sp xml:id="SDZ5-Redna-07-2009-06-16.sp188">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Se opravičujem, ker sem pritisnila napačno tipko.</p>
               <p>Jaz sem vesela, da Vlada takšno prešerno vzdušje in da poslušamo take res z navdihom
               prepredene misli poslanskih kolegov pri obrazložitvah, ki zelo malo govorijo o
               zakonu, le o tem, kako vse drugo. Moram reči, da bomo v Poslanski skupini Zares zakon
               podprli, ker menimo, da je prav, da prisluhnemo vsem pomislekom, ki opozarjajo na to,
               da ločitev dveh direktoratov ni dobra in da je treba tukaj direktorata združiti v
               okviru enega ministrstva. Vlada se je odločila, da bo to Ministrstvo za visoko
               šolstvo, znanost in tehnologijo - o znanosti in tehnologiji se danes pri nazivu
               ministrstva zavestno ni govorilo in pri tem sledilo tistim številnim opozorilom tudi
               iz gospodarstva, ki jih danes mnogi velikokrat omenjate. Tukaj imam sporočilo
               Gospodarske zbornice, ki absolutno predlaga, da se naredi reorganizacija na tem
               področju, da podpirajo zaokroževanja obeh direktoratov, kajti v preteklosti je bilo
               tukaj veliko stvari neusklajenih, tudi opozorila s strani Evrope so prihajala in da
               bo to pomenilo bolj zaokroženo in kompetentno vodenje. Mislim, da je prav, da Vladi
               prepustimo, tako kot je bilo vselej doslej, premislek, kam to ministrstvo po vsebini
               sodi in kje naj se te stvari izvajajo. Moram pa reči še to, da upam, da se kolegi
               bolj kot na poštne nabiralnike razumejo na elektronske komunikacije in informatiko,
               kajti pri tem, ko je bilo izenačevano in insinuirano, da gre za popolnoma enako
               vsebino, se kaže silno veliko nepoznavanje vsebin in namenov poštnih nabiralnikov pa
               tudi tega, čemu so takšni poštni nabiralniki bili namenjeni. In tu gre za velike,
               gromozanske, enormne razlike med tistimi nabiralniki, o katerih je govoril vaš
               predsednik, in nekimi nabiralniki, ki jih insinuirate vi, kajti to ni nič posebnega,
               če ima kakšna firma v Sloveniji tudi podjetje v tujini. Tako mislim, da gre za
               izjemno veliko nepoznavanje, in upam, da ste boljši pri poznavanju področja, o
               katerem danes tako malo govorimo, to pa so elektronske komunikacije in informatika.
            </p>
            </sp>
            <sp xml:id="SDZ5-Redna-07-2009-06-16.sp189">

               <speaker>PODPREDSEDNIK MIRAN POTRČ:</speaker>

               <p>Hvala lepa. V imenu poslanske skupine ne želi nihče več besede? Želi kdo obrazložiti
               glas v svojem imenu? Izvolite, čas za prijavo za obrazložitev glasu v svojem imenu.
               Besedo ima gospod Marijan Pojbič.</p>
            </sp>
            <sp xml:id="SDZ5-Redna-07-2009-06-16.sp190">

               <speaker>MARIJAN POJBIČ:</speaker>

               <p>Spoštovani gospod predsedujoči, kolegice in kolegi! Iz razprave poslank in poslancev
               Slovenske demokratske stranke je bilo jasno razvidno, da tega zakona nikdar ne bomo
               podprli. Tudi sam ga ne nameravam podpreti, iz več razlogov.</p>
               <p>Prvič, mislim, da je ta zakon pisan na kožo Zaresu, in to ministru za visoko šolstvo,
               gospodu Golobiču. Prepričan sem, da bo tej stranki ta zakon tudi statiral. Ne
               verjamem, ne razumem in se mi zdi nerazumno, da poslanci SD, LDS in DeSUS to ključno
               dejstvo spregledajo. Povsem jasno je, da gospod Golobič in Zares želi prevzeti
               absolutno kontrolo nad medijskim prostorom v Republiki Sloveniji. To je dejstvo! Kdor
               pozna, kako funkcionira in deluje APEK, agencija, ki kontrolira in izdaja, kot sem že
               povedal, odločbe za radijske in televizijske frekvence, kdor te zadeve pozna, mu je
               jasno, za kaj tu gre. In, drage kolegice in kolegi, nerazumno in neodgovorno se mi
               zdi, da lahko SD in vse ostale stranke statirate takšni svinjariji! Takšni nedopustni
               zgodbi, ki škoduje kompletnemu slovenskemu političnemu prostoru, demokraciji v tej
               državi! In si dovolite, da vas nekdo prinese okrog in pridobi v roke kompleten
               medijski prostor. To je nedopustno! To je škodljivo, naravno škodljivo za razvoj
               demokracije v slovenski državi. Zato absolutno nikoli takšnega zakona kot poslanec
               Državnega zbora ne bi sprejel, ga potrdil in ga tudi ne bom. Hvala lepa. </p>
            </sp>
            <sp xml:id="SDZ5-Redna-07-2009-06-16.sp191">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Milenko Ziherl.</p>
            </sp>
            <sp xml:id="SDZ5-Redna-07-2009-06-16.sp192">

               <speaker>MILENKO ZIHERL:</speaker>

               <p>Hvala lepa. Najprej glavno: zakona ne bom in ne morem podpreti. Že danes v razpravi
               sem naštel celo vrsto pomislekov, sedaj pa se mi je utrnil še eden. Namreč, kot član
               Odbora za zadeve Evropske unije spremljam to področje, in to področje sodi pod
               "Transport, telecommunication, energy", torej, transport, telekomunikacije, energija.
               Torej, to je zadeva za ministra Vlačiča in Lahovnika. In zdaj, če preide to pod
               ministra Golobiča, bosta on, pa očitno minister iz Danske en kupček, drugi kupček pa
               vseh 25 ministrov iz transport "Telecommunication energy in bodo kot lobiji kot
               prijetna družba, ki se bodo zmenili prej, kasneje, potem, včeraj, danes, jutri bosta
               kot izgubljena v vesolju. In ne bosta med svojimi mogla lobirati niti ne bosta znala
               lobirati. Na tem področju se delijo sredstva, milijard evrov je za širokopasovni
               internet. Ministri so s tega področja, iz vseh 25-ih držav. Zgleda, da se je Danski
               že znašel notri v tej skupini - niti ne rabi, ker Danska je najbolj pokrita s
               širokopasovnim internetom. In naš minister bo prišel med neke tujce. Hkrati pa bo
               moral deliti delno na tisto, za kar je izvoljen oziroma za kaj je bil postavljen,
               torej za visoko šolstvo. In ravno v tej luči ne vidim nobene možnosti, da ta zakon
               podprem. Razen tega pa si težko predstavljam, da bi se univerzitetni profesorji,
               visokošolski strokovnjaki razumeli oziroma bi šli na teren in pogledali, kje manjka
               širokopasovni internet, kje je kaj narobe s telekomunikacijami in tako naprej. Zato
               zakona ne bom podprl. Hvala.</p>
            </sp>
            <sp xml:id="SDZ5-Redna-07-2009-06-16.sp193">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Vito Rožej.</p>
            </sp>
            <sp xml:id="SDZ5-Redna-07-2009-06-16.sp194">

               <speaker>VITO ROŽEJ:</speaker>

               <p>Hvala lepa. Jaz bi si želel, da bi v tej debati prevladovali argumenti. Žal mi je,
               ampak očitno ni bilo slišano, ker kdor hoče, razume, kdor noče, ne more, in tudi
               poslanci so v obrazložitvi svojih glasov rekli: "Jaz pač ne razumem," čeprav so po
               drugi strani rekli tudi, "jasno je, vsi vemo, dejstvo je," in tako naprej. Skratka,
               očitno se argumenti pri nekaterih ustvarjajo brez kakšnih strokovnih podlag, ampak z
               enim emocionalnim nabojem.</p>
               <p>Skratka, Evropska unija je tudi že sama rekla, da je to, da imamo mi dva različna
               direktorata, ki vodita to področje neustrezno, da zaradi tega zaostajamo na različnih
               delovnih področjih. Najbrž ste Dansko omenili zato, ker ima tako urejeno to, pa konec
               koncev ste jo omenili kot tudi tehnološko napredno. Slovenija je recimo svoj
               tehnološki zaostanek popravljala na področju širokopasovnega interneta tako, da si je
               12 županov, ki so člani opozicijskih strank v preteklem obdobju razdelilo 45
               milijonov evrov, namenjenih za to reč. 11</p>
               <p>Mislim, da bi bilo na tem področju dobro narediti več reda. Zato bi bilo dobro, da to
               debato opravimo na podlagi argumentov, ne pa na podlagi tega, kar pišejo mediji, ker
               z mediji je, kot veste, tako pred volitvam nam ekspresno polnijo naše poštne
               nabiralnike, po volitvah pa od njih ostane - kaj? Poštni nabiralnik! Hvala lepa. Bom
               zakon podprl, amandmajev pač nisem. Hvala.</p>
            </sp>
            <sp xml:id="SDZ5-Redna-07-2009-06-16.sp195">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod dr. Luka Juri.</p>
            </sp>
            <sp xml:id="SDZ5-Redna-07-2009-06-16.sp196">

               <speaker>DR. LUKA JURI:</speaker>

               <p>Hvala lepa. Moram reči, da je to moja najtežja obrazložitev glasu od 15. oktobra.
               Tukaj bi se rad zahvalil predvsem svoji poslanski skupini, ki je bila od začetka
               odprta, razumevajoča in spoštljiva do drugačnega mnenja in na preizkusu se dejansko
               dokazala kot socialdemokratska. Zakon, ki je v proceduri, je splošno gledano dober
               zakon. Vendar ima pa po mojem mnenju pomembno pomanjkljivost: predlagani prenos je po
               eni strani z vidika argumentacije združitve informacijske družbene in elektronskih
               komunikacij smiseln, vendar je pa res, da se ta prenos lahko naredi tudi na drugačen
               način, lahko se prenese te sektorje na drugačna ministrstva; skratka, ta je po mojem
               mnenju najslabša od možnih alternativ. Obenem moram priznati, da vsebinskim
               argumentacijam, na katere sem se opiral, sledi tudi dvom, dvom zaradi dejansko
               potencialnih možnosti konflikta interesa ministra, ki ga podpiram, ki je doslej delal
               dobro in ga bom podpiral še naprej.</p>
               <p>In prav zaradi tega se čutim toliko bolj odgovoren, da dejansko gledam pod lupo to,
               kar dela. Mislim, da vendarle potencialen konflikt interesa obstaja, nekdo, ki je
               lastnik pomembnega podjetja na tem področju, bo hkrati urejeval dodeljevanje razpisov
               in hkrati regulatorni del. In to ni dobro. Zaradi tega po tehtnem premisleku sem se
               odločil, da zakona ne bom podprl. Hvala lepa.</p>
            </sp>
            <sp xml:id="SDZ5-Redna-07-2009-06-16.sp197">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Rudolf Petan.</p>
            </sp>
            <sp xml:id="SDZ5-Redna-07-2009-06-16.sp198">

               <speaker>RUDOLF PETAN:</speaker>

               <p>Hvala za besedo, gospod podpredsednik. Spoštovani! Torej, jaz zakona ne bom podprl,
               zato ker bo imel škodljive posledice. Je nestrokoven in je prirejen na eno osebo in
               to je najhujše. To je eden od ukrepov tako kot zbir, ne vsi, ampak zbir ukrepov, ki
               jih je ta vlada sprejela in ki so imeli posledico 9% padec bruto domačega proizvoda
               glede na lansko četrtletje, zato ker je nek rezultat nekih hotenj, nekega pohlepa in
               pa nekega prikrojevanja točno določeni osebi in je eden od ukrepov, ki je generirala
               tudi 100 tisoč brezposelnih. Praktično vsi mladi, ki pridejo iz šol, so na cesti in
               zato tudi ne morem verjeti, ne morem zaupati in tudi ne morem upati, da bi ta ukrep
               bil kaj boljši in da "bi prijel", kot se reče, da "bi prijel", saj še tisti, ki so
               bolj resni in mogoče bolj upravičeni, ta trenutek še ne prijemajo.</p>
               <p>Evropa takšnega primera praktično ne pozna. Danska je nekje blizu, ampak, kako že
               pravi tisti Hamletovski izrek? Nekaj gnilega v deželi Danski, da ne bom sedaj veljalo
               še za Slovenijo, da je tu nekaj gnilega. Gre za konflikt interesov in tudi zaradi
               tega ne morem podpreti tega zakona.</p>
               <p>Bi pa odgovoril mogoče tudi istočasno in povedal svoje mnenje, ker je bilo izraženo
               stališče v tej dvorani pred nekaj časa, da stari minister ni vedel, kaj dela APEK.
               Jaz bi rekel, da je stari minister vedel. Prav gotovo si pa upam trditi, da je zelo
               dobro poznal svoje področje, se pravi področje gospodarstva. To se je pokazalo šele
               sedaj, kajti Vlada je komaj v pol leta svojega dela pridelala minus 9% padec BDP na
               prejšnjo plus 7% rast. To se pravi, da je minister moral zelo dobro poznati svoje
               področje in verjetno je vedel tudi, kaj dela APEK. Jaz zakona ne bom podprl. Hvala.
            </p>
            </sp>
            <sp xml:id="SDZ5-Redna-07-2009-06-16.sp199">

               <speaker>PODPREDSEDNIK MIRAN POTRČ:</speaker>

               <p>Hvala lepa, gospod Petan. Besedo ima gospod Radovan Žerjav.</p>
            </sp>
            <sp xml:id="SDZ5-Redna-07-2009-06-16.sp200">

               <speaker>MAG. RADOVAN ŽERJAV:</speaker>

               <p>Hvala lepa, gospod podpredsednik. Tudi jaz ne bom tega zakona podprl. Danes je bilo
               že govora o tem, da ima Svet EU različne formacije ministrov. Ena od formacij je tudi
               tako imenovani TTS svet, torej gospod kolega je to že omenjal, "Transport,
               telekomunikation and energy". Velikokrat se radi zgledujemo po EU. Tukaj v tem
               primeru, žal, ne zasledujemo tega razmišljanja. Večina držav ima pač to zadevo rešeno
               tako, da so zveze, kot je včasih tudi bilo v naši državi, pripojene Ministrstvu za
               promet oziroma še več, obstajajo tako imenovana ministrstva za infrastrukturo -
               prometno, telekomunikacijsko in tudi energetsko. V tem primeru pa še več, gre za
               grozljiv primer konflikta interesov. In po vsem tem, kar se je dogajalo v zadnjem
               času, bi bilo modro, da ne bi ravno rinili z glavo skozi zid in da ne bi naredili te
               napake in prenesli to področje na Ministrstvo za visoko šolstvo, znanost in
               tehnologijo. Hvala lepa.</p>
            </sp>
            <sp xml:id="SDZ5-Redna-07-2009-06-16.sp201">

               <speaker>PODPREDSEDNIK MIRAN POTRČ:</speaker>

               <p>Hvala lepa. Besedo ima gospod Franc Pukšič.</p>
            </sp>
            <sp xml:id="SDZ5-Redna-07-2009-06-16.sp202">

               <speaker>FRANC PUKŠIČ:</speaker>

               <p>Hvala lepa. Kolegice in kolegi, ministrica, podpredsednik! Sam zakona ne bom podprl.
               S tem, da me ne moti kako znotraj vlade si pač posamezna vlada organizira delovanje
               določenih področij. Tako kot je danes bilo že nekajkrat tukaj rečeno, tudi sam sem
               kdaj bil v preizkušnji kot koalicijski poslanec kaj narediti, če se z določeno zadevo
               nisem strinjal. In sem se kasneje odločil po svoji vesti in nikoli v življenju mi do
               zdaj ni bilo za to žal.</p>
               <p>Kar pa se tega zakona tiče, pa bi rekel takole. Glede na to, kam se to prenaša, je
               resnično gromozanski konflikt interesov, ampak to niti ni tako pomembno, da je takšen
               konflikt interesov. Bolj pomembno je, da bodo zaradi tega trpele državljanke in
               državljani te države. Ponovno se bo nekaj milijonov evrov speljalo preko zelo čudnih
               poti, ker je pač ta konflikt interesov prevelik. In glede na to, koliko je ta
               minister vendarle lahko še verodostojen, glede na to, kaj vse je že govoril, ne
               nazadnje tudi, ko je odgovarjal meni na poslansko vprašanje, ni govoril resnice, kar
               mu je bilo kasneje dokazano, pa se žal za to še vedno ni opravičil, je seveda to
               toliko slabše in toliko večja škoda.</p>
               <p>Spomnite se, največja kraja našega družbenega premoženja se je naredila takrat, ko je
               Državni zbor spremenil Kazenski zakonik in Zakon o kazenskem postopku. Tu se je torej
               odprla pahljača in zdaj ...<stage xml:id="SDZ5-Redna-07-2009-06-16.stage19">/Opozorilni znak za konec razprave./</stage>... naj vzame, kdor
               lahko in kolikor lahko. In zato imamo danes par posameznih barab v tej državi, ki so
               svinjsko bogate, narod pa trpi.</p>
            </sp>
            <sp xml:id="SDZ5-Redna-07-2009-06-16.sp203">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Jaz, čeprav je zaenkrat na tem seznamu zadnji gospod Vinko Gorenak, ne zaradi njega,
               ampak zaradi vseh nas prosim - čim manj govorimo o stvareh, ki niso povezane z
               zakonom.</p>
               <p>Gospod Gorenak, imate besedo.</p>
            </sp>
            <sp xml:id="SDZ5-Redna-07-2009-06-16.sp204">

               <speaker>DR. VINKO GORENAK:</speaker>

               <p>Hvala lepa.</p>
               <p>Se bom držal tega priporočila, ker menim, da imate na nek način tudi prav.</p>
               <p>Pa vendarle, treba je reči naslednje v zvezi s tem. Ta prenos na Ministrstvo za
               visoko šolstvo, znanost in tehnologijo je bil zjutraj - torej, sam ne bom podprl
               zakona, to v štartu, da ne pozabim - pospremljen tudi z besedami, "koliko bo to
               slovensko podeželje od tega imelo" in tako dalje, "širokopasovni internet" in vse
               ostalo. Resno se bojim, ker iz takšnega podeželskega, kozjanskega okolja izhajam, da
               bo verjetno treba počakati še kakšno vlado, verjetno s te strani, ne s tiste, da se
               bo to res zgodilo.</p>
               <p>Ampak, če gremo na zakon in na moj temeljni razlog, zakaj zakona ne morem podpreti,
               je pa dejansko res tisto, kar je najpomembnejše pri tem zakonu. Glejte, sistem ki ga
               uvajamo, torej, ko prenašamo področje telekomunikacij in pošte h gospodu Golobiču -
               kaj smo s tem naredili? Prvič, regulativo smo dali - njemu, razpise za silne milijone
               smo dali - njemu, nadzor nad vsem tem smo dali - njemu. Če pomislimo, da je X -
               odstoten lastnik neke firme, ki se seveda ukvarja s telekomunikacijami, je potem
               jasna stvar "koliko je ura". Tudi mora biti jasno, da lahko pride tukaj do zlorab,
               jaz ne trdim, da bo, trdim pa, da je prevelika nevarnost, da bi prišlo do zlorab.
               Ampak glede na zgodovino je pa velika verjetnost, da bo prišlo do tega. Zelo vesel
               bom pogleda na ta glasovalni izpisek po tem glasovanju, če bo vsaj del koalicije
               spoznal in zakon zavrnil. Če pa ga ne bo, bom pa tudi vesel. Konec koncev, ste
               ...<stage xml:id="SDZ5-Redna-07-2009-06-16.stage20">/Opozorilni znak za konec razprave./</stage>... v koaliciji ali boste v koaliciji z
               glasovanjem za ta zakon na nek način odvili eno kolo - avto s tremi kolesi pa
               običajno ne gre. Hvala lepa.</p>
            </sp>
            <sp xml:id="SDZ5-Redna-07-2009-06-16.sp205">

               <speaker>PODPREDSEDNIK MIRAN POTRČ:</speaker>

               <p>Hvala lepa. Lahko preidemo na glasovanje. Obveščam vas, da me Zakonodajno-pravna
               služba ni obvestila, da zaradi amandmajev oziroma amandmaji niso bili sprejeti, zakon
               ne bi bil usklajen, zato prehajamo na glasovanje. Prosim, glasujemo.</p>
               <p>Glasovalo je 66 poslank in poslancev, 37 jih je bilo za, 26 proti.</p>
               <p><stage xml:id="SDZ5-Redna-07-2009-06-16.stage21">(Za je glasovalo 37.)</stage> <stage xml:id="SDZ5-Redna-07-2009-06-16.stage22">(Proti 26.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title10">7. TOČKO DNEVNEGA REDA - OBRAVNAVA PREDLOGA ZAKONA O SPREMEMBI
                  ZAKONA O SISTEMU PLAČ V JAVNEM SEKTORJU, nujni postopke.</title> Ker v drugi
               obravnavi k predlogu zakona niso bili vloženi amandmaji, prehajamo na odločanje o
               predlogu zakona. Obveščam vas, da me Zakonodajno-pravna služba oziroma Vlada nista
               opozorili, da bi bil zakon neusklajen.</p>
               <p>Prehajamo na glasovanje. Glasovalo je 67 poslank in poslancev, 66 jih je bilo za, 1
               proti.</p>
               <p><stage xml:id="SDZ5-Redna-07-2009-06-16.stage23">(Za je glasovalo 66.)</stage> <stage xml:id="SDZ5-Redna-07-2009-06-16.stage24">(1 proti.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title11">18. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  KONVENCIJE O ZAŠČITI PLAČ, KONVENCIJA MEDNARODNE ORGANIZACIJE DELA ŠT. 95.</title> Predlog zakona je v obravnavo je predložila Vlada. Predlog zakona je obravnaval
               Odbor za zunanjo politiko, kot matično delovno telo, ki je Državnemu zboru pisno
               poročal. Sledi predstavitev stališč poslanskih skupin. Besedo ima gospod Aleksander
               Ravnikar v imenu Poslanske skupine Socialnih demokratov. Izvolite.</p>
            </sp>
            <sp xml:id="SDZ5-Redna-07-2009-06-16.sp206">

               <speaker>ALEKSANDER RAVNIKAR:</speaker>

               <p>Hvala podpredsednik. Spoštovani udeleženci seje! Pred nami je en kratek zakon, in
               sicer Predlog zakona o ratifikaciji konvencije o zaščiti plač. Nekaj simbolike v
               zvezi s tem zakonom, ki ima sicer samo štiri člene. Danes je 60 let in 80 dni, kar se
               je sestala generalna konferenca Mednarodne organizacije dela v Ženevi in začela
               obravnavati ta tekst. Torej skoraj točno 60 let. Sprejeta je bila potem 1. julija in
               velja od 1952. leta. Ta konvencija je za nas pomembna zaradi tega, ker je ena od
               konvencij, ki imajo poseben delnopravni pomen v Mednarodni organizaciji dela. Ta
               konvencija o zaščiti plač nekaj časa pri nas ni mogla biti sprejeta zaradi tega, ker
               nismo imeli urejeno, kako v primeru prisilne poravnave in stečaja. Sedaj imamo
               zahtevke delavcev zavarovane z ratifikacijo, ki se je zgodila leta 2001, ko je
               Slovenija ratificirala konvencijo št. 173 te Mednarodne organizacije dela, s katero
               so zavarovani zahtevki privilegiranih upnikov, to se pravi zahtevki delavcev v
               primeru insolventnosti njenega delodajalca. In ker je bil to eden pomembnih razlogov,
               da preden je bila ratificirana tale konvencija o zaščiti plač, so sedaj ti razlogi
               odpadli in rad povem, da torej ob 60-letnici njenega sprejema, tudi našemu državnemu
               zboru predlaga stališče, ki ga ima naša poslanska skupina, da zakon o ratifikaciji
               sprejmemo. Hvala.</p>
            </sp>
            <sp xml:id="SDZ5-Redna-07-2009-06-16.sp207">

               <speaker>PODPREDSEDNIK MIRAN POTRČ:</speaker>

               <p>Hvala lepa. Končali smo predstavitev stališč poslanskih skupin. Ker matično delovno
               telo v okviru druge obravnave ni sprejelo nobenega amandmaja, prehajamo na odločanje
               o predlogu zakona. Glasujemo. Navzočih je 62 poslank in poslancev, 62 jih je bilo za,
               proti nihče.</p>
               <p><stage xml:id="SDZ5-Redna-07-2009-06-16.stage25">(Za je glasovalo 62.)</stage> <stage xml:id="SDZ5-Redna-07-2009-06-16.stage26">(Proti nihče.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title12">19. TOČKO DNEVNEGA REDA - NA OBRAVNAVO PREDLOGA ZAKONA O
                  RATIFIKACIJI PROTOKOLA ŠT. 14 BIS H KONVENCIJI O VARSTVU ČLOVEKOVIH PRAVIC IN
                  TEMELJNIH SVOBOŠČIN.</title>
               </p>
               <p>Predlog zakona je v obravnavo Državnemu zboru predložila Vlada. Predlog zakona je
               obravnaval Odbor za zunanjo politiko kot matično delovno telo, ki je Državnemu zboru
               pisno poročal. Sledi predstavitev stališč poslanskih skupin. V imenu Poslanske
               skupine Socialnih demokratov bo stališče obrazložila gospa Darja Lavtižar Bebler.
            </p>
            </sp>
            <sp xml:id="SDZ5-Redna-07-2009-06-16.sp208">

               <speaker>DARJA LAVTIŽAR BEBLER:</speaker>

               <p>Spoštovani! Tudi Evropsko sodišče za človekove pravice, tako kot večina sodstva v
               državah članicah Sveta Evrope, se sooča z vse večjimi zaostanki. Trenutno je na
               čakanju 100.000 zadev. Že maja leta 2004 je bil sprejet Protokol številka 14 k
               Evropski konvenciji o človekovih pravicah, katerega poglavitni cilj je bil zagotoviti
               večjo učinkovitost Evropskega sodišča. Tako naj bi omogočal hitrejše in enostavnejše
               filtriranje nesprejemljivih zadev, ožil dopustnost zadev in uveljavil zmanjšanje
               ponavljajočih se zadev. Da bi ta protokol 14 stopil v veljavo, pa bi ga morale
               ratificirati vse države članice Sveta Evrope, to je vseh 47 držav, toda doslej so ga
               ratificirale vse države, razen Ruske federacije, in ga zato ni mogoče uveljavljati.
               Zato so se države odločile in 12. maja letos, na dan, ko je Slovenija prevzela
               predsedovanje Odboru ministrov Sveta Evrope, sprejele dogovor oziroma izjavo o
               začasni uporabi delov protokola 14, ki so jo poimenovale Protokol številka 14 BIS. V
               bistvu pa gre za uveljavitev dveh postopkov iz protokola 14, ki naj bi najbolj in
               najhitreje vplivala na zmanjšanje zaostankov Evropskega sodišča človekovih pravic. To
               je uvedba instituta sodnika posameznika in razširitev pristojnosti odbora treh
               sodnikov. Gre tudi za uvedbo funkcije poročevalca kot pomoč sodniku posamezniku. Kot
               pomemben kriterij se uvaja uveljavljanje sodne prakse Evropskega sodišča za človekove
               pravice, kar bo igralo pomembno vlogo v primeru ponavljajočih se zadev. Za leto 2008
               je bilo ugotovljeno, da so te ponavljajoče se zadeve predstavljale kar 70% vseh zadev
               pred Evropskim sodiščem za človekove pravice.</p>
               <p>V Poslanski skupini Socialnih demokratov podpiramo ratifikacijo tega protokola in
               poudarjamo, da gre za zelo pomemben instrument, ki bo omogočil večjo učinkovitost
               Evropskega sodišča in učinkovitejši način uveljavljanja varstva človekovih pravic in
               temeljnih svoboščin v Evropi. Gre pa za začasni ukrep, ker upamo, da bo Ruska
               federacija vendarle čim prej ratificirala osnovni protokol številka 14 in ne bo še
               naprej preprečevala njegove uveljavitve. Prej ko slej pa ostaja uveljavitev osnovnega
               protokola številka 14 ena od prioritet slovenskega predsedovanja in tudi naša posebna
               odgovornost. Hvala lepa.</p>
            </sp>
            <sp xml:id="SDZ5-Redna-07-2009-06-16.sp209">

               <speaker>PODPREDSEDNIK MIRAN POTRČ:</speaker>

               <p>Hvala lepa.</p>
               <p>Ker matično delovno telo v okviru druge obravnave ni sprejelo nobenega amandmaja,
               prehajamo na odločanje o predlogu zakona. Glasujemo. Navzočih je 62 poslank in
               poslancev, za je glasovalo 62, proti nihče.</p>
               <p><stage xml:id="SDZ5-Redna-07-2009-06-16.stage27">(Za je glasovalo 62.)</stage> <stage xml:id="SDZ5-Redna-07-2009-06-16.stage28">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title13">20. TOČKO DNEVNEGA REDA - OBRAVNAVA PREDLOGA ZAKONA O SPREMEMBI IN
                  DOPOLNITVI ZAKONA O RATIFIKACIJI KONVENCIJE ZDRUŽENIH NARODOV PROTI KORUPCIJI.</title>
               </p>
               <p>Predlog zakona je v obravnavo Državnemu zboru predložila Vlada. Predlog zakona je
               obravnaval Odbor za zunanjo politiko kot matično delovno telo, ki je Državnemu zboru
               pisno poročal.</p>
               <p>Sledi predstavitev stališč poslanskih skupin.</p>
               <p>V imenu Poslanske skupine Socialnih demokratov Slovenije bo stališče predstavil
               Branko Marinič.</p>
            </sp>
            <sp xml:id="SDZ5-Redna-07-2009-06-16.sp210">

               <speaker>BRANKO MARINIČ:</speaker>

               <p>Hvala lepa za besedo. Lep pozdrav vsem skupaj.</p>
               <p>Zakon o spremembi in dopolnitvi Zakona o ratifikaciji konvencije Združenih narodov
               proti korupciji bomo v Slovenski demokratski stranki potrdili.</p>
               <p>Iz obrazložitve izhaja, da država pogodbenica konvencije mora na podlagi drugega
               odstavka 6. člena Konvencije in v skladu s temeljnimi načeli svojega pravnega sistema
               organu ali organom, ki z izvajanjem ukrepov preprečujejo korupcijo, zagotoviti
               potrebno neodvisnost, da lahko opravljajo svoje naloge učinkovito in brez
               nedovoljenih vplivov. Prav tako mora država pogodbenica takšnemu organu ali organom
               zagotoviti potrebne materialne vire in specializirano osebje, kakor tudi
               usposabljanje, ki ga osebje potrebuje, da lahko opravlja svoje naloge.</p>
               <p>V slovenskem prostoru velja poseben zakon, ki natančneje opredeljuje in določa
               vsebino in delo komisije, ki v skladu z Zakonom o preprečevanju korupcije opravlja
               svoje naloge tako, kot jih pač opravlja.</p>
               <p>V zvezi s tem, da gre vendarle za konvencijo Združenih narodov proti korupciji, se v
               Slovenski demokratski stranki zavzemamo, da bi ta organ na področju Republike
               Slovenije opravili svojo nalogo tako, kot je to že iz zahtev Konvencije Združenih
               narodov proti korupciji. Zato kot rečeno, bomo v Slovenski demokratski stranki to
               tudi potrdili.</p>
            </sp>
            <sp xml:id="SDZ5-Redna-07-2009-06-16.sp211">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče poslanske skupine Zares bo predstavila gospa Cveta Zalokar
               Oražem.</p>
            </sp>
            <sp xml:id="SDZ5-Redna-07-2009-06-16.sp212">

               <speaker>CVETA ZALOKAR ORAŽEM:</speaker>

               <p>Lep pozdrav vsem skupaj! Konvencija Združenih narodov proti korupciji v 6. členu
               določa, da mora vsaka država pogodbenica konvencije v skladu s temeljnimi načeli
               svoje pravne ureditve zagotoviti obstoj organa ali pa potrebni organov, ki
               preprečujejo korupcijo tako, da izvajajo preventivne protikoruptivne usmeritve in
               postopke iz 5. člena konvencije ter po potrebi nadzirajo in usklajujejo izvajanje teh
               usmeritev in da izpolnjujejo in širijo znanje o preprečevanju korupcije.</p>
               <p>V Poslanski skupini Zares se zavzemamo in smo se zavzemali za neodvisen in samostojen
               organ, ki deluje na področju preprečevanja korupcije. Zato pozdravljamo odločitev
               vlade, da bo na podlagi tretjega odstavka 6. člena konvencije kot organ zadolžen za
               izvajanje preventivnih protikorupcijskih nalog, določena Komisija za preprečevanje
               korupcije. Naj spomnimo, da je prejšnja Vlada oziroma koalicija čakala skoraj cel
               mandat preden je poslala konvencijo Državnemu zboru v ratifikacijo! Po našem mnenju
               je bil glavni razlog za obotavljanje v tem, da konvencija od držav podpisnic zahteva
               zagotovitev neodvisnega organa ali oseb specializiranih za boj proti korupciji. Tem
               zahtevam pa je ustrezala edino le obstoječa komisija za preprečevanje korupcije. A
               ker si je takratni minister za javno upravo, Gregor Virant, kot enega od ciljev zadal
               ukinitev tako imenovane Kosove komisije, so mu pri tem sledili tudi ostali. Prek
               zakona o ratifikaciji so poskušali ustanoviti poseben, drug organ, ki naj bi
               konvencijo izvrševal, kar je bilo tako s pravnega kot tudi z vsebinskega vidika
               nedopustno. Takrat smo v Poslanski skupini Zares predlagani ustanovitvi vladnega
               pooblaščenca za preprečevanje korupcije, kar je bilo predlagano, ostro nasprotovali.
               Delovanje takšnega vladnega organa je bilo namreč po našem prepričanju že vnaprej
               obsojeno na neuspeh, saj ne bi mogel delovati samostojno in neodvisno. Zato smo v
               Poslanski skupini Zares pripravili dopolnilo k Predlogu ratifikacije Konvencije
               Združenih narodov proti korupciji, s katerimi smo odpravili predlagane vladne določbe
               o ustanovitvi novega vladnega protikorupcijskega organa, to je pooblaščenca za
               preprečevanje korupcije. Zato so se kasneje odločili, da bo te naloge opravljalo
               vrhovno državno tožilstvo Slovenije oziroma Barbara Brezigar in Ministrstvo za
               pravosodje.</p>
               <p>Zakon o ratifikaciji je bil torej sprejet brez navedbe omenjenega neodvisnega organa.
               Zato je glede na to, da akt o ratifikaciji mednarodne pogodbe vsebuje tudi izjave na
               podlagi mednarodne pogodbe, ki jih država pogodbenica sporoči depozitarju, treba
               obstoječi zakon o ratifikacije Konvencije Združenih narodov proti korupciji
               spremeniti. Zadolžitev Komisije za preprečevanje korupcije za izvajanje konvencije v
               celoti pa je za nas edina logična in prava rešitev.</p>
            </sp>
            <sp xml:id="SDZ5-Redna-07-2009-06-16.sp213">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Stališče Poslanske skupine Slovenske nacionalne stranke bo obrazložil
               gospod Zmago Jelinčič Plemeniti.</p>
            </sp>
            <sp xml:id="SDZ5-Redna-07-2009-06-16.sp214">

               <speaker>ZMAGO JELINČIČ PLEMENITI:</speaker>

               <p>Hvala lepa za besedo in lep pozdrav vsem skupaj.</p>
               <p>Ta predlog zakona je pravzaprav neustaven. Neustaven je zato, ker Ustavno sodišče še
               vedno govori, da je treba to zadevo in ta predlog zakona pretehtati z vidika
               skladnosti z odločbo Ustavnega sodišča, da ne bom kaj narobe povedal, 57/06-28.
               Namreč, mi imamo še vedno Zakon o preprečevanju korupcije, ki je bil s stališča
               Ustavnega sodišča, določen kot neustaven v določenih delih. Tega Državni zbor ni
               uredil in zdaj se vprašamo, ali velja tisto, kar je reklo Ustavno sodišče ali velja
               tisto, kar je rekel Državni zbor. Jaz se seveda strinjam, da je Državni zbor nad
               Ustavnim sodiščem, pa vendar bi bilo to potem smiselno upoštevati pri vseh razpravah
               in pri vseh vidikih, kajti dejstvo je, da je Državni zbor tisti, ki določa zakona, ki
               jih formira in ki jih sprejema. Ustavno sodišče ima samo pravico razlagalca in
               napotitelja na razmislek o določeni spremembi, s tem seveda, da ta sprememba se lahko
               sprejme v Državnem zboru ali pa ne.</p>
               <p>Gre za to, da imamo tukaj v Državnemu zboru dvojna merila. Kadar so ta merila po godu
               vladajoči koaliciji, takrat jih bomo sprejeli, kadar niso po godu, jih bomo
               obstruirali, jih ne bomo sprejeli, jih bomo zavrgli in to z gnusom, kot se dogaja v
               nekaterih primerih. Zato mislim, da bi bilo smiselno malo še razmisliti o tej zadevi.
               Konec koncev o tem govori tudi mnenje Zakonodajno-pravne službe in morda bi bilo
               včasih smiselno pomisliti in potem sprejeti kakšne drugačne sklepe.</p>
               <p>Še enkrat pravim: v Slovenski nacionalni stranki in moje prepričanje je, da je
               Državni zbor nad Ustavnim sodiščem. Zakaj govorim o prepričanju? Zato, ker pri nas
               prepričanje več velja kot zakonska določila in več velja kot ustava. V ustavi je
               napisano in vendar se vsi sklicujete kadar vam je po godu, da je Ustavno sodišče
               reklo to in to. Še enkrat pravim, kadar vam je po godu. Kadar vam ni po godu,
               govorite drugače. V tem primeru govorite drugače. Zato mi, v poslanski skupini, tega
               zakona ne bomo podprli iz enega enostavnega razloga: zaradi tega, ker ne podpiramo
               dvoličnosti in sprenevedanja določenih političnih strank, ki so pripravljene za svoj
               interes enkrat reagirati in glasovati in biti "za", v drugem primeru pa "proti".
               Mislim, da bi bilo smiselno, da se morda ravno na osnovi tega zakona začne neka
               razprava, kaj Državni zbor sploh je, kakšne so njegove kompetence in ingerence in,
               konec koncev, zakaj moramo mi kdaj pa kdaj poslušati Ustavno sodišče, ki dostikrat
               sprejema protidržavne sklepe; sklepe, ki so v nasprotju z interesi slovenske države
               in slovenskih državljanov. Drugikrat pa enostavno sprejme kaj takega, ki je zgolj v
               koristi določenih političnih opcij.</p>
               <p>Še enkrat. Mi v naši stranki tega ne bomo podprli. Hvala lepa.</p>
            </sp>
            <sp xml:id="SDZ5-Redna-07-2009-06-16.sp215">

               <speaker>PODPREDSEDNIK MIRAN POTRČ:</speaker>

               <p>Hvala lepa. Stališče Poslanske skupine Socialnih demokratov ... Ne. Se opravičujem.
               Ne bo več predstavitve stališč. Ker matično delovno telo v okviru druge obravnave ni
               sprejelo nobenega amandmaja, prehajamo na odločanje o predlogu zakona. Glasujemo.
               Glasovalo je 65 poslank in poslancev, 59 jih je bilo za, 5 proti.</p>
               <p><stage xml:id="SDZ5-Redna-07-2009-06-16.stage29">(Za je glasovalo 59.)</stage> <stage xml:id="SDZ5-Redna-07-2009-06-16.stage30">(Proti 5.)</stage></p>
               <p>Ugotavljam, da je zakon sprejet. S tem zaključujem to točko dnevnega reda.</p>
               <p>Prehajamo na <title xml:id="SDZ5-Redna-07-2009-06-16.title14">21. TOČKO DNEVNEGA REDA - MANDATNO VOLILNE ZADEVE</title>. Zbor v
               okviru te točke obravnaval Predlog kandidatne liste predsednika Republike Slovenije
               za člane Sodnega sveta Republike Slovenije, Predlog varuhinje človekovih pravic za
               imenovanje namestnika varuha človekovih pravic s predlogom sklepa, Predlog sklepa o
               imenovanju članov Nadzornega odbora Sklada kmetijskih zemljišč in gozdov Republike
               Slovenije in Predlog sklepov o sestavi in imenovanju predsednika, podpredsednika ter
               članov in namestnikov članov dveh preiskovalnih komisij Državnega zbora ter predlog
               Odloka o spremembi Odloka o ustanovitvi Sveta za elektronske komunikacije. Prehajamo
               na razpravo in odločanje o posameznih predlogih.</p>
               <p>Najprej prehajamo na obravnavo Predloga kandidatne liste predsednika Republike
               Slovenije za člane Sodnega sveta Republike Slovenije.</p>
               <p>Predsednik Republike Slovenije dr. Danilo Türk je na podlagi 131. člena Ustave
               Republike Slovenije ter četrtega odstavka 20. člena in prvega odstavka 21. člena
               Zakona o sodiščih z dopisom z dne 26. maja 2009 Državnemu zboru posredoval kandidatno
               listo za člane Sodnega sveta s predlogom, da izvoli pet članov izmed desetih
               predlaganih kandidatov. Predlagani kandidati so: prof. dr. Miro Cerar, prof. dr.
               Anton Jerovšek, doc. dr. Etelka Korpič Horvat, prof. dr. Vesna Kranjc, prof. dr.
               Vesna Rijavec, prof. dr. Vladimir Simič, Andrej Škrk, prof. dr. Katarina Zajc, Roman
               Završek in Barica Zidar.</p>
               <p>Predloge je obravnavala Mandatno-volilna komisija kot matično delovno telo, ki je
               Državnem zboru pisno poročala.</p>
               <p>Prijavljenih k razpravi ni, zato smo pred tem, da preidemo na izvedbo glasovanja o
               Predlogu kandidatne liste predsednika Republike Slovenije za člane Sodnega sveta
               Republike Slovenije.</p>
               <p>Prvi odstavek 21. člena Zakona o sodiščih določa, da mora biti na kandidatni listi
               predlagano število kandidatov večje od števila kandidatov, ki se jih voli, vendar
               največ dvakrat tolikšno, kot je število, ki se jih voli. V skladu z drugim odstavkom
               21. člena Zakona o sodiščih o izvolitvi Državni zbor odloča s tajnim glasovanjem.</p>
               <p>V skladu s prvim odstavkom 92. člena Poslovnika Državnega zbora vodi tajno glasovanje
               komisija, ki jo sestavljajo predsedujoči ter štirje poslanke in poslanci, ki jih
               izvoli Državni zbor. Poslanske skupine so že posredovale predloge za člane komisije,
               ki naj vodi glasovanje. To so Aleksander Ravnikar - Socialni demokrati, Robert Horvat
               - Slovenska demokratska stranka, Franci Kek - Zares, Franci Bogovič - Slovenska
               ljudska stranka. Član te komisije bom tudi jaz kot predsedujoči. Pri delu komisije bo
               sodeloval gospod Matjaž Plevel - namestnik generalne sekretarke Državnega zbora. Ali
               kdo temu predlogu nasprotuje? Če ne, prehajamo na odločanje o taki sestavi komisije.
               Glasujemo. Navzočih je 54 poslank in poslancev, za 54, proti nihče.</p>
               <p><stage xml:id="SDZ5-Redna-07-2009-06-16.stage31">(Za je glasovalo 54.)</stage> <stage xml:id="SDZ5-Redna-07-2009-06-16.stage32">(Proti nihče.)</stage></p>
               <p>Ugotavljam, da je izvoljena komisija v predlagani sestavi. V skladu s tretjim
               odstavkom 92. člena Poslovnika Državnega zbora bo poslankam in poslancem glasovnica
               vročena tako, da pride vsak poslanec k mizi predsedujočega in pove svoje ime in
               priimek. Glasuje se tako, da se na glasovnici obkroži številka pred imenom kandidata,
               za katerega se glasuje. Glasuje se za pet kandidatov, zato bo glasovnica, na kateri
               bo obkroženih več kot pet številk pred imenu predlaganih kandidatov, neveljavna. V
               skladu s petim odstavkom 91. člena Poslovnika Državnega zbora je neveljavna tudi
               neizpolnjena glasovnica pa tudi glasovnica, iz katere volja poslanca ni jasno
               razvidna. Če pa je na glasovnici obkroženih pet ali manj številk, vendar volja
               volivca poslanca pri vseh obkroženih številkah ni jasno razvidna, se taka glasovnica
               tudi šteje za veljavno, vendar samo v tistem delu, kjer je volja poslanca razvidna. V
               skladu z drugim odstavkom 196. člena Poslovnika Državnega zbora bo izvoljenih tistih
               pet kandidatov, za katere bo glasovala večina poslancev, ki bodo oddali veljavne
               glasovnice in bodo bodili največje število glasov. Če pri prvem glasovanju pet
               kandidatov ne bo dobili potrebne večine, se opravi drugo glasovanje, pri katerem se
               glasuje o tolikšnem številu kandidatov, kolikor jih je še potrebno izvoliti. Pri
               drugem glasovanju se glasuje o tistih kandidatih, ki so pri prvem glasovanju dobili
               največ glasov. Glasovali bomo v dvorani v glasovalnih kabinah. Poslanke in poslanci
               bomo izpolnjene glasovnice oddali v glasovalno skrinjico, ki bo v dvorani na mizi ob
               kabinah za glasovanje. Prehajamo na izvedbo tajnega glasovanja. Prosim poslance, ki
               mi boste pomagali pri glasovanju, da se takoj zglasite v sobi 217, kjer bomo prevzeli
               volilni material. Glasovanje se bo pričelo ob 15.55 in bo trajalo do 16.10. Po
               končanem glasovanju prosim poslance, ki mi boste pomagali pri glasovanju, da se
               zberemo v sobi 217.</p>
               <p>Prekinjam to točko dnevnega reda.</p>
               <p>Sejo zbora bomo nadaljevali ob 16.25.</p>
               <stage xml:id="SDZ5-Redna-07-2009-06-16.stage33">(Seja je bila prekinjena ob 15.47 in se je nadaljevala ob 16.34.)</stage>
            </sp>
            <sp xml:id="SDZ5-Redna-07-2009-06-16.sp216">

               <speaker>PODPREDSEDNIK MIRAN POTRČ:</speaker>

               <p>Spoštovane poslanke in poslanci! Nadaljujemo sejo.</p>
               <p>Prebral bom zapisnik o ugotovitvi izida glasovanja za člane Sodnega sveta Republike
               Slovenije.</p>
               <p>Glasovanje je bilo v prostorih Državnega zbora Republike Slovenije dne 16. junija
               2009. Razdeljenih je bilo 68 glasovnic, oddanih je bilo 68 glasovnic, neveljavnih
               glasovnic ni bilo, veljavnih je bilo 68 glasovnic.</p>
               <p>Posamezni kandidati so prejeli naslednje število glasov: prof. dr. Miro Cerar 54,
               prof. dr. Anton Jerovšek 26, doc. dr. Etelka Korpič Horvat 48, prof. dr. Vesna Kranjc
               9, prof. dr. Vesna Rijavec 20, prof. dr. Vladimir Simič 2, Andrej Škrk 42, prof. dr.
               Katarina Zajc 36, Roman Završek 13 in Barica Zidar 42.</p>
               <p>Na podlagi izida glasovanja so bili s potrebno večino izvoljeni naslednji člani
               Sodnega sveta Republike Slovenije: prof. dr. Miro Cerar, doc. dr. Etelka Korpič
               Horvat, Andrej Škrk, Barica Zidar, prof. dr. Katarina Zajc.</p>
               <p>Izvoljenih je bilo vseh 5 članov Sodnega sveta. Dovolite mi, da v imenu vseh nas
               novoizvoljenim članom Sveta čestitam in zaželim uspešno odgovorno delo. Hkrati se
               zahvaljujem za do sedaj opravljeno delo vsem članom Sodnega sveta, ki jim bo mandat
               potekel konec tega meseca.</p>
               <p>S tem zaključujem 21.a točko dnevnega reda.</p>
               <p>Prehajamo na obravnavo predloga varuhinje človekovih pravic za imenovanje namestnika
               varuha človekovih pravic s predlogom sklepa.</p>
               <p>Varuhinja človekovih pravic je Državnemu zboru predložila predlog za imenovanje
               gospoda Ivana Šeliha za namestnika varuha človekovih pravic za dobo 6 let. Besedo
               dajem varuhinji človekovih pravic, dr. Zdenki Čebašek Travnik, za obrazložitev
               predloga kandidature. Izvolite, gospa varuhinja.</p>
            </sp>
            <sp xml:id="SDZ5-Redna-07-2009-06-16.sp217">

               <speaker>DR. ZDENKA ČEBAŠEK TRAVNIK:</speaker>

               <p>Spoštovani gospod podpredsednik Državnega zbora, spoštovane gospe poslanke in
               gospodje poslanci! Pred vami sem danes v vlogi predlagatelja za svojega namestnika,
               torej namestnika varuha človekovih pravic. To je gospod Ivan Šelih, univerzitetni
               diplomirani pravnik, zaposlen pri Varuhu človekovih pravic polnih 14 let, skoraj od
               začetka delovanja te institucije.</p>
               <p>Obrazložitev predloga je bila že podana, zato mi dovolite le majhno dopolnitev, ki se
               nanaša na kandidatovo delo. Po njegovi zaslugi je slovenski ombudsman postal
               mednarodno poznan po svoji pozitivni praksi na področju izvajanja državnega
               preventivnega mehanizma po opcijskem protokolu h konvenciji proti mučenju. S svojo
               natančnostjo, preudarnostjo in predanostjo svojemu delu je o ustreznosti našega
               slovenskega modela prepričal mnoge sogovornike, s tem pa dvignil renome in
               spoštovanje varuha človekovih pravic Republike Slovenije. Prepričana sem, da je
               gotovo zelo primeren kandidat za moje nadomeščanje v času, ko me ni, in v zadevah, za
               katere je postal specialist. Hvala.</p>
            </sp>
            <sp xml:id="SDZ5-Redna-07-2009-06-16.sp218">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Predlog je obravnavala Mandatno-volilna komisija kot matično delovno
               telo, ki je Državnemu zboru pisno poročala ter predložila predlog sklepa. Sledi
               prestavitev stališč poslanskih skupi, besedo ima Eva Irgl v imenu Poslanske skupine
               Slovenske demokratske stranke. Prosim.</p>
            </sp>
            <sp xml:id="SDZ5-Redna-07-2009-06-16.sp219">

               <speaker>EVA IRGL:</speaker>

               <p>Najlepša hvala za besedo. Spoštovane poslanke, spoštovani poslanci, spoštovana
               varuhinja! Pred seboj imamo torej predlog varuhinje človekovih pravic gospe Zdenke
               Čebašek Travnik, da Državni zbor potrdi še eno imenovanje namestnika varuhinje,
               tokrat gospoda Ivana Šeliha.</p>
               <p>Gospod Šelih je že od leta 1995 zaposlen pri varuhu, kjer je bil najprej svetovalec
               za področje problematike sodnih in policijskih postopkov ter vseh oblik odvzema
               osebne svobode, od leta 2007 naprej pa je tudi vodja področja pravosodja in
               opcijskega protokola. V Poslanki skupini Slovenske demokratske stranke spremljamo
               delo varuhinje in njenih namestnikov in tukaj moram poudariti, da urad varuha žal v
               nekaterih segmentih ne izpolnjuje naših pričakovanj. Glede na to, da se pristojnosti
               varuha delijo na posamezna področja, znotraj katerih je vsak od namestnikov odgovoren
               za svojega, je nerazumljivo, da se velikokrat varuhinja oziroma njeni namestniki
               precej selektivno, da ne rečem politično glede na vsebino, ali v nekem trenutku
               ustreza ali ne, udeležujejo bodisi sej Komisije za peticije, človekove pravice in
               enake možnosti ali pa drugih dogodkov, vezanih na tematiko človekovih pravic. To
               potrjujejo tudi posamezniki, ki se obračajo na našo poslansko skupino. Dejstvo je, da
               je Urad varuha človekovih pravic tista institucija, na katero se ljudje vse bolj
               zanašajo, žal pa premnogokrat ne naletijo na dovoljšne razumevanje za svoje težave
               pristojnih. Poslanstvo varuha je med drugim tudi to, da kot nadzornik oblasti stopi v
               bran posamezniku, malemu človeku, tistemu, ki se sam morda nikoli ne bi spustil v boj
               za svoje pravice z močnejšimi od sebe.</p>
               <p>Zavedati se je treba, da posameznik nima za seboj kolesja bodisi tako imenovanih
               nevladnih organizacij ali pa medijev, ki bi opozarjali na njegovo stisko, kot na
               primer imajo to zagotovljeno tako imenovani izbrisani ali pa morda Romi. Zato se
               razumljivo pričakuje večje razumevanje s strani tistih institucij, ki skrbijo za
               varovanje človekovih pravic. Biti zagovornik šibkejšega je zagotovo težavna naloga,
               ki zahteva takšnega človeka, ki ima predvsem v prvi vrsti občutek za sočloveka.
               Takšnega, ki je imun na kakršne koli interese in ki ne popusti pod različnimi, tudi
               političnimi pritiski ne.</p>
               <p>V Poslanski skupini Slovenske demokratske stranke bomo o gospodu Šelihu glasovali po
               svoji vesti. Hvala.</p>
            </sp>
            <sp xml:id="SDZ5-Redna-07-2009-06-16.sp220">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin in prehajamo na
               odločanje. Na glasovanje dajem predlog sklepov o imenovanju Ivana Šeliha za
               namestnika varuha človekovih pravic za dobo šestih let. Glasujemo. Glasovanje teče.
               Navzočih je 66 poslank in poslancev, za je glasovalo 48, proti 14.</p>
               <p><stage xml:id="SDZ5-Redna-07-2009-06-16.stage34">(Za je glasovalo 48.)</stage> <stage xml:id="SDZ5-Redna-07-2009-06-16.stage35">(Proti 14.)</stage></p>
               <p>Ugotavljam, da je sklep sprejet. Zbor je Ivana Šeliha imenoval za namestnika varuha
               človekovih pravic, zato prosim, da priseže pred Državnim zborom. Prosim.</p>
            </sp>
            <sp xml:id="SDZ5-Redna-07-2009-06-16.sp221">

               <speaker>IVAN ŠELIH:</speaker>

               <p>Prisegam, da bom opravljal svojo nalogo na podlagi Ustave in zakona, da bom varoval
               človekove pravice in temeljne svoboščine, da bom opravljal svoje delo vestno in
               nepristransko ter pri tem spoštoval načela pravičnosti in dobrega opravljanja.</p>
            </sp>
            <sp xml:id="SDZ5-Redna-07-2009-06-16.sp222">

               <speaker>PREDSEDNIK DR. PAVEL GANTAR:</speaker>

               <p>Namestniku varuha človekovih pravic čestitam. ...<stage xml:id="SDZ5-Redna-07-2009-06-16.stage36">/Aplavz./</stage>... Namestniku varuha
               človekovih pravic čestitam k izvolitvi in mu želim uspešno delo. Prehajamo na
               obravnavo predloga sklepa o imenovanju članov Nadzornega odbora sklada kmetijskih
               zemljišč in gozdov Republike Slovenije. Predlog sklepa je v obravnavo zboru
               predložila Mandatno-volilna komisija. Sledi predstavitev poslanskih skupin. Besedo
               ima mag. Borut Sajovic v imenu poslanskega kluba Liberalne demokracije Slovenije.
               Prosim.</p>
            </sp>
            <sp xml:id="SDZ5-Redna-07-2009-06-16.sp223">

               <speaker>MAG. BORUT SAJOVIC:</speaker>

               <p>Hvala lepa, gospod predsednik za besedo. Kolegice in kolegi, prijazen popoldanski
               pozdrav!</p>
               <p>Sklad slovenskih kmetijskih zemljišč in pa gozdov je seveda v Sloveniji pomembna
               inštitucija, ki zagotovo potrebuje tudi ustrezen nadzor. Jaz mislim, da smo na
               Mandatno-imunitetni komisiji izbrali prave ljudi, ki bodo v poslovanju in pa
               gospodarjenju sklada lahko naredili korak naprej. Ne gre za osebe, kdo konkretno to
               funkcijo opravlja, pač pa tudi za to, da vemo, da je bil sklad ustanovljen leta 1993
               z določenimi cilji in pa nameni in da so se razmere do danes, do leta 2009, v
               marsičem precej spremenile. Naloga nadzornega odbora naj bi bila predvsem, da nadzira
               zakonitost dela sklada, nadzira finančno poslovanje sklada, seznanja svet sklada in
               pa enkrat na leto tudi Državni zbor.</p>
               <p>Jaz moram reči, da se v zadnjem času odpira kar nekaj vprašanj, ki ne potrjujejo
               tistega, kar je bilo zapisano v ustanovnem zakonu, da bo sklad najboljši gospodar
               državnih gozdov. Del svoje vloge v preteklosti je zagotovo že opravil v postopku
               denacionalizacije in pa vrnitve premoženja, danes je ta njegova naloga na temu
               področju praktično izčrpana saj je ostalo za dokončanje tam nekje od dva do tri
               odstotke nerešenih primerov. Predvsem pa izkušnje in pa poročila s terena kažejo, da
               pa vse evidence niso izpostavljene, da sklad ni povsod in pa vedno najboljši gospodar
               in pa upravljavec državnih gozdov in pa zemljišč. Če seveda pogledamo, kaj je
               Sloveniji uspelo v zadnjih petnajstih, dvajsetih letih pozidati na najboljših
               kmetijskih površinah, potem se lahko z upravičenostjo in pa zaskrbljenostjo vprašamo,
               ker je pri številnih teh pozidavah ali pa spremembi statusa na nek način tako ali
               drugače sodeloval tudi sklad, ali smo vodili pravo, transparentno politiko, predvsem
               pa, če so nadzorniki opravili svoje delo.</p>
               <p>Slovenci imamo danes samo še 800 kvadratnih metrov obdelovalnih površin na
               prebivalca. Za normalno preživetje v časih krize ali pa takrat, ko nastopijo resne
               logistične in pa transportne težave, je takih površin potrebno imeti tam nekje okoli
               2.000 kvadratnih metrov na prebivalca. Povprečje za Evropo je 2.400 kvadratnih
               metrov. To je zagotovo ena od pomembnih nalog sklada, še bolj nadzornikov, da
               usmerjajo in vodijo kmetijsko politiko, da to, kar smo mogoče še leta nazaj imenovali
               napredek, ko se je na poljih, kjer smo včasih pridelali največ krompirja, zelenjave,
               ko se danes bohotijo trgovski centri, to zagotovo ni bil napredek in razvoj, da smo
               za pozidavo uporabili najboljše kmetijske površine. Tudi to zagotovo ni bila
               najboljša odločitev. Zagotovo pa piko na i postavlja zgodba, ki smo ji na Odboru za
               kmetijstvo v začetni prvi razpravi, ki bo zagotovo dobila še nadaljevanje, dali
               delovni naslov, ki so ga povzeli mediji, tajkunizacija slovenskih gozdov. Eno osmino
               slovenskih gozdov, približno čez 225.000 hektarjev, upravlja Sklad kmetijskih
               zemljišč in gozdov in zagotovo je iztržek in izkupiček iz teh gozdov premajhen.
               Mogoče so v času zaostrene prodaje, zaostrenih gospodarskih razmer mogoči razni
               odpustki, razmisleki, prilagoditve, zagotovo pa je s tem sistemom na načelni ravni
               nekaj narobe, tudi z nadaljnjo politiko, kaj se zgodi s temi lesnimi sortimenti:
               končajo namreč v sosednjih državah, največkrat Avstriji, Italiji, kjer iz njih znajo
               potegniti dodano vrednost. Nam Slovencem pa ostaja bore malo. Bore malo izkupička,
               kajti za približno posekan kubik lesa iz državnih gozdov dobimo tam nekje med 5 in 6
               evrov. Številni strokovnjaki opozarjajo, da bi bil lahkota izkupiček dvakrat,
               trikrat, najbolj optimistični pravijo celo, štirikrat večji. Seveda pa ostane
               Slovencem od tega lesa, če sem malo ciničen, zelo veliko: predvsem uničene ceste za
               transport lesa v tujino.</p>
               <p>Zato bomo v poslanski skupini predlog nadzornikov podprli in skrbno bdeli na njihovim
               delom. Hvala lepa.</p>
            </sp>
            <sp xml:id="SDZ5-Redna-07-2009-06-16.sp224">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Robert Hrovat v imenu Poslanske skupine Slovenske demokratske
               stranke.</p>
            </sp>
            <sp xml:id="SDZ5-Redna-07-2009-06-16.sp225">

               <speaker>ROBERT HROVAT:</speaker>

               <p>Hvala za besedo, gospod predsednik. Spoštovani prisotni! Dejstvo je, da je v
               Sloveniji potrebno dokončati začeto strategijo razvoja slovenskega razvoja kmetijstva
               ter na določenih področjih tudi spremeniti obstoječo zakonodajo, s katero bo to
               področje tudi formalno pridobilo ustrezne zakonodajne rešitve za urejanje stanja na
               področju kmetijstva. Dejstvo pa je tudi, da se je v zadnjem mandatu v času
               obstoječega nadzornega odbora marsikaj spremenilo na bolje, predvsem v primerjavi s
               prejšnjimi mandati. Velika pozornost je bila namenjena zmanjševanju nezakupljenih
               kmetijskih zemljišč, ki so v lasti sklada. Bistveno se je v tem času dvignil tudi
               prihodek z naslova koncesijske dejavnosti. Prišlo je do reorganizacije sklada in tudi
               s finančnega vidika je sklad deloval dobro.</p>
               <p>Kakšne so pravzaprav naloge sklada? O tem je govoril že moj predhodnik, ampak je
               prav, da povemo še enkrat. Torej nadzira zakonitost dela sklada, nadzira finančno
               poslovanje, seznani svet sklada in enkrat letno poroča Državnemu zboru. Ker je bilo
               po mnenju Slovenske demokratske stranke delo korektno opravljeno in nasploh sklad
               beleži bistveno boljše rezultate kot v preteklosti, bi pričakovali, da se ne bo
               zgodilo to, kar se je zgodilo na Mandatno-volilni komisiji, koo so bili pravzaprav
               vsi predlogi Slovenske demokratske stranke arogantno brez obrazložitve zavrnjeni. To
               samo po sebi mogoče ne bi vzbujalo kakšne posebne pozornosti, če bi bil primer
               osamljen. A žal ni osamljen. Sedanja koalicija kot po tekočem traku zamenjuje ljudi v
               številnih organih, skladih, nadzornih svetih in očitno je glavni cilj, da se zamenja
               vse, kar je bilo imenovanega v času prejšnje vlade. Namesto da bi se soočili s
               težavami, ki jih povzroča gospodarska kriza in poiskali uspešne odgovore nanje. Žal
               tudi tega ni. Pri sedanji vladi ter koaliciji gre samo za čisti politični revanšizem.
               Kje so sedaj javne obljube in besede predsednika Vlade, ki jih je govoril pred in
               takoj po volitvah? Kje so dejanja, ki bi nakazovala njegove besede in obljube, da
               političnega kadrovanja ne bo, da bo odslej drugače, da bo povsem drugače in veliko
               bolje? So se te besede in dejanja izgubila v vetru, ki jih povzročajo laži in potem
               opravičila za te laži, češ, da so bile le napake? Več kot očitno je, da ste sedanja
               vlada in vladajoča koalicija zlorabili zaupanje ljudi, ali pa ste mislili, da so
               ljudje tako pozabljivi, da se ne bodo spomnili leporečja predsednika Vlade o tem, da
               ne bo političnih in kadrovskih zamenjav, da ne bo političnih zamenjav v nadzornih
               svetih, da se bo imenovalo ljudi po kriterijih stroke in ne po politični barvi. Na
               povsem drugačna dejstva in dejanja od obljub smo postavljeni že od samega začetka
               nastopa sedanje vladne koalicije. Imam občutek, da bolj ko se poglablja gospodarska
               kriza v državi, še z večjo silo in še hitreje se delajo zamenjave v nadzornih svetih,
               skladih in ostalih organih.</p>
               <p>V Slovenski demokratski stranki iz vseh navedenih razlogov predlaganih kandidatov ne
               bomo podprli.</p>
            </sp>
            <sp xml:id="SDZ5-Redna-07-2009-06-16.sp226">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prehajamo na odločanje o predlogu sklepa, s katerim se za člane
               Nadzornega odbora Sklada kmetijskih zemljišč in gozdov Republike Slovenije za dobo
               štirih leti imenujejo Srečko Čater, mag. Zlatko Jenko, mag. Maja Kotar, Franc Mužič
               in Branko Tomažič. Glasujemo. Pardon, obrazložitev glasu v imenu poslanske skupine? V
               svojem imenu? Prosim.</p>
            </sp>
            <sp xml:id="SDZ5-Redna-07-2009-06-16.sp227">

               <speaker>FRANC JURŠA:</speaker>

               <p>Hvala lepa, gospod predsednik. Glasoval ne bom za predlog iz preprostega razloga, ker
               ocenjujem, da pokritost po celotni Sloveniji ni dobra. Ne mislim pa, da so predlagani
               kandidati, kandidatka slabi.</p>
               <p>Področje, s katerega prihajam, je, mislim, največje področje, če po kvadratnih
               kilometrih gledamo, obdelovalne zemlje, to je Pomurje. Imel sem tudi kvaliteten
               predlog in ta kvaliteten predlog ni bil podprt. Narekuje mi, da enostavno za tak
               predlog potem tudi ne morem glasovati.</p>
            </sp>
            <sp xml:id="SDZ5-Redna-07-2009-06-16.sp228">

               <speaker>PREDSEDNIK DR. PAVEL GANTAR:</speaker>

               <p>Hvala lepa, gospod Jurša. Želi še kdo obrazložiti svoj glas? Glasujemo. Navzočih je
               71 poslank in poslancev, za je glasovalo 45, proti 22.</p>
               <p><stage xml:id="SDZ5-Redna-07-2009-06-16.stage37">(Za je glasovalo 45.)</stage> <stage xml:id="SDZ5-Redna-07-2009-06-16.stage38">(Proti 22.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na obravnavo Predloga odloka o spremembi Odloka o ustanovitvi Sveta za
               elektronske komunikacije. Predlog odloka je v obravnavo zboru predložila
               Mandatno-volilna komisija. Prehajamo na odločanje o predlogu odloka, s katerim se
               razreši član dr. Tomaž Kalin in se imenuje za člana Jasmin Kukavica. Glasujemo.
               Navzočih je 70 poslank in poslancev, za je glasovalo 47, proti 21.</p>
               <p><stage xml:id="SDZ5-Redna-07-2009-06-16.stage39">(Za je glasovalo 47.)</stage> <stage xml:id="SDZ5-Redna-07-2009-06-16.stage40">(Proti 21.)</stage></p>
               <p>Ugotavljam, da je zbor predlagani odlok sprejel.</p>
               <p>Prehajamo na obravnavo <title xml:id="SDZ5-Redna-07-2009-06-16.title15">Predloga sklepa o sestavi in imenovanju predsednika,
                  podpredsednika ter članov in namestnikov članov Preiskovalne komisije Državnega
                  zbora za ugotovitev politične odgovornosti nosilcev javnih funkcij, ki so bili
                  odgovorni za pripravo in izvedbo štetja t.i. “izbrisanih” v letih 2003 in 2009,
                  zaradi suma, da so bili uradno objavljeni izidi prirejeni političnim potrebam
                  nekaterih nosilcev javnih funkcij; za ugotavljanje politične odgovornosti za
                  neustrezno izvrševanje 8. točke odločbe Ustavnega sodišča št. U-I-246/02-28 (Ur.l.
                  RS, št. 135/03) v času od začetka leta 2003 do oktobra leta 2004 in v obdobju od
                  22. novembra 2008 dalje, katerega posledici sta tudi ustvarjanje očitne neenakosti
                  pred zakonom in ogrožanje sistema javnih financ ter za preiskavo suma o
                  klientelizmu oziroma koruptivnem ravnanju nekaterih državnih funkcionarjev in za
                  preiskavo suma zlorabe Ministrstva za notranje zadeve Republike Slovenije v
                  politične namene v času od začetka leta 2003 do oktobra leta 2004 ter v obdobju od
                  22. novembra dalje.</title> Predlog sklepa je v obravnavo zboru predložila
               Mandatno-volilna komisija. Sledi predstavitev stališč poslanskih skupin. Besedo ima
               Srečko Prijatelj v imenu poslanske skupine Slovenske nacionalne stranke. Prosim.</p>
            </sp>
            <sp xml:id="SDZ5-Redna-07-2009-06-16.sp229">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Imenovanje članov, namestnikov, predsednika in
               podpredsednika komisije Državnega zbora za ugotovitev politične odgovornosti nosilcev
               javnih funkcij, ki so odgovorni za pripravo in izvedbo štetja izbrisanih v letu 2003
               in 2009, zaradi suma da so bili uradno objavljeni izidi prirejeni političnim potrebam
               nekaterih nosilcev javnih funkcij, torej ustanovitev te komisije je po mnenju
               Slovenske nacionalne stranke več kot nujna.</p>
               <p>Zakon o tujcih ima svoj temelj v ustavni listini o samostojnosti in neodvisnosti
               Republike Slovenije. Preseneča pa dejstvo, da je na osnovi iste baze podatkov isto
               ministrstvo za notranje zadeve leta 2003 in leta 2009 preštelo bistveno drugačno
               število oseb, ki so bile v bistvu kasneje tudi objavljene kot izbrisane osebe.
               Razlika znaša več kot 7 tisoč. Če vzamemo v obzir zadnje dogodke, ki se vrstijo in so
               nam splošno znani, 8. 6. 2009 smo lahko v sredstvih javnega obveščanja zasledili, da
               je preiskovalni sodnik mariborskega okrožnega sodišča zoper četverico, osumljeno
               jemanja podkupnine za izdajo lažnih dokumentov, s pomočjo katerih naj bi več tujcev
               pridobilo status stalnega bivanja in celo slovensko državljanstvo, je potem ta
               številka 7 tisoč, ki se skriva v razliki preštetih, povsem normalna. Gre za
               organizirano hudodelsko združbo, ki je na nek način zelo lepo služila tudi s pomočjo
               uslužbencev Ministrstva za notranje zadeve, tako da je ponarejala razne dokumente, ki
               so služili tako za pridobitev državljanstva kakor tudi za druge socialne transferje,
               ki so jih tako imenovani "prizadeti", v narekovaju, uveljavljali v Republiki
               Sloveniji. Kriminalistična preiskava je potrdila sum obstoja skupine oseb, ki je z
               motivom pridobitve premoženjske koristi protizakonito omogočila večjemu številu oseb,
               predvsem z območja bivše Jugoslavije, in tudi nekaterim državljanom EU, da pridobijo
               dovoljenje za bivanje oziroma status tujca. Mnogi od njih so kasneje tudi vložili
               zahtevo za državljanstvo.</p>
               <p>Spoštovane gospe in gospodje, državljanstvo ni nekaj, kar bi Slovenija samoumevno
               nekomu podarila, in ni od boga dana dobrota. In vendar se obnašamo pri tem, kot da je
               to nekaj, kar lahko podarimo vsakemu. Celo to imamo zapisano, da če oseba nima tujega
               državljanstva, ji slovenskega ni mogoče odvzeti, ne glede na njeno sovražno
               dejavnost. Zelo slabo za nas, Slovence, bo v prihodnosti, če tega zakona ne bomo
               popravili. Mislim, da je tistemu, ki ni vreden, da ima slovensko državljanstvo, le-to
               treba odvzeti, sploh pa, če je deloval v nasprotju z interesi Slovenk in Slovencev v
               času osamosvajanja. Danes se vrstijo tožbe. Imamo že kar nekaj odškodninskih
               zahtevkov, ki se vrtijo v astronomskih številkah, stotisočih evrov odškodnin. In
               verjetno bodo ti izbrisani ponovno zahtevali na univerzalno za to pripravljenem
               obrazcu odškodnine, ki jih bodo vlagali na sodišča. In ni slučajno, spoštovane gospe
               in gospodje, da smo v Državnem zboru spremenili tudi zakon o odvetniški tarifi, ki
               omogoča odvetnikom, da sami krojijo višino odvetniških tarif in da sami sebi določajo
               ceno o uspešnosti svojega dela. Če je to res - in je, vse to, kar sem do sedaj
               naštel, ker to so dejstva -, potem je več kot nujno, da ustanovimo to komisijo. Da ta
               komisija naredi tudi revizijo obstoječih, podeljenih državljanstev, in da pokličemo
               na odgovornost tudi katero od uradnih oseb. Verjamem, da ministrici za notranje
               zadeve ne bo lahko pri tem, kar bo ugotovila ta komisija. Je pa nujno, da se ta
               komisija čim prej sestane in začne s svojim delom. Jutri bo mogoče to za državni
               proračun lahko velika obremenitev, kajti slišali smo v času interpelacije, da
               številke, ki bodo vložene kot odškodnine, segajo v milijarde evrov. Milijarde evrov!
               In te milijarde bodo bremenile slovenskega davkoplačevalca.</p>
            </sp>
            <sp xml:id="SDZ5-Redna-07-2009-06-16.sp230">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Besedo ima Jože Tanko v imenu Poslanske skupine Slovenske demokratske stranke.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp231">

               <speaker>JOŽE TANKO:</speaker>

               <p>Hvala lepa za besedo.</p>
               <p>Ta preiskovalna komisija se bo ukvarjala s politično občutljivo temo, s tako
               imenovanimi izbrisanimi, katerih število se je nenadoma, kmalu po obisku poslanca
               Zaresa v Beogradu decembra lani, enormno povečalo. Čez noč se je njihovo število
               dvignilo z 18 tisoč na skoraj 26 tisoč, in to brez zadovoljivega pojasnila. Da se bo
               kaj takšnega zgodilo, je bilo moč razbrati iz zapisa na spletnih straneh srbskih
               oblasti. Seveda se ob tako veliki spremembi števila tako imenovanih izbrisanih
               postavlja vprašanje, kako se je moglo to zgoditi oziroma kaj se je spremenilo, da se
               je prvotno število 18.305 spremenilo. Ob tem je treba tudi opozoriti, da je to
               število 18.305 kar nekajkrat zapisano tudi v odločbi Ustavnega sodišča.</p>
               <p>Kdo je torej politično odločil, da desetletje znana in tisočkrat uporabljena številka
               ni več prava?! Kdo je politično odločil, da je treba spremeniti metodologijo štetja,
               in sploh kdo je odločil, katera metodologija je prava?! Že nižja številka pri tako
               imenovanih izbrisanih bi imela zaradi politične odločitve glede načina ugotavljanja
               upravičenosti do statusa tako imenovanih izbrisanih velike finančne posledice. 40%
               več upravičencev pa jih bo povzročilo sorazmerno več.</p>
               <p>Ustavni zakon za ugotavljanje upravičenosti do statusa tako imenovanih izbrisanih in
               posledično tudi za popravo morebitnih krivic je bila logična in sprejemljiva rešitev,
               ki jo je ponudila Slovenska demokratska stranka, nelogična je bila koalicijska
               zavrnitev. Čeprav so ministrica, Vlada in koalicija trdili, da odškodnin, ne bo, so
               sodišča določila izjemno visoke odškodnine in so trditve vseh teh postavile na laž.
               In to na zelo drago laž. In ta laž ni ne prva ne zadnja, ki jo je sproducirala ta
               koalicija. Pred dnevi se je debelo zlagal že drugi predsednik koalicijske stranke in
               tudi tega je koalicija družno in nekritično politično pokrila.</p>
               <p>V Slovenski demokratski stranki smo prepričani ne samo, da se da, ampak da se mora
               vladati drugače. Ustanovitev te preiskovalne komisije so vseskozi spremljali tudi
               zapleti. Najprej je koalicija na predlog enega od koalicijskih poslancev prestavila
               točke dnevnega reda iz aprila na maj in tako povzročila tudi to, da se je odredila
               preiskovalna komisija praktično mesec dni kasneje. Kasneje pa so sledile tudi težave
               pri kadrovski zasedbi preiskovalne komisije, saj koalicija ni bila pripravljena
               sprejeti po našem mnenju korektnega predloga Slovenske nacionalne stranke glede
               vodenja te komisije, čeprav Poslovnik v posebnem členu, v 6. členu, in posebnem
               odstavku določa, da takšno preiskovalno komisijo vodi eden izmed podpisnikov zahteve.
               Žal je to koalicija preprečila.</p>
               <p>Predlog, ki se je končno izoblikoval po številnih zapletih, bomo podprli in
               pričakujemo, da bo komisija kljub pričakovanim težavam in zapletom pripravila končno
               poročilo in tudi potrdila sume o politični odgovornosti nosilcev javnih funkcij. Bilo
               pa bi smiselno, da bi se koalicija po izdanih sodnih odločbah oziroma sklepih, s
               katerimi so sodišča določila enormno visoke odškodnine tako imenovanim izbrisanim, le
               zamislila, ponovno presodila razmere in predlagala ustreznejši pristop pri
               ugotavljanju oziroma tudi pri urejanju statusa tako imenovanih izbrisanih. Menimo, da
               je pri pošiljanju odločb, ki jih sedaj pošilja Ministrstvo za notranje zadeve,
               potrebno nujno preverjanje upravičenosti do dodelitve odločbe in podelitve statusa,
               ki očitno prinaša zelo velike finančne ugodnosti, in to tudi tistim, ki so se že pred
               osamosvojitvijo Slovenije izselili, pa ne samo v južne dežele, ampak celo v zahodno
               Evropo in še kam drugam, sedaj pa pridobivajo statuse in upravičenosti do
               enormne...<stage xml:id="SDZ5-Redna-07-2009-06-16.stage41">/opozorilni znak za konec razprave./</stage>...</p>
            </sp>
            <sp xml:id="SDZ5-Redna-07-2009-06-16.sp232">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Sledi razprava
               poslank in poslancev. Besedo ima Anton Anderlič. <stage xml:id="SDZ5-Redna-07-2009-06-16.stage42">(Ne želi.)</stage> Besedo ima Miran
               Potrč.</p>
            </sp>
            <sp xml:id="SDZ5-Redna-07-2009-06-16.sp233">

               <speaker>MIRAN POTRČ:</speaker>

               <p>Hvala lepa. Jaz verjamem, da bomo imeli še priložnost, da o vprašanju izbrisanih
               govorimo, ker se stranke opozicije, predvsem demokrati, trudijo, da vsako priložnost
               izkoristijo za to, da čim več govorijo o stvareh, ki niso točne. To je moja razprava,
               gospod Gorenak, in v razpravi lahko govorim, tudi če slučajno vam ne "paše".</p>
            </sp>
            <sp xml:id="SDZ5-Redna-07-2009-06-16.sp234">

               <speaker>PREDSEDNIK DR. PAVEL GANTAR:</speaker>

               <p>Prosim, mir v dvorani!</p>
            </sp>
            <sp xml:id="SDZ5-Redna-07-2009-06-16.sp235">

               <speaker>MIRAN POTRČ:</speaker>

               <p>Preiskovalno komisijo je treba ustanoviti, ker tako določa zakon o parlamentarni
               preiskavi. Sicer osebno mislim, da za naloge, ki so ji bile namenjene, ne bi bila
               potrebna. Ker pa zakon o parlamentarni preiskavi tako imenovano manjšinsko preiskavo
               predpostavlja na podlagi ustreznega števila zahtev poslank in poslancev, jo bomo
               danes ustanovili. Želim si, da bi preiskovalna komisija lahko ugotovila dejstva in da
               bi končno demantirala vse tiste neresnične trditve, ki se pojavljajo danes znova, da
               so dosojene enormne odškodnine, kar je čista neresnica. Na prvi stopnji so bile
               dosojene odškodnine v enem primeru, v ostalih primerih še ne. Ti primeri so pod
               pritožbo. Preden bo dokončna odločitev, bo najbrž trajalo še krepke mesece, jaz
               verjamem, da tudi še nekaj let. Trditve, da bo to stalo državo enormne zneske, so
               ravno tako netočne in želijo samo ustvarjati napačno sliko. Trditve, da je vladajoča
               koalicija pripravljena odškodnine plačati, so netočne. Vladajoča koalicija je ob
               pripravi izvajanja odločbe 8. točke Ustavnega sodišča jasno rekla, da če bo potrebno,
               bomo sprejeli tudi zakon, ki bo pavšaliziral odškodnine ali višine odškodnine omejil,
               ker je to v skladu z vsebino Ustave možno. Smo pa hkrati rekli, da ni mogoče sprejeti
               določbe, ki jih vi predlagate, da v nobenem primeru, tudi če gre za dejansko škodo,
               ki bi jo povzročil kakšen javni uslužbenec, takšna odškodnina za izbrisane ni mogoča.
               Vprašanj je torej veliko. Jaz si želim, da bi ta komisija čim prej končala z delom,
               čeprav nimam nobene iluzije, da kasneje, ko bo končala z delom, ne boste našli novih
               razlogov, da bi trdili neresnice ali da bi ugotavljali, da ugotovitve komisije niso
               točne. Naj se torej komisija ustanovi. Mi nismo zavlačevali niti en dan, toda vi
               niste znali predlagati kandidatov za člane in za predsednika komisije. Res ni mogoče
               naprtiti krivde koaliciji. Dajmo jo ustanoviti, naj začne delati, naj bo uspešna, naj
               čim prej konča, pa se bo videlo, koliko neresnic je bilo z vaše strani v zvezi s tem
               problemom izrečenih. Hvala.</p>
            </sp>
            <sp xml:id="SDZ5-Redna-07-2009-06-16.sp236">

               <speaker>PREDSEDNIK DR. PAVEL GANTAR:</speaker>

               <p>Proceduralno, gospod Tanko.</p>
            </sp>
            <sp xml:id="SDZ5-Redna-07-2009-06-16.sp237">

               <speaker>JOŽE TANKO:</speaker>

               <p>Hvala lepa. Spoštovani predsednik, mislim, da smo do sedaj po poslovniku imeli
               pravilo, da ni dovoljeno oziroma dopustno polemizirati s stališčem poslanske
               skupine.</p>
            </sp>
            <sp xml:id="SDZ5-Redna-07-2009-06-16.sp238">

               <speaker>PREDSEDNIK DR. PAVEL GANTAR:</speaker>

               <p>Ne, ker je razprava poslank in poslancev.</p>
            </sp>
            <sp xml:id="SDZ5-Redna-07-2009-06-16.sp239">

               <speaker>JOŽE TANKO:</speaker>

               <p>Polemiziranje. Zato moram tu najostreje protestirati proti takemu načinu vodenja, ker
               razpravljavca na to niste opozorili in je povedal vrsto neresnic na to, kar smo
               povedali v stališču poslanske skupine.</p>
               <p>Dejstvo je, da se je število izbrisanih povečalo po obisku poslanca stranke Zares v
               Beogradu.</p>
            </sp>
            <sp xml:id="SDZ5-Redna-07-2009-06-16.sp240">

               <speaker>PREDSEDNIK DR. PAVEL GANTAR:</speaker>

               <p>Gospod Tanko, proceduralno, prosim. Gospod Tanko, zdaj pa greste vi mimo. Začeli ste
               proceduralno, ste pravilno navedli, in sem vam povedal, ostanite na proceduralnih
               zadevah, ne na vsebinskih. Niste prijavljeni k razpravi.</p>
            </sp>
            <sp xml:id="SDZ5-Redna-07-2009-06-16.sp241">

               <speaker>JOŽE TANKO:</speaker>

               <p>Moram utemeljiti argument. In vi ne dopuščate argumentacije. To je de facto res. To,
               kar je gospod Potrč očital tistim, ki to govorimo, da govorimo neresnice, to ni res.
               Po tem obisku je bil zapis na spletnih straneh srbskih oblasti, da število ni pravo
               in se bo spremenilo. Drugič, da ne bo odškodnin...</p>
            </sp>
            <sp xml:id="SDZ5-Redna-07-2009-06-16.sp242">

               <speaker>PREDSEDNIK DR. PAVEL GANTAR:</speaker>

               <p>Gospod Tanko, moram vas prekiniti. To je zdaj drugi opomin. Zdaj vsebinsko
               odgovarjate na to vprašanje. Ko boste nehali, vam bom pojasnil, da gre za razpravo
               poslank in poslancev, da lahko razpravljajo tisti, ki so se prijavili - vi se niste,
               in tako ste se sami odločili, da ne boste razpravljali. Prosim.</p>
            </sp>
            <sp xml:id="SDZ5-Redna-07-2009-06-16.sp243">

               <speaker>JOŽE TANKO:</speaker>

               <p>Spoštovani predsednik, preden dam proceduralni predlog, bi rad povedal
               argumentacijo.</p>
            </sp>
            <sp xml:id="SDZ5-Redna-07-2009-06-16.sp244">

               <speaker>PREDSEDNIK DR. PAVEL GANTAR:</speaker>

               <p>To ni argumentacija, to je polemika z razpravljavcem.</p>
            </sp>
            <sp xml:id="SDZ5-Redna-07-2009-06-16.sp245">

               <speaker>JOŽE TANKO:</speaker>

               <p>Ne, govora je bilo o tem, da nismo povedali pravih argumentov, da smo govorili
               neresnice. Jaz pa govorim, kaj smo povedali in na osnovi česa. In potem bom dal na
               koncu proceduralni predlog.</p>
            </sp>
            <sp xml:id="SDZ5-Redna-07-2009-06-16.sp246">

               <speaker>PREDSEDNIK DR. PAVEL GANTAR:</speaker>

               <p>To ni.</p>
            </sp>
            <sp xml:id="SDZ5-Redna-07-2009-06-16.sp247">

               <speaker>JOŽE TANKO:</speaker>

               <p>Seveda je! In to, da odškodnin ne bo, je govorila ob interpelaciji tu ministrica za
               notranje zadeve in se je zlagala, zato ker je sodišče odškodnine dosodilo. To je bila
               velika laž na tem področju. To, da so bili pa zapleti, da ni bil korektno vložen
               predlog, je pa interpretacija koalicije, ponovno. Interpretacija koalicije, kaj je
               prav in kaj ni prav.</p>
            </sp>
            <sp xml:id="SDZ5-Redna-07-2009-06-16.sp248">

               <speaker>PREDSEDNIK DR. PAVEL GANTAR:</speaker>

               <p>To je pač stvar...</p>
            </sp>
            <sp xml:id="SDZ5-Redna-07-2009-06-16.sp249">

               <speaker>JOŽE TANKO:</speaker>

               <p>In predlagam, spoštovani predsednik, ki sejo vodite, da ne dopustite polemizirati s
               stališči poslanskih skupin.</p>
               <p>Mi smo povedali stališče poslanske skupine in polemiziranje s stališči ni dopustno.
               To vsaj do sedaj ni bilo. In sedaj se je nekdo prijavil k besedi samo zato, da
               polemizira s stališčem. Hvala lepa.</p>
            </sp>
            <sp xml:id="SDZ5-Redna-07-2009-06-16.sp250">

               <speaker>PREDSEDNIK DR. PAVEL GANTAR:</speaker>

               <p>Predstavitev poslanskih skupin je minila. Predstavili so stališča poslanskih skupin
               gospod Srečko Prijatelj v imenu SNS in vi v imenu SDS, potem je sledila razprava
               poslank in poslancev. Na tej listi sem imel štiri prijavljene razpravljavce, dva ne
               želite razpravljati, eden je razpravljal in naslednji bo še razpravljal. V razpravi
               poslank in poslancev je seveda možna polemika med poslanci in stališči poslanskih
               skupin in lahko sodelujejo samo tisti, ki so se prijavili. Vi se niste, in zato pač
               te razprave na ta način ne more biti.</p>
               <p>Besedo ima Bojan Kontič. Prosim.</p>
            </sp>
            <sp xml:id="SDZ5-Redna-07-2009-06-16.sp251">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovane kolegice in kolegi! Kolega Miran Potrč je
               govoril resnico. To je prva ugotovitev. Druga ugotovitev je ta, da lahko polemizira z
               mnenjem poslanske skupine v razpravi, ki jo poslanci imamo, ne more v obrazložitvi
               stališča poslanske skupine, sicer pa lahko, in je to tudi izkoristil. Ko sem dejal,
               da je govoril resnico, tudi sam še enkrat zatrdim, da ni pravnomočno dosojene
               odškodnine, v tem trenutku še vedno ne. In tudi ministrica za notranje zadeve pri
               interpelaciji torej ni lagala, kot vi običajno radi rečete. Kar je pa to...
               ...<stage xml:id="SDZ5-Redna-07-2009-06-16.stage43">/Glasovi iz dvorane./</stage>...</p>
            </sp>
            <sp xml:id="SDZ5-Redna-07-2009-06-16.sp252">

               <speaker>PREDSEDNIK DR. PAVEL GANTAR:</speaker>

               <p>Mir v dvorani! Gospod Ziherl, prosim, da se ne oglašate!</p>
            </sp>
            <sp xml:id="SDZ5-Redna-07-2009-06-16.sp253">

               <speaker>BOJAN KONTIČ:</speaker>

               <p>Kako je z motenjem, pustiva raje presoji. Govorili smo resnico vedno znova v tem
               parlamentu, ne bom pa ocenjeval vaših nastopov tako enostavno in posplošeno, kot to
               vi počnete z našimi. Preiskovalna komisija, ki jo danes tudi formalno ustanavljamo s
               tem, ko imenujemo predsednika, podpredsednika, članice in člane te komisije, bo danes
               torej ustanovljena. Časovni zamik ustanovitve je posledica tega, da predlogi za
               predsednika in podpredsednika niso bili skladno, torej korektno s Poslovnikom vloženi
               v času, ko bi dejansko to lahko storili. Takoj na isti seji, ko je predsednik
               Mandatno-volilne komisije pozval predlagatelje, da to storijo, in ste to storili, smo
               tudi potrdili sestavo komisije: tako predsednika kot tudi podpredsednika. Mi smo si
               želeli v poslanski skupini Socialnih demokratov, ko ste vi predlagali to preiskovalno
               komisijo, da bi nekoliko razširili obseg dela te komisije, tako časovno kot po
               vsebini. Izbrisani namreč niso nastali ne v prejšnjem mandatu, ne v tem mandatu,
               ampak je to zgodba, ki traja že nekaj časa. In prav bi bilo, ko ugotavljamo politično
               odgovornost nosilcev funkcij, da ugotavljamo od začetka, torej tam, kjer je dejansko
               nastala težava, s katero se danes srečujemo. In to bi bil pravi pristop. Žal ste nam
               te naše predloge zavrnili. Niso bili sprejemljivi za vas. Vi pač želite samo določen
               obseg in določen čas preiskovati. Vemo in poznamo razloge, zakaj se to dejansko
               počne. To, kar je bilo povedano prej, da smo mi bili tisti, ki smo zavlačevali in
               onemogočali ustanovitev te komisije, ni res, ni resnica. Ko so bili predlogi korektno
               poslovniško, skladno vloženi smo mi tudi na Mandatno-volilni komisiji izglasovali
               vaše predloge, torej tiste, ki ste jih vi izbrali in za katere vi menite, da bodo
               lahko opravili to delo. Mi pa bomo v tej preiskovalni komisiji sodelovali. Tudi mi
               smo predlagali svojo članico in člana, nadomestnega v to komisijo, ter želimo pri tem
               tvorno sodelovati. Upam, da bomo kmalu dobili tudi rezultate dela te komisije in da
               bomo na podlagi teh rezultatov lahko veliko bolj objektivno, kot to počnemo v zadnjem
               času, tudi ocenjevali tako imenovane, kot vi pravite, izbrisane in vse dogodke
               povezane z njimi. Žal pa ne bomo segli dovolj daleč v preteklost, ker vi na to niste
               bili pripravljeni.</p>
            </sp>
            <sp xml:id="SDZ5-Redna-07-2009-06-16.sp254">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Zaključujem razpravo in prehajamo na odločanje o predlogu sklepa.
               Prehajamo na odločanje o Predlogu sklepa o sestavi in imenovanju predsednika,
               podpredsednika ter članov in namestnikov članov navedene preiskovalne komisije.
               Želite obrazložitev glasu v imenu poslanskih skupin? V imenu poslanskih skupin gospod
               Zmago Jelinčič Plemeniti in dr. Vinko Gorenak. Najprej gospod Zmago Jelinčič
               Plemeniti v imenu Poslanske skupine Slovenske nacionalne stranke. Prosim.</p>
            </sp>
            <sp xml:id="SDZ5-Redna-07-2009-06-16.sp255">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Najprej dejstvo, da izbrisanih ni. Tako imenovane
               izbrisane so ustvarili ljudje, ki hočejo na njih graditi svoj politični kapital,
               svoje volilne glasove in ki so pripravljeni interese lastne domovine podrediti vsem
               drugim, ki hočejo na račun države Slovenije in njenih davkoplačevalcev služiti in
               iskati bonitete. Zavedati se je treba, da je v začetku naše osamosvojitve približno
               200.000 ljudi neslovenske nacionalnosti uredilo svoj status, ker so se zavedali, da
               je treba pošteno vzeti v roke tako zakonodajo in spoštovati zakone, davke in vse
               ostale obveznosti določene države. Neka manjša skupina špekulantov, v veliki meri
               tudi kriminalcev, je to zlorabila. Da so bili kriminalci, se je pokazalo pred
               kratkim, ko so v Mariboru odkrili veliko skupino tudi gospodov iz javnih služb, ki so
               prodajali dokumentacijo, da so si ti tako imenovani izbrisani zagotovili
               državljanstvo. Med njimi so bili celo ubijalci. Zelo lepo in, gospoda žlahtna, pišite
               to na svojo dušo. Treba je povedati tudi, da ni res oziroma da se je gospod Potrč
               motil, ko je rekel, da sodišča še niso razsodila v prid tako imenovanim izbrisanim.
               Prebral bom kaj je razsodilo Okrožno sodišče v Mariboru s podpisom Marka Čegrana,
               sodnika seveda. Razsodilo: "Podana je pravna podlaga tožeče stranke Bute Krasniqi
               zoper toženo stranko Republiko Slovenijo zaradi plačila odškodnine." To pomeni, da so
               odprta vsa vrata, vsi resursi in kakor bi oni razumeli "navali narode". Seveda ob tem
               jim bo gospod Krivic pomagal. Moram povedati, da je gospod Krivic stal pred mojo hišo
               spodaj in lovil tiste, ki so šli na upravno enoto in jim v roko potiskal določene
               papirje, da so jih podpisovali. Jaz se v to ne bom spuščal. To je naloga drugih.
               Kakor se ne bom spuščal v govorice, da se govori, da je ta gospod sodnik dobil 10.000
               evrov, da je presodil, kakor je presodil. Tudi v to se ne bom spuščal, ker to so
               govorice, ki krožijo po Mariboru. Lahko jim verjamemo, lahko jim ne verjamemo. Glede
               na to, kaj se dogaja na ljubljanskem okrožnem sodišču, kot vidimo iz medijev...</p>
            </sp>
            <sp xml:id="SDZ5-Redna-07-2009-06-16.sp256">

               <speaker>PREDSEDNIK DR. PAVEL GANTAR:</speaker>

               <p>Gospod Jelinčič....</p>
            </sp>
            <sp xml:id="SDZ5-Redna-07-2009-06-16.sp257">

               <speaker>ZMAGO JELINČIČ PLEMENITI:</speaker>

               <p>... jim jaz verjamem.</p>
            </sp>
            <sp xml:id="SDZ5-Redna-07-2009-06-16.sp258">

               <speaker>PREDSEDNIK DR. PAVEL GANTAR:</speaker>

               <p>Obrazložitev glasu se nanaša na predlog sklepa o sestavi in imenovanju predsednika
               ter članov....</p>
            </sp>
            <sp xml:id="SDZ5-Redna-07-2009-06-16.sp259">

               <speaker>ZMAGO JELINČIČ PLEMENITI:</speaker>

               <p>... seveda gospod predsednik, navkljub temu, da mi poskušate preprečiti, da bi
               govoril, bom podprl ta sklep in podprl ustanovitev te komisije. Žal je prepozno in
               žal ne bo dovolj časa pa tudi ne bomo mogli... ...<stage xml:id="SDZ5-Redna-07-2009-06-16.stage44">/Izkop mikrofona./</stage>...</p>
            </sp>
            <sp xml:id="SDZ5-Redna-07-2009-06-16.sp260">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Dr. Vinko Gorenak bo obrazložil glas v imenu Poslanske skupine Slovenske
               nacionalne stranke. Sedaj pa opozarjam...</p>
            </sp>
            <sp xml:id="SDZ5-Redna-07-2009-06-16.sp261">

               <speaker>DR. VINKO GORENAK:</speaker>

               <p>...nisem prestopil k Jelinčiču.</p>
            </sp>
            <sp xml:id="SDZ5-Redna-07-2009-06-16.sp262">

               <speaker>PREDSEDNIK DR. PAVEL GANTAR:</speaker>

               <p>Sem rekel Slovenske demokratske stranke. Še vedno dobro slišim... Dobro poslušate. To
               je v redu. Hvala. Prosim.</p>
            </sp>
            <sp xml:id="SDZ5-Redna-07-2009-06-16.sp263">

               <speaker>DR. VINKO GORENAK:</speaker>

               <p>Hvala lepa. Seveda bomo v poslanski skupini ta sklep podprli, ker je tudi normalno
               prav in povsem naravno, da se ta pojav, ta fenomen preišče. Namreč naravni zakoni
               govorijo eno, tukaj v Sloveniji pa se očitno dogajajo nekatere stvari, ki delujejo
               proti naravnim zakonom. Gre pa za to, da je bila leta 2003, da spomnim, vlada gospoda
               Toneta Ropa, 18.305, leta 2004 sem sam prišel na notranje ministrstvo skupaj z
               gospodom Matejem, številka se ni spremenila. Leta 2009 se je številka spremenila na
               25 ali 26 tisoč, skratka za nekaj tisoč. Naravni zakoni bi pa rekli, da je kdo umrl.
               Pomeni, da bi jih moralo biti manj, zato je povsem naravno, povsem normalno, da ta
               fenomen, ta čuden pojav, ki ni naraven pojav, tudi raziščemo. Morebiti pa bi
               potrebovali v taki skupini, ki jo bo vodil gospod Horvat, še kakšnega znanstvenika,
               ki bi to lahko raziskoval.</p>
               <p>Sicer pa še nekaj odgovorov v času, ki mi preostaja. Seveda je normalno, da
               raziskujemo to obdobje. Saj se ni leta 2000 ali pa leta 1992 povečevalo število tako
               imenovanih izbrisanih, ampak v tem obdobju, in torej preiskujemo to obdobje. To je za
               mene to obdobje, zato je to povsem normalno. Seveda je treba reči še naslednjo
               zadevo. 1. aprila smo v tej dvorani poslušali ob neki drugi temi vrsto podatkov,
               vrsto stvari in dve veliki trditvi. Prvič, izdajanje odločb ni povezano z odškodnino.
               In drugič, izdajanje odločb ni povezano, torej ne bo možnosti za odškodnine, ker je
               zadeva zastarala. Pristojna ministrica je trdila, da z dnem izdaje odločbe Ustavnega
               sodišča so začeli teči roki zastaranja in torej več ali manj je vse zastaralo v petih
               letih. Odločba izdana v Mariboru, ki jo je Jelinčič citiral, pravi drugače.
               Zastaralni roki začno teči z dnem izdaje odločbe in odločba je podlaga za odškodnino.
               Ali je ministrica lagala, ne vem, ni tukaj, ne moremo polemizirati z njo, ampak tako
               je povedala. Sodišče pa je povedalo nekaj drugega. In za zaključek naslednje.</p>
               <p>Dilema izbrisani, tako imenovani izbrisani, leve in desne stranke v tem Državnem
               zboru, ta je umetno ustvarjena. Mi nismo proti ureditvi razmer za tako imenovane
               izbrisane, ki jim je res bila storjena krivica. Podpiramo to, vendar z ustavnim
               zakonom. Hvala lepa.</p>
            </sp>
            <sp xml:id="SDZ5-Redna-07-2009-06-16.sp264">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želi kdo obrazložiti glas v svojem imenu? Prosim za prijavo k
               obrazložitvi. Preden dam besedo, še enkrat opozarjam, da ne bom dovolil polemik z
               nasprotnimi stališči. Samo obrazložitev glasu, zakaj boste glasovali tako, kot
               nameravate pač glasovati. Prosim Vito Rožej.</p>
            </sp>
            <sp xml:id="SDZ5-Redna-07-2009-06-16.sp265">

               <speaker>VITO ROŽEJ:</speaker>

               <p>Hvala za besedo. Omenjeno je že bilo, ko se pač odločamo o stvareh, tudi o tej, ki je
               zdaj pred nami, je dobro, da se govori o dejstvih. Dejstvo vsaj zame je, da ne vidim
               v predlogu, ki je pred menoj, da bi ga predlagale stranke ali pa ljudje, ki jim je
               slovenski nacionalni interes resnično v čislih, da, se zanj borijo. Ne rečem, da se z
               zlorabo slovenskega nacionalnega interesa želi kdo okoristiti, išče boniteto pa že
               dolgo časa služi na račun slovenskih davkoplačevalcev. Res je seveda tudi, da gre,
               hvala bogu, za majhno skupino. Žal pa so med njimi tudi kriminalci in nekdanji
               zaporniki. Zato sem jaz do takega predloga skeptičen in se bom težko pozitivno
               opredelil do njega. Hvala.</p>
            </sp>
            <sp xml:id="SDZ5-Redna-07-2009-06-16.sp266">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Janja Klasinc. Obrazložitev glasu.</p>
            </sp>
            <sp xml:id="SDZ5-Redna-07-2009-06-16.sp267">

               <speaker>JANJA KLASINC:</speaker>

               <p>Spoštovani gospod predsednik, spoštovane kolegice in kolegi. Sama se bom vzdržala
               glasovanja pri tej točki dnevnega reda, in to iz preprostega razloga. Proti ne morem
               glasovati, ker pravico do ustanovitve takšne komisije pač omogoča naš poslovnik z
               dovolj velikim številom glasov. Sama pa mislim, da so te razprave o izbrisanih že
               tako zastrupile v zadnjih dvajsetih letih ozračje, ne dvajsetih letih, v zadnjih
               petnajstih letih, ozračje v tej državi, da je povsem nepotrebno še prilivati olja na
               ogenj. Hvala.</p>
            </sp>
            <sp xml:id="SDZ5-Redna-07-2009-06-16.sp268">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima mag. Borut Sajovic. Prosim.</p>
            </sp>
            <sp xml:id="SDZ5-Redna-07-2009-06-16.sp269">

               <speaker>MAG. BORUT SAJOVIC:</speaker>

               <p>Hvala lepa, gospod predsednik. Jaz moram reči, da z ustanovitvijo te komisije nimam
               nobenih težav in jo bom tudi z veseljem podprl. Zelo sem vesel, da tisti, ki jo
               predlagajo, ne polemizirajo več v bistvu in priznavajo, da je bila izbrisanim
               narejena krivica, da jo je treba popraviti in pritrjujem, da je treba ugotoviti,
               kakšno število teh je bilo.</p>
               <p>Sem pa prepričan, da preiskava lahko tudi ugotovi, da nekdo, ki je bil minister v
               prejšnjem mandatu, da ni imel pospravljenih predalov ali pa celo vzpostavljam
               trditev, da se je zavestno povzemalo neko število, za katero se ne ve, da je bilo
               resnično.</p>
               <p>In prav z veseljem in pa nestrpnostjo pričakujem te rezultate, ustanovitev komisije
               pa podpiram.</p>
            </sp>
            <sp xml:id="SDZ5-Redna-07-2009-06-16.sp270">

               <speaker>PREDSEDNIK DR. PAVLE GANTAR:</speaker>

               <p>Hvala lepa. Besedo ima Franc Pukšič, prosim.</p>
            </sp>
            <sp xml:id="SDZ5-Redna-07-2009-06-16.sp271">

               <speaker>FRANC PUKŠIČ:</speaker>

               <p>Hvala lepa, kolegice in kolegi, gospod predsednik.</p>
               <p>Glasoval bom za ustanovitev te komisije, vendar bi se pa rad dotaknil problematike,
               katere se je koalicija lotila z aroganco in bi rada tudi poslanca izbrisala, če ni
               član poslanske skupine. To je pa v nasprotju z 82. členom Ustave Republike Slovenije
               in s 34. členom Poslovnika Državnega zbora.</p>
               <p>Vesel sem, spoštovani gospod predsednik, da ste 27. maja napisali, da boste
               sporočili, natančno preučili možnost za razrešitev nastale situacije in dosego
               soglasja, to je o sodelovanju poslanca, ki ni član poslanske skupine, v preiskovalni
               komisiji. Vendar do danes tega ni bilo, pa vendar je koalicija šla z glavo skozi zid
               oziroma se ta velika koalicija očitno počuti ogrožena od enega poslanca, ki ni član
               poslanske skupine. Nimate nobene pravice, če poslanec ni član poslanske skupine, ga
               črtati iz kakršnega koli delovnega telesa.</p>
               <p>V skladu s 34. členom Poslovnika Državnega zbora poslancu to pripada in ima pravico
               izraziti svojo željo predsedniku Državnega zbora. Spomnite se, da ste tako poslanci
               Zaresa nastali iz Poslanske skupine LDS in vam prejšnja koalicija te pravice ni
               kratila. In danes je predsednik Vlade na Brdu pri Kranju o manjšinah govoril o
               strpnosti, toleranci, spoštovanja različnosti in tako dalje, vendar vi tega vi očitno
               nimate. Glede na to, da imam pravni interes in glede na to vašo razlago Poslovnika
               Državnega zbora, bom vložil ustavno presojo Poslovnika Državnega zbora na Ustavno
               sodišče.</p>
            </sp>
            <sp xml:id="SDZ5-Redna-07-2009-06-16.sp272">

               <speaker>PREDSEDNIK DR. PAVEL GANTAR:</speaker>

               <p>Hvala lepa. To sicer ni obrazložitev glasu v širšem kontekstu. Bi pa rekel to, ker
               ste omenili. Obžalujem, spoštovani kolega Pukšič, da niste postali predsednik te
               preiskovalne komisije, obžalujem pa seveda zato, ker niste mogli poslati, ker vas
               nobena pod poslanskih skupin, ki bi lahko predlagala predsednika, in v sestavo te
               komisije. Na žalost. Besedo ima gospod Bogdan Barovič.</p>
            </sp>
            <sp xml:id="SDZ5-Redna-07-2009-06-16.sp273">

               <speaker>BOGDAN BAROVIČ:</speaker>

               <p>Podprl bom predlog sklepa o sestavi in imenovanju predsednika, podpredsednika ter
               članov in namestnikov članov preiskovalne komisije.</p>
               <p>Podprl bom Robija Hrovata za predsednika. Podprl bom gospoda Antona Anderliča za
               podpredsednika. Podprl bom vse člane iz vseh političnih skupin za člane te
               preiskovalne komisije. Strinjam se, da bo ta komisija dokazala, da izbrisanih ni.
               Ampak to je edini način, da dokažemo, da jih ni. Podprl bom vse, kar bo ta komisija
               naredila za to, da bo dokazala, da je šlo in da gre za neenakost pred zakonom, da gre
               za ogrožanje javnih financ, da gre za preiskavo suma o klientelizmu in da gre za
               preiskavo suma zlorabe Ministrstva za notranje zadeve Republike Slovenije v politične
               namene. Podprl bom oblikovanje te komisije z velikim veseljem, kot Bogdan Barovič in
               kot član Slovenske nacionalne stranke, s prepričanjem, da bo po ugotovitvi sklepa in
               ugotovitev vseh drugih elementov te komisije, še enkrat, tako kot je rekel Zmago,
               jasno: izbrisanih, kolegice in kolegi, ni. Izbrisani so izmišljeni, izbrisani so
               tisti, ki so špekulirali, izbrisani so tisti, ki povezujejo finančne in druge
               transakcije z nekaterimi, ki jih tako učkajo in podpirajo. Edini, ki so izbrisani,
               kolegice in kolegi, so Slovenci, ubogi Slovenci, za katere vam je malo mar. Podprl
               bom sklep te komisije, ...<stage xml:id="SDZ5-Redna-07-2009-06-16.stage45">/Opozorilni znak za konec razprave./</stage>... vaše komentarje pa
               lahko pišete v vaše časopise in vaše medije na desni strani.</p>
            </sp>
            <sp xml:id="SDZ5-Redna-07-2009-06-16.sp274">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima oziroma obrazložitev glasu ima Marijan Pojbič. Prosim.</p>
            </sp>
            <sp xml:id="SDZ5-Redna-07-2009-06-16.sp275">

               <speaker>MARIJAN POJBIČ:</speaker>

               <p>Spoštovani gospod predsednik. Jaz bom predlog sklepa...</p>
            </sp>
            <sp xml:id="SDZ5-Redna-07-2009-06-16.sp276">

               <speaker>PREDSEDNIK DR. PAVEL GANTAR:</speaker>

               <p>Prosim tišina...</p>
            </sp>
            <sp xml:id="SDZ5-Redna-07-2009-06-16.sp277">

               <speaker>MARIJAN POJBIČ:</speaker>

               <p>... komisije o izbrisanih podprl iz več razlogov. Navedel bom samo tri ključna
               razloge, zakaj. Prvi razlog, jaz sem prepričan, da je nujno potrebno preprečiti eno
               največjih ravbarij slovenskega naroda, slovenskega ljudstva. To je nujno potrebno
               preprečiti.</p>
               <p>Drugič, imamo in predlagali smo v Slovenski demokratski stranki predlog zakona, s
               katerim bi upokojencem dali tisti dodatek, ki ga še kako potrebujejo. In jaz sem
               prepričan, da bi samo nekaj odškodnin bilo dovolj, da bi lahko tem upokojencem ta
               dodatek izplačali. Tega nismo storili. Koalicija je glasovala proti temu. In tretjič,
               v Sloveniji imamo že skoraj 90 tisoč brezposelnih in mi si tu dovolimo govoriti o
               odškodninah in odločbah, ki so bile danes tu predstavljene! Dejstvo je, da odškodnine
               bodo. Dajmo raje denar od teh odškodnin za to, da bodo naši, Slovenke in Slovenci,
               imeli zaposlitev, imeli delo, imeli možnost, da bodo lahko preživeli. V Slovenski
               demokratski stranki nikoli, v to sem prepričan, ne bomo za to, da bi nekdo, tisti, ki
               nima pravne podlage za to, lahko na račun ubogih zaposlenih, ubogih tistih, ki niso
               zaposleni, dobil odškodnine. Nikoli! Še ena stvar, ki se mi zdi zelo pomembna in jo
               moram poudariti. V Slovenski demokratski stranki tudi nikoli nismo nasprotovali, če
               so bile res storjene krivice, da se te krivice popravijo. Nikoli temu nismo
               nasprotovali. Zato smo vložili in predlagali ustavni zakon, s katerim se bo ta
               problem reševal posamično, ne pa tako, kot zdaj vi poskušate. Vaš ključni cilj,
               spoštovani kolegi iz koalicije, je samo eden: pridobiti glasove, kupiti glasove na
               račun slovenskih davkoplačevalcev... <stage xml:id="SDZ5-Redna-07-2009-06-16.stage46">/Izklop mikrofona./</stage></p>
            </sp>
            <sp xml:id="SDZ5-Redna-07-2009-06-16.sp278">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu, ponovno prosim za prijave. Besedo ima Milenko Ziherl.
               Prosim.</p>
            </sp>
            <sp xml:id="SDZ5-Redna-07-2009-06-16.sp279">

               <speaker>MILENKO ZIHERL:</speaker>

               <p>Hvala za besedo. Vsekakor podpiramo ustanovitev komisije, v upanju, da se bodo zadeve
               razčistile, saj je področje zelo občutljivo. Danes sem iz razprav kolegic in kolegov
               zasledil nekaj osnovnih misli. In sicer, bilo je govora o zastrupljanju
               ozračja...</p>
            </sp>
            <sp xml:id="SDZ5-Redna-07-2009-06-16.sp280">

               <speaker>PREDSEDNIK DR. PAVEL GANTAR:</speaker>

               <p>Kolega Ziherl, ni polemik in ni komentiranja drugih...</p>
            </sp>
            <sp xml:id="SDZ5-Redna-07-2009-06-16.sp281">

               <speaker>MILENKO ZIHERL:</speaker>

               <p>Obrazlagam, zakaj bom glasoval za, ker so me kolegice in kolegi spomnili, zakaj je
               potrebna ta komisija, ker tudi sam želim razčistiti. Gre za občutljivo področje
               mednacionalnih odnosov prebivalcev bivše države Jugoslavije na terenu Slovenije.
               Zastrupljanje ozračja. Ja, seveda. Ker 200 tisoč lojalnih državljanov, ki so
               investirali 600 tolarjev in uredili zadevo, se počuti nekako hendikepirane, ker bi
               lahko tudi oni po 50 tisoč evrov zdajle povlekli, ker bi se naredili neumne,
               izgubljene v vesolju in tako naprej. Bili bi izbrisani, danes bi dobili državljanstvo
               in 50 tisoč evrov. To je to! Kar nekaj jih poznam, ker sem delal v podjetju, kjer so
               delali delavci iz cele Jugoslavije, ki so bili lojalni, vestni delavci, so bili
               lojalni...</p>
            </sp>
            <sp xml:id="SDZ5-Redna-07-2009-06-16.sp282">

               <speaker>PREDSEDNIK DR. PAVEL GANTAR:</speaker>

               <p>Kolega Ziherl, kaj ima to zdaj ...<stage xml:id="SDZ5-Redna-07-2009-06-16.stage47">/Opozorilni znak za konec razprave./</stage>... z
               obrazložitvijo glasu za sestavo članov komisije!?! Mi ne presojamo vsakega
               potencialnega izbrisanega, ali je bil dober ali je bil slab.</p>
            </sp>
            <sp xml:id="SDZ5-Redna-07-2009-06-16.sp283">

               <speaker>MILENKO ZIHERL:</speaker>

               <p>...ki bo razčistila...</p>
            </sp>
            <sp xml:id="SDZ5-Redna-07-2009-06-16.sp284">

               <speaker>PREDSEDNIK DR. PAVEL GANTAR:</speaker>

               <p>Prosim vas, no!</p>
            </sp>
            <sp xml:id="SDZ5-Redna-07-2009-06-16.sp285">

               <speaker>MILENKO ZIHERL:</speaker>

               <p>...to zelo občutljivo področje. Včasih je 113. člen, in ne vem še kaj, v bivši državi
               obstajal. So le mednacionalni odnosi, ki upam, da jih bo ta komisija utrdila s
               svojimi odkritji in dognanji. Ker 200 tisoč ljudi je bilo le lojalnih do te države.
               Moj sodelavec je v Srbiji izjavil, da pride nazaj v Slovenijo samo v tanku. V tanku.
               In zato podpiram ustanovitev te komisije ...<stage xml:id="SDZ5-Redna-07-2009-06-16.stage48">/Izklop mikrofona./</stage>...</p>
            </sp>
            <sp xml:id="SDZ5-Redna-07-2009-06-16.sp286">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Komisija je bila ustanovljena na aprilski seji. Danes razpravljamo in sprejemamo
               sestavo članov komisije, o kateri se, mislim, vsi strinjamo. In je treba obrazložiti
               glas za to.</p>
               <p>Besedo ima dr. Luka Juri.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp287">

               <speaker>DR. LUKA JURI:</speaker>

               <p>Hvala lepa.</p>
               <p>Sestavo komisije bom podprl predvsem, ker si želim izvedeti resnico. In upam, da mi
               bo ta komisija to resnico povedala. Podprl jo bom zato, ker ne vem vnaprej, kaj bo ta
               komisija ugotovila. Ne vem, ali bo ugotovila, da je nekdo lagal, da je bil nekdo
               kriminalec, ali da je nekdo izkoriščal, zlorabljal ali ponarejal. Tega ne vem. In to
               je bistvo ustanavljanja preiskovalne komisije, da razišče in ugotovi nekaj, česar ne
               vemo. Če bi že vedeli - komisije ne bi potrebovali.</p>
               <p>Jaz prosim tudi druge, ki imate morda večje umske sposobnosti, kot jaz...</p>
            </sp>
            <sp xml:id="SDZ5-Redna-07-2009-06-16.sp288">

               <speaker>PREDSEDNIK DR. PAVEL GANTAR:</speaker>

               <p>Spoštovani kolega Juri, ni treba pozivati drugih. Obrazložitev glasu. Ne se obračati
               na druge.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp289">

               <speaker>DR. LUKA JURI:</speaker>

               <p>Imate prav, predsedujoči.</p>
               <p>Gre samo za to, da sem nekako ugotovil, da drugi čutijo bolje kot jaz, druge sile in
               vedo, česar jaz ne vem. Ampak upam, da, ko bo komisija....</p>
            </sp>
            <sp xml:id="SDZ5-Redna-07-2009-06-16.sp290">

               <speaker>PREDSEDNIK DR. PAVEL GANTAR:</speaker>

               <p>Pustite to. Za komisijo.</p>
            </sp>
            <sp xml:id="SDZ5-Redna-07-2009-06-16.sp291">

               <speaker>DR. LUKA JURI:</speaker>

               <p>Upam, da ko bo komisija ustanovljena, bom tudi jaz končno deležen tiste resnice,
               katere so nekateri razsvetljeni že deležni.</p>
               <p>Hvala lepa.</p>
            </sp>
            <sp xml:id="SDZ5-Redna-07-2009-06-16.sp292">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Prehajamo na glasovanje. Glasujemo. Glasovanje teče. Navzočih je 64 poslank in
               poslancev, za je glasovalo 61, proti nihče.</p>
               <p><stage xml:id="SDZ5-Redna-07-2009-06-16.stage49">(Za je glasovalo 61.)</stage> <stage xml:id="SDZ5-Redna-07-2009-06-16.stage50">(Proti nihče.)</stage></p>
               <p>Ugotavljam, da je zbor predlagani sklep sprejel.</p>
               <p>Prehajamo na <title xml:id="SDZ5-Redna-07-2009-06-16.title16">obravnavo Predloga sklepa o sestavi in imenovanju predsednika,
                  podpredsednika ter članov in namestnikov članov Preiskovalne komisije Državnega
                  zbora za ugotavljanje politične odgovornosti nosilcev javnih funkcij zaradi suma,
                  da so bili vpleteni v financiranje spornih menedžerskih prevzemov gospodarskih
                  družb Istrabenz, holdinška družba, d.d. in Pivovarna Laško d.d. s strani bank
                  oziroma kreditnih institucij v pretežni državni lasti (kreditne institucije
                  znotraj NLB Skupine in NKBM d.d.), in sicer tako, da naj bi zlorabili svoj
                  politični vpliv za dodeljevanje posojil članom poslovodnih organov navedenih
                  gospodarskih družb in z njimi povezanih pravnih in fizičnih oseb (ti. "slamnatih"
                  podjetij, finančnih holdingov ipd.) za odkup večinskega ali pretežnega deleža
                  gospodarske družbe, ki so jo vodili oziroma jo vodijo in ugotavljanje politične
                  odgovornosti nosilcev javnih funkcij zaradi domnevno pomanjkljive oziroma
                  neustrezne zakonodaje s področja prevzemov, ki je dopuščala omenjene sporne
                  menedžerske prevzeme.</title> Predlog sklepa je v obravnavo zboru predložila
               Mandatno-volilna komisija.</p>
               <p>Sledi predstavitev stališč poslanskih skupin. Besedo ima Jože Tanko v imenu Poslanske
               skupine Slovenske demokratske stranke.</p>
            </sp>
            <sp xml:id="SDZ5-Redna-07-2009-06-16.sp293">

               <speaker>JOŽE TANKO:</speaker>

               <p>Hvala lepa za besedo. Predlagatelji ustanovitve te preiskovalne komisije so v
               paradoksalni situaciji. Istočasno ko so z zakonom o jamstveni shemi in sedaj tudi
               zakonom o javnih financah sistemsko omogočili izjeme za odobritev jamstev za
               izpeljavo menedžerskih prevzemov in niso hoteli podpreti amandmajev Slovenske
               demokratske stranke, ki so preprečevali kakršnokoli obliko tovrstnega financiranja
               oziroma reprogramiranja, so sprožili preiskovalno komisijo, ki bo preiskovala ta
               dejanja v preteklosti, in to samo za dve gospodarski družbi, ki sta se olastninili
               preko poštnih nabiralnikov oziroma slamnatih podjetij. Izvzete pa so vse druge
               družbe, ki so počele in še počenjajo isto, to se pravi se menedžersko lastninijo.
               Vsekakor bi se v tej preiskavi morale znajti še nekatere velike skupine, kot so na
               primer BTC, recimo Merkur. Za BTC, če samo spomnim, je program menedžerskega prevzema
               spisal sedanji minister za gospodarstvo dr. Lahovnik iz Zaresa. Pa tudi manjka Ultra,
               ki je v zadnjem času kraljevala na slovenski politično-gospodarski sceni poštnih
               nabiralnikov. In ko se je ugotovilo, da je minister Golobič, ki je tudi pomemben
               lastnik Ultre Sum, javno zatajil svojo lastnino. Še posebej pa bi bilo potrebno
               ugotavljati odgovornost oziroma politično odgovornost, ko so mediji poročali, da so
               tudi vrednosti zavarovanj Ultre za prejete milijonske kredite naravnost smešne.
               Toliko milijonov kreditov za tako malo zavarovanja se ni dalo realizirati brez
               političnih povezav in tudi političnih vplivov. Upam, da bo preiskovalna komisija
               predlagala dopolnitev sklepa oziroma razširitev odredbe o ustanoviti te preiskovalne
               komisije, saj bi bilo že zaradi politične higiene potrebno vključiti vsaj še te
               primere. Zanimivo pa je, da v teh zgodbah kot moderatorji javnega mnenja nastopajo in
               se odzivajo vedno iste osebe iz istega političnega kroga oziroma foruma. Največkrat
               celo iste osebe čutijo potrebo, da zadeve politično pokrijejo in pokrivajo. Tisti, ki
               so predlagali ustanovitev te komisije, manipulirajo in blefirajo. Torej tisti, ki
               imajo nabiralnike oziroma slamnata podjetja v tujini in so člani Zaresa, naj bi
               preiskovali tiste, ki imajo nabiralnike oziroma slamnata podjetja v Sloveniji in so
               člani Socialnih demokratov ali Liberalne demokracije. Vsi ti pa so v isti koaliciji,
               ki naj bi prinesla nove paradigme in novo politiko.</p>
               <p>Velikokrat smo slišali, da je Slovenijo mogoče voditi bolje in brez delitev. Vendar
               se nič od tega ne dogaja. Včeraj smo v odgovoru predsednika Vlade na poslansko
               vprašanje kolega Vizjaka celo slišali, da smo bili v zadnjih mesecih priča prostemu
               padu gospodarstva. Sam dodajam, da ne samo gospodarstva, ampak tudi prostemu padu
               politične etike, higiene in morale.</p>
               <p>Ta komisija ni ustanovljena zato, da bi ugotavljala politično odgovornost Golobiča,
               Veselinoviča, Ropa, Bavčarja, tudi Kučana in njihovih političnih zaledij, ampak bo
               poskušala na silo in s konstrukti naprtiti politično odgovornost tistim, ki jih sploh
               ni bilo zraven pri prerazdelitvi oziroma, lahko rečemo, tudi kraji nacionalnega
               bogastva Slovenije. Najbrž je primarni cilj predlagateljev podelitev politične
               neoporečnosti tistim, ki so dejansko delovali pri tej tranziciji in pri tem neznansko
               profitirali in ki so tudi politično odgovorni, ter oblatenje tistih, ki jih pri tem
               ni bilo zraven. V tej komisiji bomo sodelovali z ambicijo, da bi pomagali priti do
               tistih, ki so dejansko usmerjali pota in smeri tranzicije in ki so omogočili, da se
               je tako ogromno premoženje Slovencev, Slovenije skoncentiralo v nekaj skupinah
               povezanih omrežij, ki delujejo vsa pod istim krovom. Če pa za kaj takega ne bo prave
               politične volje, pa bomo resno razmislili o vlogi v tej komisiji. Navidezni oziroma
               virtualni vojni poštnih nabiralnikov oziroma slamnatih podjetij ne nameravamo dajati
               samo videza legitimnosti, ampak želimo pomagati, da pridemo do dejanskih nosilcev
               javnih funkcij, ki so s svojim javnim in prikritim delovanjem vpleteni v financiranje
               spornih menedžerskih prevzemov v gospodarskih družbah. Vendar ne samo v Pivovarni
               Laško...</p>
            </sp>
            <sp xml:id="SDZ5-Redna-07-2009-06-16.sp294">

               <speaker>PREDSEDNIK DR. PAVEL GANTAR:</speaker>

               <p>Tanko, čas je že zdavnaj potekel. Prosim, da končate.</p>
            </sp>
            <sp xml:id="SDZ5-Redna-07-2009-06-16.sp295">

               <speaker>JOŽE TANKO:</speaker>

               <p>Hvala, sem že.</p>
            </sp>
            <sp xml:id="SDZ5-Redna-07-2009-06-16.sp296">

               <speaker>PREDSEDNIK DR. PAVEL GANTAR:</speaker>

               <p>Še enkrat bi rad opozoril, da smo komisijo že ustanovili, in da danes obravnavamo
               predlog sklepa o sestavi in imenovanju predsednika, podpredsednika ter članov in
               namestnikov članov preiskovalne komisije, zato vas prosim, da se omejite na
               predstavitve stališč v zvezi s tem, in da ne načenjate epohalnih zgodovinskih
               vprašanj. Prosim.</p>
               <p>Besedo ima Srečko Prijatelj v imenu Poslanske skupine Slovenske nacionalne stranke.
            </p>
            </sp>
            <sp xml:id="SDZ5-Redna-07-2009-06-16.sp297">

               <speaker>SREČKO PRIJATELJ:</speaker>

               <p>Hvala lepa, predsednik, za besedo. Upam, da je ne boste vzeli, tako kot ste jo
               dali.</p>
               <p>Ta komisija bo nedvomno imela ogromno dela. Mnogo je pa tudi že prevzemov, ki smo jih
               izbrisali iz spomina, pa so na enak način izpeljani in imajo za posledico tisočglavo
               množico brezposelnih. Ampak verjetno v to naš spomin ne seže.</p>
               <p>Državni zbor je na 6. seji 25. maja letošnje leto sprejel odločitev, da se ta
               komisija mora imenovati. Jaz sem vesel, da bom lahko sodeloval v tej komisiji.
               Dejstvo je, da obstaja utemeljen sum, da so vpleteni v financiranje spornih
               menedžerskih prevzemov tudi današnji in takratni vplivni politiki, ki so kar prek
               dveh bank, ki so bile in so v večinski lasti države, dodeljevali sporne kredite za
               menedžerske prevzeme. Ampak če bi mi vložili ta denar na plodna tla in gospod Bavčar
               ne bi zaprl Kolinske, ne bi zaprl Droge Portorož, ne bi prodal polovice Obale in ne
               bi danes izkazal velike luknje s primanjkljajem, bi mogoče temu še ploskali. Dali smo
               državni denar na plodno njivo, ki je obrodila nova delovna mesta, ustvarja se nova
               dodana vrednost. Nič od tega ni. Posamezniki imajo polne račune in pri tem bo tudi
               ostalo. Isto se je dogajalo tudi v Pivovarni Laško. In danes poskušamo zoper
               servisirati te kredite. Izgube delovnih mest prelagamo v breme socialnih transferjev
               države. In tisti, ki so izgubili ustavno pravico do dela, lahko gredo samo po pravni
               poti iskat svoje zadoščenje. Vemo pa, kako je, če se pravdaš v nedogled s prazno
               denarnico. Verjetno to ne gre, kaj hitro končaš svojo pravdno zadevo.</p>
               <p>Koliko je dejansko to botrovalo temu, da se danes približujemo stotisočglavi množici
               brezposelnih, je lahko odgovor kratek, če poiščemo kar v sredstvih javnega obveščanja
               podatke, koliko podjetij se dnevno zapira. Mislim, da bo komisija, ki bo
               ustanovljena, morala slej ko prej razširiti seznam teh podjetij in se ne omejiti samo
               na ta dva primera. In upam, da bo zaključek kredibilen in verodostojen in bo prinesel
               spodbudo tudi za kakega državnega tožilca, da bodo te zadeve pristale tudi v pravdnih
               postopkih in bo država - tu bi se moral že danes vključiti državni pravobranilec, pa
               se ne. V nobenem primeru nismo zasledili, da bi državni pravobranilec branil interese
               države, in se tudi ne bo odzval nobeden od teh, ki so dobro plačani za to. Tako da
               verjamem, ko bo komisija končala svoje delo, da bo verjetno odgovornost s priimkom in
               imenom tudi vidna; čeprav je že danes, vendar nekateri tega nočete videti. Hvala.</p>
            </sp>
            <sp xml:id="SDZ5-Redna-07-2009-06-16.sp298">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Končali smo s predstavitvijo stališč poslanskih skupin. Za razpravo
               poslank in poslancev se je prijavil poslanec, ki ga ne vidim v dvorani, zato razpravo
               zaključujem.</p>
               <p>Prehajamo na odločanje o predlogu sklepa o sestavi in imenovanju predsednika in
               podpredsednika ter članov in namestnikov članov navedene preiskovalne komisije.
               Obrazložitev glasu, v imenu poslanske skupine, gospod Tanko. Še kdo? Prosim za
               prijave za obrazložitev glasu v imenu poslanske skupine. Besedo ima gospod Zmago
               Jelinčič Plemeniti.</p>
            </sp>
            <sp xml:id="SDZ5-Redna-07-2009-06-16.sp299">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Evangelij po Luki govori o neki deželi blagostanja,
               urejenih razmer in vsega lepega. Toda evangelij po Luki zagotovo ni imel v mislih
               Slovenije, kajti tu je vse kaj drugega. Gre za vedno bolj vidno deželo lopovščine,
               kriminala, mafijskih združb in podobnega. In če kaj lahko sodimo v ta okvir, lahko
               sodimo tudi te gospodarske družbe, ki so si s čudnimi prevzemi zagotovile fantastične
               prihodke. Fantastične dobičke in božansko življenje - ne v onostranstvu, kot bi rekel
               evangelij po Luki, ampak na tej strani.</p>
               <p>Ta gospoda, ki jo bomo zdaj obravnavali v tej komisiji se združuje v dveh bistvenih
               družbah v: Istrabenzu in Pivovarni Laško. Marsikaj je povezano in če se blagostanja
               in blagozvočja ne da doseči z bencinom in hlapi bencina, se ga da pa s pivom. In
               mislim, da je skrajni čas, da temu naredimo konec. Država je na psu, država ne
               zagotavlja osnovnih bivalnih pogojev za tiste, ki spoštujejo zakone, za tiste, ki se
               držijo reda in za tiste, ki so pripravljeni tudi drugemu pustiti vsaj drobtinico, če
               ne že kos kruha. Mislim, da je skrajni čas, da ustanovimo takšno komisijo in
               prepričan sem, da bo to prva komisija te vrste, žal pa ta komisija ne bo imela na
               koncu možnosti direktnega sankcioniranja teh gospodov...</p>
            </sp>
            <sp xml:id="SDZ5-Redna-07-2009-06-16.sp300">

               <speaker>PREDSEDNIK DR. PAVEL GANTAR:</speaker>

               <p>Spoštovani kolegi...</p>
            </sp>
            <sp xml:id="SDZ5-Redna-07-2009-06-16.sp301">

               <speaker>ZMAGO JELINČIČ PLEMENITI:</speaker>

               <p>...in zaradi tega...</p>
            </sp>
            <sp xml:id="SDZ5-Redna-07-2009-06-16.sp302">

               <speaker>PREDSEDNIK DR. PAVEL GANTAR:</speaker>

               <p>...kolega! Komisija je ustanovljena!</p>
            </sp>
            <sp xml:id="SDZ5-Redna-07-2009-06-16.sp303">

               <speaker>ZMAGO JELINČIČ PLEMENITI:</speaker>

               <p>Seveda.</p>
            </sp>
            <sp xml:id="SDZ5-Redna-07-2009-06-16.sp304">

               <speaker>PREDSEDNIK DR. PAVEL GANTAR:</speaker>

               <p>Torej, samo sklep o sestavi komisije.</p>
            </sp>
            <sp xml:id="SDZ5-Redna-07-2009-06-16.sp305">

               <speaker>ZMAGO JELINČIČ PLEMENITI:</speaker>

               <p>Seveda.</p>
            </sp>
            <sp xml:id="SDZ5-Redna-07-2009-06-16.sp306">

               <speaker>PREDSEDNIK DR. PAVEL GANTAR:</speaker>

               <p>...predsedniku, podpredsednikih, članih. Komisija je ustanovljena, da ne bi bilo
               zablode.</p>
            </sp>
            <sp xml:id="SDZ5-Redna-07-2009-06-16.sp307">

               <speaker>ZMAGO JELINČIČ PLEMENITI:</speaker>

               <p>Ne, ni zablode, samo komisija še ni začela delati, gospod predsednik. Mogoče še niste
               opazili?!</p>
            </sp>
            <sp xml:id="SDZ5-Redna-07-2009-06-16.sp308">

               <speaker>PREDSEDNIK DR. PAVEL GANTAR:</speaker>

               <p>Ker moramo narediti sklep, da določimo članstvo in predsednika, podpredsednika. To
               danes delamo.</p>
            </sp>
            <sp xml:id="SDZ5-Redna-07-2009-06-16.sp309">

               <speaker>ZMAGO JELINČIČ PLEMENITI:</speaker>

               <p>Ravno to, gospod predsednik. Zato pa govorim, še enkrat - nismo še začeli delati.
               Predlagam pa, da podpremo vse te člane, ki smo jih predlagali, in jih bomo podprli.
               Seveda. Ampak treba je povedati, zakaj jih bomo podprli. Navkljub temu, da vam morda
               ni ravno po godu, da jih bomo podprli ali vam morda ni po godu, da se sploh takšna
               komisija formira. Navkljub temu jo bomo podprli. Morda vam osebno ne, ker vsega ne
               veste, zagotovo pa ne kakšnim vašim članom ali bivšim članom. Tistim, pa mislim, da
               zanohtalo. In če bo šlo po sreči, bo tudi po evangeliju po Luki kakšna kazen.</p>
               <p>Hvala lepa.</p>
            </sp>
            <sp xml:id="SDZ5-Redna-07-2009-06-16.sp310">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Mislim, da ne bi bilo prav, da bi komentiral, ampak ker sem naslovil, bom vendarle
               rekel, da sem bil jaz en od podpisnikov predloga za to komisijo.</p>
               <p>Besedo ima Lojze Posedel oziroma obrazložitev glasu, da se razumemo.</p>
            </sp>
            <sp xml:id="SDZ5-Redna-07-2009-06-16.sp311">

               <speaker>LOJZE POSEDEL:</speaker>

               <p>Hvala lepa. Obrazložitev v imenu Poslanske skupine Zares. Če ne bi bila tako resna
               tema, bi v šali dejal, da je težko govoriti za Zmagom, ne plemenitim, ampak svetim,
               toliko je danes govoril o evangeliju.</p>
               <p>V Poslanski ...<stage xml:id="SDZ5-Redna-07-2009-06-16.stage51">/Oglašanje iz klopi./</stage></p>
            </sp>
            <sp xml:id="SDZ5-Redna-07-2009-06-16.sp312">

               <speaker>PREDSEDNIK DR. PAVEL GANTAR:</speaker>

               <p>Mir v dvorani!</p>
            </sp>
            <sp xml:id="SDZ5-Redna-07-2009-06-16.sp313">

               <speaker>LOJZE POSEDEL:</speaker>

               <p>V Poslanski skupini Zares bomo sestavo te komisije podprli. Ne nazadnje so tudi vsi,
               poslanka in poslanci, članica in člani naše poslanske skupine podprli in dali podpise
               za ustanovitev oziroma za zahtevo za ustanovitev te komisije. Veseli smo tudi, da so
               vse poslanske skupine takoj podale svoje predloge za sestavo te komisije in da sem
               prepričan, da bo komisija uspešno lahko začela delati takoj. Odločno pa tudi
               protestiram proti že izrečenim ocenam, kako naj bi komisija na silo in s konstrukti
               ustvarjala določeno sliko in zamegljevala ali iskala krivce samo na eni ali na drugi
               strani. Jaz sem prepričan, da vsi poslanke in poslanci, ki so dali podpis za zahtevo
               za ustanovitev, in tudi tisti, ki so dali soglasje za sodelovanje v tej komisiji, se
               zavedajo pomena, da se v čim krajšem času raziščejo te okoliščine, ki so botrovale
               tem prevzemom v teh dveh primerih, in predvsem v tistem drugem delu, ki je očitno
               malce spregledan, pa je bistveno bolj pomemben, to je, da se oceni zakonodaje na tem
               področju, ki je to omogočala. Zato sem prepričan, da bo komisija dobro delala in da
               tudi ni nobenega zadržka ali pomisleka, da ne bi eventualno na začetku tudi dopolnili
               spisek, če bo takšna volja večine in če bo za to izražena tudi objektivna potreba.
            </p>
            </sp>
            <sp xml:id="SDZ5-Redna-07-2009-06-16.sp314">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo za obrazložitev ima Jože Tanko v imenu Poslanske skupine Slovenske
               demokratske stranke.</p>
            </sp>
            <sp xml:id="SDZ5-Redna-07-2009-06-16.sp315">

               <speaker>JOŽE TANKO:</speaker>

               <p>Hvala lepa. V naši poslanski skupini bomo sestavo te komisije podprli. Moram pa reči,
               da je nekoliko čudno, da se ....</p>
            </sp>
            <sp xml:id="SDZ5-Redna-07-2009-06-16.sp316">

               <speaker>PREDSEDNIK DR. PAVEL GANTAR:</speaker>

               <p>Prosim mir, tišina v dvorani!</p>
            </sp>
            <sp xml:id="SDZ5-Redna-07-2009-06-16.sp317">

               <speaker>JOŽE TANKO:</speaker>

               <p>... na to epohalno lastninjenje, ki se je zgodilo v času slovenske tranzicije, ni
               odzvala nobena od institucij, ki jih je ta država ustanovila. Ko se je lastninilo
               preko poštnih nabiralnikov doma in v tujini, ni ničesar zaznal ne Urad za
               preprečevanje pranja denarja ne Urad za varstvo konkurence in ne zloglasna Kosova
               komisija. Pri vseh teh postopkih, menedžerskih prevzemov teh podjetij preko slamnatih
               firm je šlo za enormne transakcije denarja, enormne transakcije deležev v
               gospodarskih družbah preko "by pass-ov", preko vseh mogočih zadev in imeli in imamo
               legalno ustanovljene institucije, ki so dolžne posebno pozornost posvetiti tem
               področjem in preverjati praktično vse te transakcije in prenose sredstev. Zanimivo,
               da Kosova komisija recimo na tem področju ni zaznala popolnoma nič. Nobene
               ugotovitve, noben postopek ni bil sprožen, ne pri Merkurju, ne pri BTC-ju in ne pri
               Istrabenzu, ne pri Ultri, v teh zadnjih primerih in tako naprej.</p>
               <p>Upam da bodo člani te komisije imeli več poguma kot so ga imele inštitucije, ki smo
               jih ustanovili, da ne bo tudi ta preiskovalna komisija žrtev nekih paradoksov in
               nekih političnih pritiskov in vplivov, tako kot so bile te institucije, o katerih sem
               prej govoril. To, da se ni zaznalo ničesar v vsem tem obdobju od leta 1992, 1993, ko
               so se ti postopki vodili, pa do leta 2004, je čudno. Milo rečeno, čudno. Tudi
               Računsko sodišče, ki je revidiralo marsikatero zadevo, ki je šla preko javnih
               institucij, tudi državnega proračuna, na te področju ni ugotovilo ničesar. In tukaj,
               če bo preiskovalna komisija dejansko imela to moč in pa predvsem personalno voljo, to
               se pravi, da bodo tisti, ki so v tej komisiji, imeli to voljo, da bodo te zadeve
               ugotavljali, potem lahko pričakujemo neke rezultate. V nasprotnem primeru bo
               preiskovalna komisija, samo legalizirala in oprala sume političnie odgovornosti vse
               tiste, ki so "držali štango"! za te procese. Tu so mnoge inštitucije, tudi državne
               inštitucije, tudi Kad, tudi Sod in še kdo. In mislim, da bi bilo treba te zadeve
               odpreti mnogo širše, mnogo globlje in tudi zelo intenzivno. Rezultati bodo prav
               gotovo zanimivi, če jih bo komisija sposobna dokazati. Hvala.</p>
            </sp>
            <sp xml:id="SDZ5-Redna-07-2009-06-16.sp318">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Želite obrazložitev glasu v svojem imenu? Prosim za prijavo. Hvala lepa.
               Še enkrat bi želel opozoriti, da se ta obrazložitev glasu nanaša na imenovanje
               predsednika, podpredsednikov, članov in namestnikov članov komisije in da ni primeren
               prostor za razpravo o drugih vidikih ali pa o ustanovitvi te komisije. Obrazložitev
               glasu v svojem imenu ima Zmago Jelinčič Plemeniti.</p>
            </sp>
            <sp xml:id="SDZ5-Redna-07-2009-06-16.sp319">

               <speaker>ZMAGO JELINČIČ PLEMENITI:</speaker>

               <p>Hvala, lepa gospod predsednik. Tudi v svojem imenu ne samo v imenu Slovenske
               nacionalne stranke bom podprl sklep o sestavi komisije, predsednika, podpredsednika
               in vse člane in vsakega posebej. Da ne bo kakšnega dvoma.</p>
               <p>Sedaj pa, če dovolite, bi samo še nekaj besed povedal v zvezi z zadevo, s katero se
               bo ukvarjala komisija. Mislim, da je skrajni čas, da se enkrat pokaže slovenski
               državi kdo je bil kriv za svinjarije, ki so se dogajale, kdo je bil kriv za zakone in
               zakonodajo, ki je dovoljevala tako lopovščino, in kdo je to lopovščino v največji
               meri izvajal. Mislim, da je skrajni čas, da se svetniški sij odvzame nekdanjemu
               predsedniku Drnovšku, in da se pove, da je v času njegove vladavine in z njegovim
               žegnom prišlo do tega, da se je dogajalo vse to, kar se je dogajalo. Vedeti je treba,
               da tudi njegovi nekdanji, tudi bivši sodelavci niso dosti razmišljali o dobrobiti
               slovenske države, ampak o svoji lastni dobrobiti. Mislim, da je skrajni čas, da to
               enkrat povemo. Vsi tisti, ki so izkoristili zadevo ob njegovem blagoslovu ali pa
               nekateri celo brez njega, so seveda sledili vsemu temu. In to je potrebno, da
               razkrijemo, da pokažemo, da se kaj takega ne bi več zgodilo. Dejstvo je, da sedanja
               vlada noče spremeniti nekaterih zakonov, ki bi preprečevali kakšne take zadeve. Morda
               bo ravno ta komisija naredila tisto, česar ni storila sedanja vlada, da bi jasno
               prepovedala nadaljevanje lopovščin, ki se dogajajo v slovenskem gospodarskem
               prostoru. Upam, da bo to storila na, ne ravno na področju sankcije, ampak na področju
               nekakšnega odprtja vsaj ta komisija. Hvala lepa.</p>
            </sp>
            <sp xml:id="SDZ5-Redna-07-2009-06-16.sp320">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu ima Miran Györek. Prosim.</p>
            </sp>
            <sp xml:id="SDZ5-Redna-07-2009-06-16.sp321">

               <speaker>MIRAN GYÖREK:</speaker>

               <p>Hvala za besedo, gospod predsednik. Seveda bom tudi jaz v svojem lastnem imenu podprl
               sklep o imenovanju predsednika, podpredsednika in članov komisije, tako kot same
               komisije, ampak z enim žalostnim priokusom, ko gre za obseg njihovega dela, da je
               zadeva omejena samo na ta dva velika prevzema, mislim na Istrabenz in Pivovarno
               Laško. Ko smo imeli zadnjič tukaj na obisku delegacijo z Bavarske, so se čudili, kako
               lahko v eni državi pride do tega, da en pivovar kupi, recimo, prvi časopis v državi.
               Nekdo je celo rekel, to je tako, kot bi neka pivovarna na Bavarskem kupila Deutsche
               Zeitung, recimo. In kako lahko dobi takšno vplivno politično moč ena pivovarna, da
               zaradi tega tukaj izgubljamo toliko časa in da je bilo pokradenega na nek način
               toliko denarja? Kako lahko en izzveneli kompromitiran politik, kot je Bavčar recimo,
               napravi takšno škodo takšnemu podjetniškemu gigantu, kot je bil Istrabenz? Ampak, da
               bo ta komisija, upam, šla tudi širše tudi na lokalna, regionalna področja, kaj tistih
               malih lokalnih tajkuničev je tudi tukaj na stotine in tisoče, da ne bom rekel, ki so
               skupaj v skupni masi pokradli v tej državi premoženje poštenih Slovencev in Slovenk
               in se sedaj skrivajo za to gonjo samo za tema dvema eklatantnima primeroma,
               največjima primeroma. Vprašam se tudi, kako to, da lahko dva taka, s takšnim načinom,
               kot sta recimo Bavčar in Šrot, dobita takšno veliko politično moč, da se
               ...<stage xml:id="SDZ5-Redna-07-2009-06-16.stage52">/Opozorilni znak za konec razprave./</stage>... sploh sprašujemo, če je to še v eni državi
               normalno.</p>
            </sp>
            <sp xml:id="SDZ5-Redna-07-2009-06-16.sp322">

               <speaker>PREDSEDNIK DR. PAVEL GANTAR:</speaker>

               <p>... Györek, razpravljamo o sestavi članov komisije.</p>
            </sp>
            <sp xml:id="SDZ5-Redna-07-2009-06-16.sp323">

               <speaker>MIRAN GYÖREK:</speaker>

               <p>... zopet me morate prekiniti... To je standardno za Slovensko nacionalno stranko.
               Ali imate kaj proti nam? Ali res se naj...</p>
            </sp>
            <sp xml:id="SDZ5-Redna-07-2009-06-16.sp324">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Bogdan Barovič. Prosim.</p>
            </sp>
            <sp xml:id="SDZ5-Redna-07-2009-06-16.sp325">

               <speaker>BOGDAN BAROVIČ:</speaker>

               <p>Podprl bom gospoda Lojzeta Posedela za predsednika, gospoda Gvida Kresa za
               podpredsednika in podprl bom vse člane in namestnike članov preiskovalne komisije
               Državnega zbora za ugotavljanje politične odgovornosti nosilcev javnih funkcij.
               Podprl jih bom zato, ker bodo morali javno in pregledno delati. In ne glede, da
               omenjamo v točki e, bom zelo eksakten in me ne morete prekiniti - Istrabenz, NKBM,
               Pivovarna Laško, ampak ker bodo ugotovili, morali bodo ugotoviti povezavo z milijon
               drugimi firmami, ki so izhajale in delale grehe v prejšnji, pa še predprejšnji
               oblasti. Zato jih bom podprl, da bo enkrat jasno, kdo je tisti krivec. In podpiram to
               komisijo in ustanovitev in njene člane zato, da se ne bo, kolegice in kolegi,
               dogajalo tisto, kar se je zgodilo včeraj: presedan nad presedani, ne glede, ali je
               krivda ali ne. Da si ena oblast dovoli ukiniti predsednika uprave Luke Koper kar tako
               na pamet, češ, iz krivdnih razlogov, ki so neka skrivnost. To je svinjarija, ki je ne
               moremo dovoliti. In to svinjarijo mora ta komisija, ki jo jaz osebno, Bogdan Barovič,
               Slovenska nacionalna stranka, razkriti. In naj jo razkrije. Na pamet jaz ne morem
               reči, da Slovenska nacionalna stranka ukinja predsednika Slovenske nacionalne stranke
               iz krivdnih razlogov, ki so skrivnost. Ne morem. Ne smem in nimam te pravice.
               Podpiram to komisijo, ker bo ta komisija ugotovila, kaj je prav in kaj ne. Ne, da
               bodo politike čistile svoje vodje in svoje politične argumente kar tako po dolgem in
               po čez. Obsojale desnico, sami bodo pa počeli isto, kar je desnica počela. Ta
               komisija naj to počne. Zato jo podpiram. In še enkrat, Alojz Posedel, zaupam vam.
            </p>
            </sp>
            <sp xml:id="SDZ5-Redna-07-2009-06-16.sp326">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Franc Pukšič. Prosim.</p>
            </sp>
            <sp xml:id="SDZ5-Redna-07-2009-06-16.sp327">

               <speaker>FRANC PUKŠIČ:</speaker>

               <p>Še en paradoks, ki se dogaja v Državnem zboru s strani koalicije, je tudi ta, da sem
               bil povabljen kot podpisnik za ustanovitev te preiskovalne komisije in ker seveda
               želim, da se svinjarije, če so, obelodanijo, in v tem primeru pač obelodanijo
               politične botre. Žal seveda organi pregona svojega dela niso naredili in ga žal ne
               delajo in to že desetletja ne. Vendar iz znanih razlogov, ker pač imajo botre v
               politiki in so jim tako naročili. Pa vendar sem smel biti podpisnik za ustanovitev te
               komisije kot poslanec Državnega zbora. V naslednjem koraku, ko v 6. členu Poslovnika
               Državnega zbora piše: "Če se parlamentarna preiskava uvede na zahtevo tretjine
               poslancev, imajo vse poslanske skupine v preiskovalni komisiji enako število članov
               oziroma njihovih namestnikov." In v zadnjem stavku piše: "Predsednik preiskovalne
               komisije se izvoli izmed poslancev, ki so vložili zahtevo za uvedbo parlamentarne
               preiskave." Ne piše iz poslanskih skupin, ampak izmed poslancev, ki so to zahtevo
               naredili. Dalje sicer o tem ne piše, piše pa v 25. členu, da se v poslovniku
               preiskovalne komisije, če tu ni vse zapisano, je zapisano v Poslovniku Državnega
               zbora, ki pa seveda v 34. členu jasno piše, da poslanec je lahko tudi poslanec brez
               poslanske skupine in kako se takrat ravna. Tudi v tem primeru je bila stvar kršena in
               - bog pomagaj.</p>
               <p>Izvirni greh svinjarij in kraje družbenega premoženja izhaja iz leta 1994, ko je
               Državni zbor podelil mandat tako... <stage xml:id="SDZ5-Redna-07-2009-06-16.stage53">/Izklop mikrofona./</stage></p>
            </sp>
            <sp xml:id="SDZ5-Redna-07-2009-06-16.sp328">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Vito Rožej. Prosim.</p>
            </sp>
            <sp xml:id="SDZ5-Redna-07-2009-06-16.sp329">

               <speaker>VITO ROŽEJ:</speaker>

               <p>Hvala za besedo. Velika večina izmed vseh nas, ki tu sedimo, se vas je pred 18 leti
               in pol odločilo ne samo za drugačen političen sistem pa nacionalno državo, tudi za
               drugačen gospodarski sistem. Nekateri smo bili še tako mladi, da pač takrat te
               možnosti odločanja nismo imeli. Zaradi tega se mi zdi danes čudno, da ob razpravah o
               tej preiskovalni komisiji poslušamo tako mešanje jabolk in hrušk, kot je oškodovanje
               družbenega premoženja pa očitanje nekomu, da je zaslužil nasploh. Skratka, ali nekdo
               pred 18 leti in pol ni mislil resno, ko se je odločil za tržno gospodarstvo, ali pa
               ne razume popolnoma kakršnekoli gospodarske logike.</p>
               <p>Sam bom podprl predlagano sestavo te komisije. Tudi zaupam njenim članom, čeprav so
               mi dali misliti pomisleki, izrečeni ob predstavitvah mnenj poslanskih skupin in tudi
               obrazložitvah glasu, da bodo zdaj preiskovali poštne nabiralnike tistih, ki imajo
               neke druge poštne nabiralnike. Z gotovostjo lahko rečem, da imamo člani Poslanske
               skupine Zares poštne nabiralnike samo na naslovih naših bivališč, kamor prihaja naša
               pošta. <stage xml:id="SDZ5-Redna-07-2009-06-16.stage54">/Hrup v dvorani./</stage></p>
            </sp>
            <sp xml:id="SDZ5-Redna-07-2009-06-16.sp330">

               <speaker>PREDSEDNIK DR. PAVEL GANTAR:</speaker>

               <p>Mir v dvorani, prosim!</p>
            </sp>
            <sp xml:id="SDZ5-Redna-07-2009-06-16.sp331">

               <speaker>VITO ROŽEJ:</speaker>

               <p>Zase lahko z gotovostjo trdim, da je temu tako, in bi prosil, da se v razpravah
               omejimo na dejstva...</p>
            </sp>
            <sp xml:id="SDZ5-Redna-07-2009-06-16.sp332">

               <speaker>PREDSEDNIK DR. PAVEL GANTAR:</speaker>

               <p>Prosim, gospod Rožej, to ni razprava o poštnih storitvah, to smo imeli zjutraj.
               Prosim, obrazložitev glasu.</p>
            </sp>
            <sp xml:id="SDZ5-Redna-07-2009-06-16.sp333">

               <speaker>VITO ROŽEJ:</speaker>

               <p>Samo govorim o dilemah, ki bi jih imel pri podpori. Skratka, podpiram, ker vem, da
               ima gospod Posedel samo en poštni nabiralnik, tistega na svojem domu. Bi pa seveda
               prosil, da smo tudi v razpravah točni, eksaktni, ker tudi sam poslank in poslancev
               SDS ne označujem za trgovce z orožjem, pa imam mogoče ravno toliko razlogov za to kot
               gospod Tanko. Hvala.</p>
            </sp>
            <sp xml:id="SDZ5-Redna-07-2009-06-16.sp334">

               <speaker>PREDSEDNIK DR. PAVEL GANTAR:</speaker>

               <p>Ni polemike z drugimi, prosim. Hvala lepa.</p>
               <p>Prehajamo na glasovanje. Glasujemo. Navzočih je 66 poslank in poslancev, za je
               glasovalo 66, proti nihče.</p>
               <p><stage xml:id="SDZ5-Redna-07-2009-06-16.stage55">(Za je glasovalo 66.)</stage> <stage xml:id="SDZ5-Redna-07-2009-06-16.stage56">(Proti nihče.)</stage></p>
               <p>Ugotavljam, da je zbor predlagani sklep sprejel.</p>
               <p>S tem zaključujem to točko dnevnega reda.</p>
               <p>Prehajamo na prekinjeno <title xml:id="SDZ5-Redna-07-2009-06-16.title17">1. točko dnevnega reda - vprašanja poslank in poslancev.</title>
               </p>
               <p>V skladu s predlogom poslanca mag. Andreja Vizjaka bo zbor odločal o naslednjem
               predlogu sklepa: Državni zbor bo na naslednji seji opravil razpravo o odgovoru
               predsednika Vlade Boruta Pahorja na poslansko vprašanje mag. Andreja Vizjaka glede
               rekonstrukcije Vlade.</p>
               <p>Obrazložitev glasu v imenu poslanske skupine ima prosim, mag. Andrej Vizjak,
               Slovenska demokratska stranka.</p>
            </sp>
            <sp xml:id="SDZ5-Redna-07-2009-06-16.sp335">

               <speaker>MAG. ANDREJ VIZJAK:</speaker>

               <p>Hvala lepa. Spoštovani predsednik, kolegice in kolegi! Predlagamo razpravo in seveda
               poslanska skupina bo podprla ta predlog. Podatki, ki jih je nedavno objavil UMAR, o
               katastrofalnih razmerah v slovenskem gospodarstvu, potrjujejo, da je Slovenija kljub
               dobrim izhodiščem zabredla izjemno globoko v to krizo in posledično smo se znašli v
               velikih težavah. Ukrepi Vlade ne delujejo in posledično pričakujemo od Vlade dejansko
               prilagojene ukrepe razmeram. Teh pa ni in ni. Sicer se veliko najavljajo različni
               paketi, prvi, drugi, tretji paket, v praksi pa še ukrepi iz prvega paketa niso
               izvedeni, kaj šele, da bi dajali rezultate. Torej več kot potrebno je, da se
               pogovorimo v parlamentu, kjer mislim, da je osnovna možnost politične razprave tudi
               dana, o ustreznosti teh ukrepov, o učinkih teh ukrepov in o tem, kako naprej.
               Pozdravljam tudi sedaj razsvetljenje predsednika Vlade, da bo končno v ta razvojni
               dialog povabil tudi opozicijo. Doslej nas ni bilo. Vendar pričakujemo, da bo ta
               diskusija potekala na neki učinkoviti osnovi, ne pa na neki forumski ravni. Zaradi
               tega je nujno, da gremo v Sloveniji naprej z ukrepi, ki bodo oživljali gospodarsko
               aktivnost, ki bodo pomagali gospodarstvu, da zadiha s polnimi pljuči, in ne samo z
               ukrepi, ki blažijo socialne posledice izgube dela in delovnih mest. Vlada se v
               glavnem ukvarja s tem, zanemarja pa gospodarstvo, ki še kako potrebuje roko in
               učinkovite ukrepe v tem času. Razprava je nujna in ključna za prihodnost razvoja
               Slovenije, nujna je tudi za načrtovanje javnih financ in vsega s tem povezanega v
               prihodnje. Zato smo v SDS prepričani, da je taka razprava tudi širše koristna, ne
               samo za gospodarstvo, temveč tudi za koalicijo, ki zavrača to roko. Ker tudi nismo
               slišali teh kratkoročnih ukrepov, napovedujejo se zgolj neke modernizacije ključnih
               sistemov, ki so verjetno tudi potrebne, vendar niso ključne za kratkoročno
               prebroditev te situacije.</p>
               <p>Torej, spoštovane poslanke in poslanci, predlagam da opravimo to diskusijo, da se na
               njo dobro pripravimo, da predložimo tudi ukrepe, pa ne samo ukrepe, tudi terminski
               rok za izvajanje le-teh in da končno prestavimo v neko višjo prestavo reševanje
               nastale situacije.</p>
            </sp>
            <sp xml:id="SDZ5-Redna-07-2009-06-16.sp336">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu? <stage xml:id="SDZ5-Redna-07-2009-06-16.stage57">(Ne.)</stage> Prehajao na glasovanje. Glasujemo. Navzočih je
               66 poslank in poslancev, za je glasovalo 28, proti 37.</p>
               <p><stage xml:id="SDZ5-Redna-07-2009-06-16.stage58">(Za je glasovalo 28.)</stage> <stage xml:id="SDZ5-Redna-07-2009-06-16.stage59">(Proti 37.)</stage></p>
               <p>Ugotavljam, da sklep ni bil sprejet.</p>
               <p>V skladu s predlogom poslanca Zmaga Jelinčiča Plemenitega bo zbor odločal o
               naslednjem predlogu sklepa: Državni zbor bo na naslednji seji opravil razpravo o
               odgovoru predsednika Vlade Boruta Pahorja na poslansko vprašanje Zmaga Jelinčiča
               Plemenitega v zvezi s presojanjem državnih ustanov o višini odškodnin. Glasujemo.
               Želite? Proceduralno.</p>
            </sp>
            <sp xml:id="SDZ5-Redna-07-2009-06-16.sp337">

               <speaker>VITO ROŽEJ:</speaker>

               <p>Hvala lepa, gospod predsednik. 4. člen Poslovnika Državnega zbora govori o tem, da
               Državni zbor posluje v slovenskem jeziku. Slovenski jezik ima tudi svoja pravila, je
               precej kompliciran, ampak tudi na določenih področjih težji kot kakšni drugi jeziki,
               ampak zaradi tega še ne pomeni, da ga ne smemo spoštovati. Slovenski priimki
               označujejo, za katerega človeka gre, ne za kakšnega človeka gre, tako da v primeru
               Zmaga Jelinčiča..</p>
            </sp>
            <sp xml:id="SDZ5-Redna-07-2009-06-16.sp338">

               <speaker>PREDSEDNIK DR. PAVEL GANTAR:</speaker>

               <p>Plemenitija.</p>
            </sp>
            <sp xml:id="SDZ5-Redna-07-2009-06-16.sp339">

               <speaker>VITO ROŽEJ:</speaker>

               <p>...Plemenitija je treba sklanjati in bi vas prosil, da v bodoče uporabljate slovenski
               jezik temu primerno. Hvala.</p>
            </sp>
            <sp xml:id="SDZ5-Redna-07-2009-06-16.sp340">

               <speaker>PREDSEDNIK DR. PAVEL GANTAR:</speaker>

               <p>Hvala, gospod Rožej. V tem trenutku se bom držal še ustaljene navede in bom naredil
               ta prekršek, ni pa rečeno, da dejansko tega svojega stališča ne bom spremenil, ko se
               bom posvetoval še s tremi drugimi strokovnjaki. Hvala lepa.</p>
               <p>Obrazložitev glasu v imenu poslanske skupine Zmago Jelinčič v imenu Poslanske skupine
               Slovenske nacionalne stranke. Prosim.</p>
            </sp>
            <sp xml:id="SDZ5-Redna-07-2009-06-16.sp341">

               <speaker>ZMAGO JELINČIČ PLEMENITI:</speaker>

               <p>..<stage xml:id="SDZ5-Redna-07-2009-06-16.stage60">/govori Albansko./</stage>... pravi, da je treba spoštovati vse jezike, pa sem ga po
               albansko nekaj vprašal, pa pozdravil in tako naprej. Naj mu bo, saj se bo naučil, če
               še ne ve.</p>
               <p>Mislim, da je smiselno, da razpravljamo o tej zadevi, ki sem jo predlagal, ker v
               Sloveniji slovenski državljani in še posebej Slovenci s slovenskim državljanstvom
               nimamo enakih pravic kot jih imajo tisti, ki so sicer slovenski državljani, pa niso
               Slovenci ali pa na sploh, ki so slovenski državljani. Dejstvo je, da na račun
               nekaterih takšnih, ne vem kako bi rekel, ljudi, ki to drugače gledajo, recimo Kekcev,
               Rožletov in Kosobrinov, drugače merijo vatle kar se tiče slovenskih državljanov in
               tujih ljudi. Žal se to dogaja tudi na področju policije, sodstva, zdravstvenih uslug
               in tako naprej. Ne vem, če veste, ampak če pride Cigan v zdravstveno postajo, gre
               lahko kot prednostna kategorija noter, ne glede na to, kakšna je poškodba ali
               zdravstveno stanje nekoga, pa četudi pred ambulanto ležijo na pol mrtvi ljudje na
               tleh. To, je...</p>
            </sp>
            <sp xml:id="SDZ5-Redna-07-2009-06-16.sp342">

               <speaker>PREDSEDNIK DR. PAVEL GANTAR:</speaker>

               <p>Gospod Jelinčič...</p>
            </sp>
            <sp xml:id="SDZ5-Redna-07-2009-06-16.sp343">

               <speaker>ZMAGO JELINČIČ PLEMENITI:</speaker>

               <p>...enakopravnost...</p>
            </sp>
            <sp xml:id="SDZ5-Redna-07-2009-06-16.sp344">

               <speaker>PREDSEDNIK DR. PAVEL GANTAR:</speaker>

               <p>...prosim vas...</p>
            </sp>
            <sp xml:id="SDZ5-Redna-07-2009-06-16.sp345">

               <speaker>ZMAGO JELINČIČ PLEMENITI:</speaker>

               <p>... to je...</p>
            </sp>
            <sp xml:id="SDZ5-Redna-07-2009-06-16.sp346">

               <speaker>PREDSEDNIK DR. PAVEL GANTAR:</speaker>

               <p>...da se omejite v...</p>
            </sp>
            <sp xml:id="SDZ5-Redna-07-2009-06-16.sp347">

               <speaker>ZMAGO JELINČIČ PLEMENITI:</speaker>

               <p>... enakopravnost, ki jo...</p>
            </sp>
            <sp xml:id="SDZ5-Redna-07-2009-06-16.sp348">

               <speaker>PREDSEDNIK DR. PAVEL GANTAR:</speaker>

               <p>... fantazijah...</p>
            </sp>
            <sp xml:id="SDZ5-Redna-07-2009-06-16.sp349">

               <speaker>ZMAGO JELINČIČ PLEMENITI:</speaker>

               <p>...določa slovenska država. Skratka, Slovence je treba tolči, treba jim je jemati vse
               pravice, seveda pa neki dušebrižniki, ki so v glavnem iz raznih strank, ki se vrtijo
               okrog zares, za hec, pol zares, ne zares in tako naprej, bodo to seveda še naprej
               poskušali voziti v to smer.</p>
               <p>Zato mislim, da je smiselno o tem razpravljati, da je treba zadeve pripraviti in
               pripeljati na čisto. Konec koncev, po eni strani če vzamemo samo to, da bomo tistim,
               ki so se borili proti Sloveniji, dajali neskončno velike odškodnine, medtem ko tisti,
               ki so bili v nacističnih taboriščih, pa ne bodo dobili nič.</p>
               <p>Še to, da pričakujem tudi od te koalicije, česar nikoli ne bi pričakoval, da bodo
               začeli negirati narodnoosvobodilni boj. Tudi to lahko pričakujemo, glede na to, kako
               delate s to državo in kako pljuvate po slovenskih državljanih in še posebej po
               Slovencih s slovenskim državljanstvom.</p>
            </sp>
            <sp xml:id="SDZ5-Redna-07-2009-06-16.sp350">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Glasujemo.</p>
               <p>Gospod Rožej, po glasovanju. Pred glasovanjem ne, po glasovanju.</p>
               <p>Glasujemo. Glasovanje teče. Mir v dvorani! Navzočih je 65 poslank in poslancev, za je
               glasovalo 25, proti 40.</p>
               <p><stage xml:id="SDZ5-Redna-07-2009-06-16.stage61">(Za je glasovalo 25.)</stage> <stage xml:id="SDZ5-Redna-07-2009-06-16.stage62">(Proti 40.)</stage></p>
               <p>Ugotavljam, da Državni zbor predlaganega sklepa ni sprejel.</p>
               <p>Gospod Rožej, proceduralno.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp351">

               <speaker>VITO ROŽEJ:</speaker>

               <p>Hvala, predsedujoči. Gospod predsednik!</p>
               <p>Želel sem opozoriti na nepravilno uporabo jezikov v Državnem zboru...</p>
            </sp>
            <sp xml:id="SDZ5-Redna-07-2009-06-16.sp352">

               <speaker>PREDSEDNIK DR. PAVEL GANTAR:</speaker>

               <p>Hvala lepa, to ste storili.</p>
            </sp>
            <sp xml:id="SDZ5-Redna-07-2009-06-16.sp353">

               <speaker>VITO ROŽEJ:</speaker>

               <p>Ne, 4. člen določa, da poslujemo v slovenskem jeziku, imata pa poslanca manjšin
               možnost sodelovati v svojem mateinem jeziku, ki se za potrebe delovanja Državnega
               zbora prevaja...</p>
            </sp>
            <sp xml:id="SDZ5-Redna-07-2009-06-16.sp354">

               <speaker>PREDSEDNIK DR. PAVEL GANTAR:</speaker>

               <p>Ja.</p>
            </sp>
            <sp xml:id="SDZ5-Redna-07-2009-06-16.sp355">

               <speaker>VITO ROŽEJ:</speaker>

               <p>...albanskega jezika med temi ni, tako dajte, prosim, vsaj dolgoletne poslance
               opozoriti na uporabo in spoštovanje poslovnika.</p>
               <p>Hvala.</p>
            </sp>
            <sp xml:id="SDZ5-Redna-07-2009-06-16.sp356">

               <speaker>PREDSEDNIK DR. PAVEL GANTAR:</speaker>

               <p>Če bo kdo od poslank in poslancev želel govoriti v albanščini, bomo zagotovili
               prevod.</p>
               <p>Hvala lepa.</p>
               <p>V skladu s predlogom Franceta Cukjatija bo Državni zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru ministra za
               zdravje Boruta Miklavčiča na poslansko vprašanje Franceta Cukjatija v zvezi z ukrepi
               za stabilizacijo slovenskega zdravstva.</p>
               <p>Obrazložitev glasu gospod France Cukjati v imenu Poslanske skupine Slovenske
               demokratske stranke.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp357">

               <speaker>FRANCE CUKJATI:</speaker>

               <p>Hvala za besedo. Naj obrazložim ta predlog, in sicer vsi veste, da že leta in leta
               govorimo, da tudi zdravstvu grozi demografski kolaps v tem smislu, ker so
               starostniki, 80-letnik, na primer, je osemkrat bolj drag za zdravstvo kot, recimo,
               tridesetletnik. In ta demografska posledica nam grozi. Ob tem pa je treba omeniti, da
               smo resnično zapadli v težko gospodarsko krizo, kjer zaradi stečajev, števila
               brezposelnih in drastičnega padca BDP bo prej ali slej, računa se nekako v šestih
               mesecih, ta kriza pljusknila tudi na področje zdravstva. In kot za gospodarstvo sedaj
               ne pristopamo k nekim sistemskim spremembam gospodarstva v Sloveniji, ampak k
               ukrepom, ki so ciljani v preprečevanje posledic gospodarske krize in so urgentni,
               tako bi tudi na področju zdravstva bilo potrebno ukrepati sedaj, ko je še čas, da ne
               bo prišlo v zdravstvu do usodnega kolapsa. Teh projektov, teh predlogov ali vizij
               ministrstvo ni doslej pokazalo. Je navedlo, da sicer načrtuje preprečevanje velikega
               pomanjkanja sredstev v zdravstvu z nekaterimi ukrepi, to je recimo 20% zmanjševanja
               amortizacije bolnišnicam, 5% znižanje plač, 5% znižanje financiranja terciarne
               dejavnosti, vendar to niso ukrepi, to je samo posledica, manj denarja bo tudi manj
               sredstev za bolnišnice. Ukrepov torej ni nikjer. In ko smo mi v maju razpravljali o
               paketu ukrepov za izboljšanje gospodarske in socialne situacije v Sloveniji, smo med
               temi ukrepi, ki jih je predlagal SDS, tudi obravnavali nekatere predloge ukrepov na
               področju zdravstva. Pri posameznih področjih je Vlada odgovorila s svojimi ukrepi in
               tudi imela neko idejo, kako bo to reševala. Na področju zdravstva ni ministrstvo niti
               enega ukrepa navedlo, kako bomo preprečili ta kolaps. Zaradi tega menim, da je zadnji
               čas, da razpravljamo o odgovoru ministra. To, kar se napoveduje, obsežna sprememba
               zakona o zdravstveni dejavnosti, ki je v javni razpravi, ne bo pomenila nič
               pozitivnega, nič v smislu preprečevanja tega kolapsa, kajti take sistemske spremembe
               pomenijo samo več sredstev in držaje breme za proračun, ne pa varčevanja.</p>
            </sp>
            <sp xml:id="SDZ5-Redna-07-2009-06-16.sp358">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Glasovanje teče. Navzočih je 66 poslank in poslancev, za je
               glasovalo 26, proti 38.</p>
               <p><stage xml:id="SDZ5-Redna-07-2009-06-16.stage63">(Za je glasovalo 26.)</stage> <stage xml:id="SDZ5-Redna-07-2009-06-16.stage64">(Proti 38.)</stage></p>
               <p>Ugotavljam, da sklep ni bil sprejet.</p>
               <p>V skladu s predlogom poslanca Roberta Hrovata bo zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru ministrice za
               obrambo dr. Ljubice Jelušič na poslansko vprašanje Roberta Hrovata v zvezi s krajo
               orožja iz skladišča v Pivki. Obrazložitev glasu v imenu poslanske skupine. Robert
               Hrovat v imenu Poslanske skupine Slovenske demokratske stranke.</p>
            </sp>
            <sp xml:id="SDZ5-Redna-07-2009-06-16.sp359">

               <speaker>ROBERT HROVAT:</speaker>

               <p>Hvala lepa za besedo. Zdi se mi prav, da obnovim nekaj o včerajšnjim dialogu med mano
               in gospo ministrico. Dejstvo je, da je 19. 5. bilo Ministrstvo za obrambo obveščeno o
               eni veliki šlampariji, o eni veliki blamaži za Slovenijo. 19. 5. je bilo ministrstvo
               obveščeno, da je prišlo do vloma v skladišče neeksplodiranih obojnih sredstev v
               Pivki. Dejstvo je, da se še danes ne ve, in to je včeraj tudi ministrica potrdila,
               ali je šlo tudi za krajo orožja ali pa gre celo za nepopolne evidence tistega orožja,
               ki je čakalo na uničenje in je bilo shranjeno v tem skladišču. Torej dejstvo je, da
               glede na to, da terorizem ne počiva in da govorimo o ročnih bombah, da govorimo o
               armbrustih in RPG-22, to pomeni, da če to orožje pride v roke nepravim ljudem, se
               lahko zgodi tudi tragedija.</p>
               <p>Naslednje opozorilo, ki sem ga včeraj dal ministrici Jelušičevi, je tudi ta, da je
               bil Odbor za obrambo obveščen šele 14 dni po tem dogodku. Dejstvo je, da je bilo
               veliko govorjenega o novi praksi, o nekem drugačnem dogajanju v Državnem zboru, da bo
               Državni zbor takoj obveščen o vseh zadevah, da bo imel neko večjo moč, kot je bilo to
               v preteklosti. Ampak dejstvo je, da smo dobili te informacije šele na podlagi
               intervencije predsednika Odbora za obrambo in pa tudi kolega Zmaga Jelinčiča. Jaz bi
               pričakoval, da bo ministrica ravnala tako, kot je bilo pred volitvami govorjeno, da
               bo Odbor za obrambo dobil večjo vlogo odločanja. Včerajšnji odgovor ni bil
               zadovoljiv. V včerajšnjem odgovoru sem dobil pravzaprav samo zagotovila, da se je
               nekaj ljudi zamenjalo in da se še vedno preiskuje. Dejstvo je, da ne vemo nič. Ali je
               bilo to orožje odtujeno ali gre za nepopolne evidence? In menim, da je prav, da
               združimo, da opravimo razpravo o odgovoru ministrice, hkrati pa se tudi seznanimo z
               ugotovitvami organov, ki te zadeve preiskujejo. Mislim, da je to lepa priložnost, da
               se vsi skupaj seznanimo z ugotovitvami, če je treba tudi na zaprti seji, ker bo šlo
               za podatke, ki so pač tajni. Hvala lepa.</p>
            </sp>
            <sp xml:id="SDZ5-Redna-07-2009-06-16.sp360">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 64 poslank in poslancev, za je glasovalo 25, proti
               37.</p>
               <p><stage xml:id="SDZ5-Redna-07-2009-06-16.stage65">(Za je glasovalo 25.)</stage> <stage xml:id="SDZ5-Redna-07-2009-06-16.stage66">(Proti 37.)</stage></p>
               <p>Ugotavljam, da sklep ni bil sprejet.</p>
               <p>V skladu s predlogom poslanca Rudolfa Petana bo zbor odločal o naslednjem predlogu
               sklepa: "Državni zbor bo na naslednji seji opravil razpravo o odgovoru ministra za
               finance dr. Franc Križaniča na poslansko vprašanje Rudolfa Petana v zvezi s
               trošarinami." Obrazložitev glasu ima Rudolf Petan v imenu Poslanske skupine Slovenske
               demokratske stranke. Prosim.</p>
            </sp>
            <sp xml:id="SDZ5-Redna-07-2009-06-16.sp361">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani.</p>
               <p>Včeraj sem ministru zastavil tudi vprašanje, ali je v interesu države, to se pravi
               trenutno tej vladi, da so njeni državljani enakopravni z državljani ostalih držav
               članic Evropske unije. Sedaj ni tako, ko se pogovarjamo o cenah naftnih derivatov. Od
               danes veljajo nove cene naftnih derivatov zaradi teh silnih povečanj trošarin naftnih
               derivatov. Dejstvo je, da še pred pol leta smo imeli najnižje trošarine, ki so možne
               v Evropi, sedaj pa imamo ene višjih. In sedaj se je zgodilo to, da imamo od danes
               naprej dražje naftne derivate, kot so v Švici, in to za približno 4 cente. Pri tem pa
               je treba upoštevati, da so v Švici od dva in pol do trikrat višje plače. Imamo tudi
               višjo ceno derivata, ki je najnižje ocenjen, to je dizel, kot je v Nemčiji, in to za
               2 centa, da ne govorim o Poljski, Slovaški, Španiji, kjer je krepko za 20% nižja cena
               naftnih derivatov, Liechtenstein, Luksemburg, kjer imajo tudi krepko višje plače,
               Islandija, Irska, Grčija, Danska, Češka, Avstrija kot naša soseda, Madžarska kot naša
               soseda, Hrvaška kot naša soseda. To pa pomeni, da državljani niso enakopravni, da
               glede na višino plač plačujemo več za naftne derivate kot drugod. In to se je
               spremenilo v pol leta. Še pred pol leta smo imeli eno najnižjih cen naftnih derivatov
               v Evropi, zato ker smo imeli najnižje trošarine. Sedaj imamo eno najvišjih, smo v
               zgornji tretjini, prej smo bili v spodnji tretjini. Kar je pa najhujše, je pa to, da
               tranzit ali promet, ki gre skozi Slovenijo, je približno enak. Se pravi, da je
               onesnaževanje okolja približno enako. Količina izpustov, dimnih ali SO2, CO2 od teh
               vozil je približno enaka. Ker pa so cene derivatov dražje, pa seveda šoferji kupijo
               te derivate tam, kjer so cenejši, to pa je ob vstopu v Slovenijo ali pa ob izstopu,
               skozi Slovenijo pa gre tranzit, kar pomeni, da država dobi manj. Se pravi, državljani
               smo dvakrat tepeni. Prvič zato, ker imamo enako onesnaženje kot prej, pa cene naftnih
               derivatov, ki so ene najvišjih v Evropi. In to se je drastično spremenilo v pol
               leta.</p>
               <p>Zato sem na ministra naslovil vprašanje, kakšna namerava biti v bodoče ta cenovna
               politika glede trošarin pri naftnih derivatih, seveda tudi v kontekstu z
               onesnaževanjem okolja. In, ali bomo državljani Republike Slovenije enakopravni z
               ostalimi. Se pravi, ta cenovna politika v bodoče, zato bi želel, da se o tem opravi
               razpravo. In prosim, da to potrdite. Hvala.</p>
            </sp>
            <sp xml:id="SDZ5-Redna-07-2009-06-16.sp362">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v imenu poslanske skupine ali v svojem imenu? Prosim,
               Franci Kek, obrazložitev glasu v svojem imenu.</p>
            </sp>
            <sp xml:id="SDZ5-Redna-07-2009-06-16.sp363">

               <speaker>FRANCI KEK:</speaker>

               <p>Predloga ne bom podprl. Naših državljanov ne zanima, po koliko je bencin v Švici ali
               v Luksemburgu, njih zanima, koliko ga morajo plačevati v lastni domovini. In tu je
               zdaj okoli evra, pred letom, dvema je bil pa čez evro dvajset. In mislim, da so bolj
               zadovoljni s tem, da je okrog evra.</p>
            </sp>
            <sp xml:id="SDZ5-Redna-07-2009-06-16.sp364">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Prosim za prijave za obrazložitev glasu v svojem imenu. Besedo ima
               Milenko Ziherl. Prosim.</p>
            </sp>
            <sp xml:id="SDZ5-Redna-07-2009-06-16.sp365">

               <speaker>MILENKO ZIHERL:</speaker>

               <p>Hvala za besedo. Mislim, da je potrebna širša razprava o tej pereči problematiki,
               kajti ne vidim nobenega realnega vzroka, da bi se pri nas trošarine tako višale.
               Ekonomski kazatelji kažejo, če so trošarine zmerne, da je poraba večja, in je na
               koncu izplen v državni proračun večji. Pa tudi glede na to, da je transport nekaj
               vsakdanjega za današnje življenje, podražen transport pa generator inflacije, bodo te
               prevelike trošarine slej ko prej udarile nazaj s preveliko inflacijo in se bomo lahko
               nekoč spraševali, če izpolnjujemo maastrichtske kriterije. Zato kaže opraviti širšo
               razpravo in analizo in morda najti kakšno boljšo rešitev za to problematiko. Gorivo
               je predrago. Nekoč so vsi sosedje hodili tankati v Slovenijo, sedaj je ravno obratno.
               Slovenija je zadosti majhna, da jo s polnjenjem tanka v Italiji z lahkoto prevoziš do
               Madžarske in potem tam že spet tankaš ceneje. Tudi naše velike logistične firme,
               avtoprevozniki imajo že zdavnaj naročilo, da ne glede na to, koliko imajo goriva v
               rezervoarju, tankajo v tujini in nekoliko prihranijo. S tem seveda polnijo proračune
               drugih držav, ne pa našega. Hvala.</p>
            </sp>
            <sp xml:id="SDZ5-Redna-07-2009-06-16.sp366">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu ima Marijan Pojbič.</p>
            </sp>
            <sp xml:id="SDZ5-Redna-07-2009-06-16.sp367">

               <speaker>MARIJAN POJBIČ:</speaker>

               <p>Spoštovani predsedujoči oziroma spoštovani predsednik! Jaz bom to širšo razpravo
               vsekakor podprl. Moram povedati v vsem tem času šestih, sedmih, osmih mesecev
               vladanja vlade gospoda predsednika Boruta Pahorja, jasno kaže na to, da stvari v tej
               državi ne gredo v pravo smer. Ta vlada je postala po nečem prvak. Skoraj neverjetno
               pri vsem tem, kar je do sedaj pokazala, izjemno uspešna je, in postala je prvak ravno
               na področju, ki bremeni slovenske davkoplačevalce. Praktično imamo v Sloveniji
               skorajda najvišjo ceno naftnih derivatov, in to pri plačah, ki so bistveno pod
               povprečjem EU. In, spoštovane kolegice in kolegi, to se vam zdi popolnoma normalno,
               logično. Zame kot poslanca, in ne samo kot poslanca, kot državljana...</p>
            </sp>
            <sp xml:id="SDZ5-Redna-07-2009-06-16.sp368">

               <speaker>PREDSEDNIK DR. PAVEL GANTAR:</speaker>

               <p>Kolega Pojbič ne polemizirati z drugo stranjo.</p>
            </sp>
            <sp xml:id="SDZ5-Redna-07-2009-06-16.sp369">

               <speaker>MARIJAN POJBIČ:</speaker>

               <p>Torej, spoštovani gospod predsednik, želel sem povedati svoje mnenje, nikakor ne
               mislim polemizirati in se z vami strinjam.</p>
               <p>Mene kot državljana Republike Slovenije še kako zanima, kako živim v tej državi in
               kakšne pogoje mi zagotavlja in ustvarja tista vlada, ki je v tistem trenutku na
               oblasti. In to je v tem trenutku vlada gospoda Boruta Pahorja. Moram povedati, da mi
               je nesprejemljivo, nerazumno in nedopustno, da je ta vlada v tem času postala, tako
               kot sem že uvodoma povedal, prvak. Prvak v tem, da bremeni slovenske davkoplačevalce.
               Vsak izmed nas in tisti, ki so volili to vlado, to oblast in to vašo koalicijo, so
               najmanj, kar so pričakovali, to, kar ste pred volitvami obljubljali, da boste delali
               v interesu državljank in državljanov Republike Slovenije. Ampak skozi dejanja tega
               niste dokazali in prepričan sem, da si bodo Slovenke in Slovenci to še kako dobro
               zapomnili. Hvala.</p>
            </sp>
            <sp xml:id="SDZ5-Redna-07-2009-06-16.sp370">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu ima mag. Radovan Žerjav. Prosim.</p>
            </sp>
            <sp xml:id="SDZ5-Redna-07-2009-06-16.sp371">

               <speaker>MAG. RADOVAN ŽERJAV:</speaker>

               <p>Hvala lepa, gospod predsednik. Jaz bom samo ta predlog podprl, ker je pač treba
               povedati, da je že res, da je bila lani cena naftnih derivatov okrog 1,20 evra,
               vendar je bila cena surove nafte 140 dolarjev za barell. Danes se, maloprodajne cene
               naftnih derivatov gibljejo nekaj malo več čez evro, s tem, da je cena surove nafte,
               kot vsi dobro vemo, 70, približno 70 evrov za sodček. Dejstvo je tudi to, da
               Slovenija leži... 76, govorim okrogle številke. Slovenija leži na stičišču dveh
               evropskih koridorjev, torej je tranzitna dežela. In politika, ki vodi k visokim cenam
               naftnih derivatov, takšnim, ki so praktično višje od vseh sosednjih držav, v tem
               trenutku ima po mojih podatkih samo Italija višje cene, vodi k temu, da se bo v
               državni proračun preprosto logično nateklo manj trošarin, kot bi se ob politiki, da
               so državi trošarine oziroma maloprodajne cene nižje, kot so v sosednjih državah.</p>
               <p>Zato bom glasoval, da se opravi razprava na to temo. Hvala lepa.</p>
            </sp>
            <sp xml:id="SDZ5-Redna-07-2009-06-16.sp372">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 64 poslank in poslancev, za je glasovalo 24 proti
               38.</p>
               <p><stage xml:id="SDZ5-Redna-07-2009-06-16.stage67">(Za je glasovalo 24.)</stage> <stage xml:id="SDZ5-Redna-07-2009-06-16.stage68">(Proti 38.)</stage></p>
               <p>Ugotavljam, da sklep ni bil sprejet.</p>
               <p>V skladu s predlogom poslanca dr. Petra Verliča bo zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru ministra za
               promet dr. Patricka Vlačiča na poslansko vprašanje dr. Petra Verliča v zvezi s
               spremembo prioritete izgradnje železniške infrastrukture na šestem EU prednostnem
               projektu preko Slovenije.</p>
               <p>Obrazložitev glasu dr. Peter Verlič v imenu Poslanske skupine Slovenske demokratske
               stranke. Prosim.</p>
            </sp>
            <sp xml:id="SDZ5-Redna-07-2009-06-16.sp373">

               <speaker>DR. PETER VERLIČ:</speaker>

               <p>Spoštovani! Predlagam, da Državni zbor res opravi to razpravo. Ministra za promet sem
               vprašal: Ali je res spremenilo Ministrstvo za promet prioriteto na šestem prednostnem
               projektu od Trsta - Divače in Ljubljane proti Budimpešti in od Kopra do Divače, tako
               da proga od Kopra do Divače postaja enotirna, medtem ko proga od Trsta proti Divači
               ostaja dvotirna? Ali torej res pomeni, da bo proga od Trsta imela boljše parametre
               kot od Kopra, se pravi, da bo Trst v boljšem položaju kot Koper? Podlaga za to moje
               ustno vprašanje je bil odgovor na moje pisno poslansko vprašanje, kjer je Ministrstvo
               za promet izdelavo idejnega projekta za novo dvotirno progo Divača-Koper spremenilo,
               prekinilo in spremenilo prioritete tako, da se upošteva izvedba na odseku od Divače
               proti Kopru na enem delu do cepišča, ki še ne vemo, kje to je, za enotirno progo. V
               prejšnjem mandatu smo ravno zaradi pritiskov sosednje države vložili ogromno napora,
               da smo dosegli mednarodni sporazum med Slovenijo, Italijo in Evropsko komisijo, da
               smo obe progi od Trsta do Divače in od Kopra do Divače obravnavali kot enakovredni in
               s tem zagotovili tudi obstanek šestega prednostnega projekta preko Slovenije.
               Pritiski so bili ogromni, naj samo povem, da je Italija ves čas želela 6 kilometrov
               od Kopra do Trsta in pa moderno povezavo preko Slovenije, ki bi jo verjetno kasneje
               zavrnili in bi šesti prednostni projekt šel preko Italije in pa po spodnjem delu
               Avstrije. In ne pozabimo, da imamo v Evropski komisiji komisarja za promet Italijana
               Tajanija, ki najbrž sedaj komaj čaka, da je slovensko Ministrstvo za promet
               spremenilo prioritete in spremenilo tudi dogovor, ki je bil že sprejet. Zadnji čas,
               da se o tem pogovorimo v Državnem zboru in ministra za promet oborožimo tudi s
               sklepom Državnega zbora, da tega ne dovolimo, da sta Koper-Divača in Trst-Divača
               enakovredni dvotirni progi, da bo lahko minister za promet odbrzel z modro lučjo
               direktno v Bruselj in komisarju Tajaniju povedal: Koper-Divača je dvotirna proga.</p>
            </sp>
            <sp xml:id="SDZ5-Redna-07-2009-06-16.sp374">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu v lastnem imenu? Še kdo? Gospod Jože Tanko
               obrazložitev glasu v lastnem imenu.</p>
            </sp>
            <sp xml:id="SDZ5-Redna-07-2009-06-16.sp375">

               <speaker>JOŽE TANKO:</speaker>

               <p>Hvala lepa. Glede na to, kar je povedal kolega Verlič, najbrž ta sprememba na
               železniških koridorjih ni slučajna, ampak je morda tudi sestavni del teh pogovorov
               glede vinjetnega sistema in je to tudi neke vrste kompenzacija komisarju Tajaniju, da
               bomo pri nas nekako dobili to tiho soglasje ob določeni pocenitvi kratkotrajnejših
               vinjet za začasno uporabo vinjetnega sistema. Jaz mislim, da bi Državni zbor moral z
               vso resnostjo pristopiti k obravnavi tega področja reševanja in odpiranja Luke Koper
               proti osrednji Sloveniji in naprej proti Madžarski. Najbrž je prednostna naloga
               Republike Slovenije na železniškem prometnem področju. In mislim, da pri tem ne bi
               smeli nikomur popuščati. In prav bi bilo, da bi o tem, kaj se je dejansko zgodilo v
               tem kratkem času na urejanju železniškega omrežja, morali opraviti razpravo tako v
               Odboru za promet, kjer je predsednik kolega Veber, kakor tudi v Državnem zboru, in
               dati vse potrebne politične podlage za to, da se peti koridor izvede tako, kot je
               dejansko zamišljen. Vse druge alternative, ki dajejo prednost drugim koridorjem in
               izgradnji navezav na druga omrežja, so v bistvu rezervne variante oziroma variante,
               ki za Slovenijo ne pomenijo ničesar, dobrega, ampak dajejo obvoz Sloveniji s tega
               prometnega področja.</p>
               <p>Predlagam, da ta predlog tudi podprete. Sam ga bom.</p>
            </sp>
            <sp xml:id="SDZ5-Redna-07-2009-06-16.sp376">

               <speaker>PREDSEDNIK DR. PAVEL GANTAR:</speaker>

               <p>Hvala lepa.</p>
               <p>Ker je interes za obrazložitev glasu v lastnem imenu, prosim za prijavo.</p>
               <p>Obrazložitev glasu ima Rudolf Petan.</p>
               <p>Prosim.</p>
            </sp>
            <sp xml:id="SDZ5-Redna-07-2009-06-16.sp377">

               <speaker>RUDOLF PETAN:</speaker>

               <p>Hvala za besedo, gospod predsednik.</p>
               <p>Jaz bom seveda podprl ta predlog. Jaz se namreč še spomnim razprav o železnicah iz
               prejšnjega mandata, predvsem kolegi s Koprskega so bili upravičeno zelo glasni, kaj
               je z drugim tirom Koper-Divača. Bilo je govora tudi o hitri progi. Zdaj pa je
               situacija takšna, da si je enostavno ne znam predstavljati. Tu je narejena velika
               škoda Sloveniji. Kako je do tega prišlo, jaz v tem trenutku ne vem, in bi lahko samo
               špekuliral. Lahko bi rekel, da je pač ta minister zdaj "zafrčkal" prednost, ki smo jo
               imeli, da bi v evropskem merilu imeli tudi en pomemben koridor od Kopra do Divače.
               Tako pa je postala v bistvu pomembnejša navezava od Divače do Trsta. Se pravi, da
               Italijani nekaj dobijo, ampak jaz si tega ne upam trditi. Rekel sem, da je bila to
               špekulacija, da je to naredil ta minister, mogoče je to v povezavi s kakšnimi
               vinjetami ali kaj podobnega. V glavnem, to ni dobro za Slovenijo, zato bi morali v
               Državnem zboru dobiti prave odgovore, kako je prišlo do tega. Lahko da je to
               samovolja koga drugega in da minister za to niti ne ve. Sam zastopam tudi stališče,
               da minister vseke podrobnosti in vsakega detajla tudi ne more vedeti. Za to ima sicer
               uslužbence, ki ga morajo o tem obveščati, ki ga morajo seznanjati, vendar vemo, da je
               ta sistem velik, zato bi sam lahko zastopal stališče, da minister o tem ne ve. Zato
               bi bilo prav, če izglasujemo ta predlog, da je minister s tem seznanjen in nas
               obvesti, kako je s tem, kaj to zdaj pomeni za Slovenijo. Prepričan sem, da to za
               Slovenijo ne pomeni nič dobrega, da to pomeni lahko za nekaj deset let umaknitev na
               stranski tir. Zato menim, da je prav, da to razpravo opravimo in dejansko ugotovimo,
               kaj se dogaja na teh železniških koridorjih in na katerem mestu je sploh Slovenija,
               če že ni na stranskem tiru. Podpiram ta predlog.</p>
            </sp>
            <sp xml:id="SDZ5-Redna-07-2009-06-16.sp378">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Obrazložitev glasu, Janko Veber, prosim.</p>
            </sp>
            <sp xml:id="SDZ5-Redna-07-2009-06-16.sp379">

               <speaker>JANKO VEBER:</speaker>

               <p>Hvala. Če bi poslušali odgovore ministra na ta vprašanja, danes ne bi bilo treba
               obrazložiti glasu, kajti vse to, kar danes poslušamo, ugotavljamo, da eden drugega
               pravzaprav tako in tako ne poslušamo ali pa ne želimo poslušati.</p>
               <p>Dejstvo je, da trase ni mogoče umestiti kot dvotirne železnice v prostor. Če bi v
               preteklih štirih letih ta trasa bila v prostoru, bi se danes pogovarjali o tem, kdaj
               bodo ta dela oddana in kdaj bo drugi tir ali pa oba tira zgrajena. Mislim, da se vsi
               še kako spomnimo, kako je predsednik bivše vlade obljubljal po Sloveniji, ko bo
               spremenjen zakon o urejanju prostora, bomo umestili v prostor brez problema razvojne
               osi, železniške poti, skratka, vse bo kar samo od sebe skupaj padlo in ne bo nobenih
               težav. Dejstvo je, da v preteklih štirih letih niti ena trasa ni bila umeščena v
               prostor. In če želimo črpati evropski denar ali pa začeti vsaj s posodabljanjem enega
               tira, kajti Koper-Divača je izjemno pomemben tir tudi sicer za našo luko, je treba
               začeti z gradnjo vsaj enega tira. In predvideno je, da se potem v naslednjih letih
               zgradi tudi drugi tir. Nihče se ni odpovedal drugemu tiru, in to je bilo že ne vem
               kolikokrat tudi pojasnjeno, ampak se še enkrat želi o tem razpravljati. Ne vem,
               zakaj. Možna je taka dinamika, da se umesti en tir v prostor in se potem v
               nadaljevanju, ko je tudi potreba po še večjem prometu, zgradi tudi drugi tir. Nihče
               ni nikomur nič odpustil. Dejstvo pa je, da nekaj ni bilo narejenega do včeraj in zato
               je treba reševati situacijo danes na ta način. Seveda bom glasoval proti temu, ker so
               ti odgovori že vsi bili dani.</p>
            </sp>
            <sp xml:id="SDZ5-Redna-07-2009-06-16.sp380">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Branko Marinič. Prosim.</p>
            </sp>
            <sp xml:id="SDZ5-Redna-07-2009-06-16.sp381">

               <speaker>BRANKO MARINIČ:</speaker>

               <p>Hvala lepa za besedo. Vsekakor sem za to, da v Državnem zboru odgovoru ministra za
               promet na poslanko vprašanje kolega Verliča razpravljamo. Gre, veste, za nekaj čisto
               nasprotujočega se od mednarodnega sporazuma. To ni dobro za Slovenijo in meni je žal,
               da je predhodnik debatiral v korist Italije, ne pa v korist Slovenije. Ali je več
               enotirna...</p>
            </sp>
            <sp xml:id="SDZ5-Redna-07-2009-06-16.sp382">

               <speaker>PREDSEDNIK DR. PAVEL GANTAR:</speaker>

               <p>Gospod Marinič, ni polemike, prosim!</p>
            </sp>
            <sp xml:id="SDZ5-Redna-07-2009-06-16.sp383">

               <speaker>BRANKO MARINIČ:</speaker>

               <p>Ali je več enotirna proga kot dvotirna proga, se lahko sprašujemo, mislim, da zelo
               verodostojno. Če sta dva tira, je bistveno boljša pozicija države, ki ima dva tira,
               kot država, ki ima enotirno progo. In tukaj si moramo biti enotni. Jaz se strinjam in
               sem v Državnem zboru že povedal, da je vsak minister ukleščen nekako med svoje
               sodelavce, ki mu lahko svetujejo in povedo tisto, kar odraža neko dejansko stanje,
               ali pa tisto kar so morda v preteklosti špekulirali in delali nekaj za drug račun. In
               mene tukaj močno preseneča dejstvo, da se odstopa od mednarodnega dogovora, ki je bil
               sklenjen in ki Sloveniji daje boljša izhodišča. Tkaj ne bi smeli pristati na to, da
               bi se izogibali temu, da se v Državnem zboru opavi širša razprava o tem vprašanju. In
               to bo samo v korist Republiki Sloveniji pred Italijo. In tukaj se moramo zavedati, da
               gre za nacionalni interes in se ne izogibati dejstvu, da taka razprava ne bi bila v
               korist Republike Slovenije.</p>
            </sp>
            <sp xml:id="SDZ5-Redna-07-2009-06-16.sp384">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima dr. Luka Juri. Prosim.</p>
            </sp>
            <sp xml:id="SDZ5-Redna-07-2009-06-16.sp385">

               <speaker>DR. LUKA JURI:</speaker>

               <p>Hvala lepa. Ker ne želim polemizirati z drugo stranjo, bom polemiziral sam s seboj in
               se vprašal, ali oziroma zakaj se je slovenska vlada odločila, da bo šla naprej s
               projektom na samo enega novega tira in ne s celotno progo. In si bom odgovoril. Ker
               sem poslušal odgovor ministra, sem ugotovil zelo jasen odgovor. Da je to storila
               zato, ker če bi šla naprej s projektom izgradnje oziroma priprave za izgradnjo
               celotne nove proge, bi to trajalo dosti, dosti dlje, kot bo sedaj trajala priprava
               enega samega novega tira, za katerega bomo verjetno videli začetek gradnje že konec
               prihodnjega leta. Če še vedno samega sebe vprašam, kaj je bolje, imeti vrabca v roki
               ali goloba na strehi, odgovor poznam. Konkretneje. Kaj je bolje? Imeti neko novo
               dvotirno progo nekje v zraku, ki se ni konkretizirala v štirih letih in najbrž še
               dosti časa ne bi postala meso, ali pa imeti sedaj en nov tir, katerega se bo začelo
               graditi že proti koncu prihodnjega leta in katerega bo potem kasneje mogoče
               nadgraditi, torej imeti en nov tir, na podlagi katerega bomo lahko dobili evropska
               financiranja, ki bi jih sicer lahko izgubili. Če odgovorim: boljše je imeti en nov
               tir prej, kot pa novo progo, vprašanje kdaj. Glede na to, da sem iz Kopra, to
               vprašanje močno čutim in si dejansko želim, da lopate, čiste lopate začnejo delati
               čim prej. Hvala lepa.</p>
            </sp>
            <sp xml:id="SDZ5-Redna-07-2009-06-16.sp386">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Besedo ima Srečko Prijatelj. Prosim.</p>
            </sp>
            <sp xml:id="SDZ5-Redna-07-2009-06-16.sp387">

               <speaker>SREČKO PRIJATELJ:</speaker>

               <p>Hvala, spoštovani predsednik. Ta razprava se v Državnem zboru mora opraviti. Mora se
               opraviti predvsem zaradi tega, ker je vsakršna razvojna časovna dimenzija v slovenske
               železnice v okviru tega, kar se danes pogovarjamo, torej povezava Koper - Divača, že
               zamujena. Je res, da imamo za ta enotirni projekt odkupljeno zemljišče, prostorske
               plane sprejete in tako naprej in da je mogoče le bolje, da naredimo to, kot pa da še
               vrsto let vlečemo in prelagamo dejansko to v sprejem v neko drugo časovno dimenzijo.
               Zakaj pa je to zamujeno, gospe in gospodje? Zaradi tega, ker že danes izgubljamo
               bitko s časom. Čas je nepovratna komponenta, tovori nas obvažajo, mi izgubljamo delo
               in tukaj se kregamo kaj bomo naredili. Bom vam pa povedal, koliko smo pametni. Pet
               let nismo znali porabiti za ta projekt, o katerem sedaj govorimo, pet milijonov
               nepovratnih sredstev, ki nam jih je Evropa dala. Tako v bistvu smo jih morali vrniti
               nazaj. In zakaj jih nismo porabili za ta projekt? Zato, ker nismo zagotovili svoje
               lastne udeležbe za črpanje teh že dodeljenih evropskih sredstev znotraj našega
               proračuna. Toliko o tem, koliko smo zmožni, kaj doma narediti. Ustanovili smo
               direkcijo in kar se mene tiče, bi bilo treba poiskati odgovornost, kajti v Državnem
               zboru smo v preteklem mandatu zadolžili naše rodove za tri generacije naprej, ko smo
               izdali poroštveni zakon za najem kreditov, od katerega že dve leti nismo počrpali
               oziroma naredili niti enega pametnega projekta, zapravili ...<stage xml:id="SDZ5-Redna-07-2009-06-16.stage69">/Opozorilni znak za
               konec razprave./</stage>... pa niti enega evra. Imamo direkcijo s fikusom in direktorjem v
               Mariboru in tudi agencijo, ki je sama sebi namen. Skratka, dogaja se kriminal. Tujci,
               ki pa dobivajo varnostna spričevala, pa nam vozijo...</p>
            </sp>
            <sp xml:id="SDZ5-Redna-07-2009-06-16.sp388">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 56 poslank in poslancev, za je glasovalo 16, proti
               39.</p>
               <p><stage xml:id="SDZ5-Redna-07-2009-06-16.stage70">(Za je glasovalo 16.)</stage> <stage xml:id="SDZ5-Redna-07-2009-06-16.stage71">(Proti 39.)</stage></p>
               <p>Ugotavljam, da sklep ni bil sprejet.</p>
               <p>V skladu s predlogom poslanca Mirana Györeka bo zbor odločal o naslednjem predlogu
               sklepa: "Državni zbor bo na naslednji seji opravil razpravo o odgovoru ministrice za
               notranje zadeve Katarine Kresal na poslansko vprašanje Mirana Györeka v zvezi z
               nezakonito izdajo državljanstev in podkupljivostjo uradnikov."</p>
               <p>Obrazložitev glasu Srečko Prijatelj v imenu Poslanske skupine Slovenske nacionalne
               stranke. Prosim.</p>
            </sp>
            <sp xml:id="SDZ5-Redna-07-2009-06-16.sp389">

               <speaker>SREČKO PRIJATELJ:</speaker>

               <p>Hvala lepa. Ta razprava je nujna predvsem zardi tega, ker smo lahko prebrali v
               sredstvih javnega obveščanja, da je na mariborskem bil s strani preiskovalnega
               mariborskega okrožnega sodišča izrečen zoper četverico osumljenih jemanja podkupnin,
               javni pregon in da se je ta organizirana kriminalna združba ukvarjala s ponarejanjem,
               izdajanjem listin tudi za tiste, ki nikoli niso bivali v Sloveniji. Tista razlika,
               sedem tisoč državljanstev več, je tudi delo teh gospodov. In Buta Krasnigi je tudi
               dobila od tega dr. Borisa Paja, ki ji je izdal potrebna potrdila, tožbo na osnovi
               tega, kar je tam zapisano, pa tudi odškodnino. Osebe, ki se v bistvu sedaj tukaj
               bohotijo z državljanstvom, so prišle tudi iz drugih delov Evrope, pretežno pa iz
               bivše Jugoslavije. In kar je najmanj nemoralno in kruto, gospodje so prejemali deset
               tisoč evrov na primer. To je tako, Večer poglejte in naslov Deset tisoč evrov za eno
               potrdilo. In mi vas pozivamo, da na osnovi skopih odgovorov spoštovane gospe
               ministrice opravimo tukaj razširjeno razpravo.</p>
               <p>Drugo, kar je pa sramotno in je zapisano v zakonu, je pa to, da tisti osebi, ki
               podarimo državljanstvo, državljanstva ne moremo več vzeti, tudi če opravlja sovražno
               dejavnost v Republiki Sloveniji. To je zapisano v zakonu, o tem sem govoril že prej.
               In imeti takšno leglo sovražnikov v naši Sloveniji, ki jim daš kos belega kruha,
               najmanj sedem tisoč lahko predvidevamo, da jih je, če je prej vse potekalo pošteno in
               normalno, sedem tisoč je razlika, kliče h temu, da nekaj naredimo. Tudi te osebe so
               na tej naši proračunski postavki in črpajo svoja sredstva za preživljanje iz
               različnih socialnih transferjev. Tudi Slovenci, slovenske družine niso deležni
               takšnih podpor, kot so jih ti prišleki. In zamislite se malo nad tem, da mora danes v
               bistvu tisti, ki pošteno dela, sto osemdeset ur na mesec preživeti s štiristo evri,
               medtem, ko ena ciganska družina dobi tisoč petsto evrov. Elka Strojan je veselo
               kazala to položnico.</p>
               <p>Več kot nujno je, da se ta razprava opravi in da naredimo tudi v bistvu kakšno
               revizijo za podeljeno državljanstvo za nazaj.</p>
            </sp>
            <sp xml:id="SDZ5-Redna-07-2009-06-16.sp390">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 54 poslank in poslancev, za je glasovalo 16, proti
               38.</p>
               <p><stage xml:id="SDZ5-Redna-07-2009-06-16.stage72">(Za je glasovalo 16.)</stage> <stage xml:id="SDZ5-Redna-07-2009-06-16.stage73">(Proti 38.)</stage></p>
               <p>Ugotavljam, da sklep ni bil sprejet. V zvezi s predlogom poslanca Zvonka Černača bo
               Državni zbor odločal o naslednjem predlogu sklepa: Državni zbor bo na naslednji seji
               opravil razpravo o odgovoru ministra za pravosodje Aleša Zalarja na poslansko
               vprašanje Zvonka Černača v zvezi s plačilom delovne uspešnosti in nadur na okrožnih
               sodiščih.</p>
               <p>Glasujemo. Glasovanje teče. Navzočih je 53 poslank in poslancev, za je glasovalo 14,
               proti 38.</p>
               <p><stage xml:id="SDZ5-Redna-07-2009-06-16.stage74">(Za je glasovalo 14.)</stage> <stage xml:id="SDZ5-Redna-07-2009-06-16.stage75">(Proti 38.)</stage></p>
               <p>Ugotavljam, da sklep ni bil sprejet.</p>
               <p>V zvezi s predlogom poslanca Mira Petka bo Državni zbor odločal o naslednjem predlogu
               sklepa: Državni zbor bo na naslednji seji opravil razpravo o odgovoru ministra za
               pravosodje Aleša Zalarja na poslansko vprašanje Mira Petka v zvezi s spremembami
               letalske mreže.</p>
               <p>Obrazložitev glasu v imenu poslanske skupine. Miro Petek ima obrazložitev glasu v
               imenu Poslanske skupine Slovenske demokratske stranke</p>
            </sp>
            <sp xml:id="SDZ5-Redna-07-2009-06-16.sp391">

               <speaker>MIRO PETEK:</speaker>

               <p>Hvala lepa.</p>
               <p>Nismo se še združili.</p>
               <p>Odredba o notarskih mestih in številu notarjev, ki je bila sprejeta 27. marca
               letošnje leto oziroma objavljena je bila 27. marca letošnjega leta v Uradnem listu,
               zmanjšuje število notarskih mest s 125 na 98. S to odredbo se zmanjšuje dostopnost do
               notarjev in na nek način se utrjuje ekskluzivnost tega ceha in monopol notarjev.
               Notarji tu prisegajo na formulo, da je manj več, se pravi manj je notarjev - več
               imajo dela, večji imajo profit, toda ljudje pravijo "manj je dražje", kajti slabša je
               dostopnost do notarjev, daljše so poti, več je čakanja. Danes smo tukaj že večkrat
               slišali - bencin je denar, lahko dodamo tudi, da čas je denar.</p>
               <p>Očitno je minister talec tega notarskega lobija, podobno, kot je talec odvetnikov. In
               tu gre za podobno zgodbo, vendar v drugi preobleki. Zato seveda predlagam, da
               razpravljamo o odgovoru ministra Zalarja...</p>
            </sp>
            <sp xml:id="SDZ5-Redna-07-2009-06-16.sp392">

               <speaker>PREDSEDNIK DR. PAVEL GANTAR:</speaker>

               <p>Prosim mir v dvorani!</p>
            </sp>
            <sp xml:id="SDZ5-Redna-07-2009-06-16.sp393">

               <speaker>MIRO PETEK:</speaker>

               <p>...da bi lahko skupaj tu preverili notarsko mrežo. Minister je včeraj že priznal, da
               je v primeru Koroške, Raven na Koroškem, Mežiške doline naredil eno napako, in je
               pripravljen to napako jeseni tudi popraviti, s tem, da moramo reči, da je bil mojster
               opravičevanja lastne napake oziroma lastne neumnosti. Slišati pa je tudi v javnosti,
               da naj bi se notarske storitve v prihodnje podražile, se pravi manj notarjev - dražje
               storitve. Zato bi bilo prav, da bi o tem razpravljali tudi v Državnem zboru.</p>
               <p>Glede na to, da v tem poletnem času seje zaključujemo bolj zgodaj, se ne bi nič kaj
               zamudili, če bi glasovali za ta predlog sklepa.</p>
               <p>Hvala.</p>
            </sp>
            <sp xml:id="SDZ5-Redna-07-2009-06-16.sp394">

               <speaker>PREDSEDNIK DR. PAVEL GANTAR:</speaker>

               <p>Hvala lepa. Glasujemo. Navzočih je 54 poslank in poslancev, za je glasovalo 15, proti
               38.</p>
               <p><stage xml:id="SDZ5-Redna-07-2009-06-16.stage76">(Za je glasovalo 15.)</stage> <stage xml:id="SDZ5-Redna-07-2009-06-16.stage77">(Proti 38.)</stage></p>
               <p>Ugotavljam, da sklep ni bil sprejet.</p>
               <p>V skladu s predlogom poslanca Jožeta Jerovška bo zbor odločil o naslednjem predlogu
               sklepa: Državni zbor bo na naslednji seji opravil razpravo o odgovoru ministra za
               šolstvo in šport dr. Igorja Lukšiča na poslansko vprašanje Jožeta Jerovška v zvezi z
               nastopi članov Vlade v reklamne namene. Glasujemo. Navzočih je 54 poslank in
               poslancev, za je glasovalo 15, proti 39.</p>
               <p><stage xml:id="SDZ5-Redna-07-2009-06-16.stage78">(Za je glasovalo 15.)</stage> <stage xml:id="SDZ5-Redna-07-2009-06-16.stage79">(Proti 39.)</stage></p>
               <p>Ugotavljam, da sklep ni bil sprejet.</p>
               <p>Zaključujem to točko dnevnega reda in prekinjam 7. sejo Državnega zbora, ki jo bomo
               nadaljevali jutri ob 9. uri. Hvala lepa in lep pozdrav. <stage xml:id="SDZ5-Redna-07-2009-06-16.stage80">(SEJA JE BILA PREKINJENA
                  16. JUNIJA 2009 OB 19.10.)</stage>
               </p>
            </sp>
         </div>
      </body>
   </text>
</TEI>
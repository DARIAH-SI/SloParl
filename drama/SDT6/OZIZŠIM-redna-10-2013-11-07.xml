<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZIZŠIM-redna-10-2013-11-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B7C316EA6CDBB993C1257D1F005A7DCF</idno>
               <idno type="custom" subtype="day">5EF9123410D3D6A8C1257C2F0033EBE2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=5EF9123410D3D6A8C1257C2F0033EBE2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZŠIM-redna-10-2013-11-07.OZIZŠIM" n="10">
               <name>redna seja</name>
               <date when="2013-11-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZŠIM-redna-10-2013-11-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZŠIM-redna-10-2013-11-07.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJE DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">10. seja</stage>
            <stage type="date">(7. november 2013)</stage>
            <stage type="chairman">Sejo je vodil Jožef Kavtičnik, predsednik odbora.</stage>
            <stage type="time">Seja se je pričela ob 16.01. </stage>


            <sp xml:id="SDT6-OZIZŠIM-redna-10-2013-11-07.sp1">

               <speaker>PREDSEDNIK JOŽEF KAVTIČNIK:</speaker>

               <p>Spoštovani, članice in člani Odbora za izobraževanje, znanost, šport in mladino, ter
               ostali vabljeni in drugi, ki ste se udeležili današnjega odbora. Pričenjam 10. redno
               sejo Odbora za izobraževanje, znanost, šport in mladino. V uvodu bi rad dejal, da smo
               tukaj lahko do 19. ure. Ob 19. uri se moramo umakniti, ker nadaljuje tukaj drug
               odbor. Upam, da bomo lahko v tem času dovolj konkretni in uspešni, da bomo zaključili
               ti dve točki dnevnega reda. Odsotnost z današnje seje so upravičili gospod Laszlo
               Göncz ter gospod Peter Vilfan. Za nadomestne člane odbora še nisem prejel
               pooblastila. Morda bom dobil tekom seje. S sklicem ste prejeli naslednji dnevni red
               seje odbora: Predlog stališča Republike Slovenije do predloga uredbe Evropskega
               parlamenta in sveta o ukrepih za znižanje stroškov za izgradnjo visoko hitrostnih
               elektronskih komunikacijskih omrežij in Predlog odloka o spremembah in dopolnitvah
               zakona o višjem strokovnem izobraževanju, druga obravnava. V poslovniškem roku nisem
               prejel zahtevka za spremembo dnevnega reda, zato je dnevni red tak kot ste ga z
               vabilom oziroma s sklicem tudi prejeli.</p>
               <p>Obveščam vas, da poslanca Petra Vilfana nadomešča gospod Branko Ficko, ki ga prav
               lepo pozdravljam. Gospo Ljudmilo Novak pa nadomešča gospa Iva Dimic. <stage type="mag"/> <stage>(nadaljevanje)</stage> Smo pri <title>1. TOČKI DNEVNEGA
                  REDA - PREDLOG STALIŠČA REPUBLIKE SLOVENIJE DO PREDLOGA UREDBE EVROPSKEGA
                  PARLAMENTA IN SVETA O UKREPIH ZA ZNIŽANJE STROŠKOV ZA IZGRADNJO VISOKO HITROSTNIH
                  ELEKTRONSKIH KOMUNIKCIJSKIH OMREŽIJ.</title> Vlada je gradivo posredovala Državnemu
               zbora 18. 10. 2013 na podlagi prvega odstavka 4. člena zakona o sodelovanju med
               Državnim zborom in Vlado v zadeva EU. Odbor navedeno gradivo obravnava v skladu s
               prvim in drugim odstavkom 154.h člena Poslovnika Državnega zbora in odboru za zadeve
               EU posreduje svoje mnenje. K tej točki dnevnega reda sem vabil predstavnika
               Ministrstva za izobraževanje, znanost in šport. Z nami je državni sekretar Aljuš
               Pertinač, ga lepo pozdravljam, ter direktor za Informacijsko družbo v.d. generalnega
               direktorja gospod Marjan Turk, prav tako lepo pozdravljam. Želi besedo najprej
               predstavnik ministrstva, gospod Pertinač.</p>
            </sp>
            <sp xml:id="SDT6-OZIZŠIM-redna-10-2013-11-07.sp2">

               <speaker>ALJUŠ PERTINAČ:</speaker>

               <p>Dober dan. Najlepša hvala za besedo, gospod predsednik. Spoštovane poslanke in
               poslanci. Če mi dovolite bi predstavil predlog stališča Republike Slovenije do
               Predloga uredbe Evropskega parlamenta in sveta o ukrepih za znižanje stroškov za
               izgradnjo visoko hitrostnih elektronskih komunikacijskih omrežij. Kot vese je
               Evropska komisija letos marca sprejela predlog uredbe Evropskega parlamenta in sveta
               o ukrepih za znižanje stroškov za izgradnjo visoko hitrostnih elektronskih
               komunikacijskih omrežij glede katerega poteka prvo branje v okviru pristojnih
               inštitucij Evropske unije. Glavna cilja predloga uredbe ta predvsem dva, in sicer
               znižanje stroškov in izboljšanje učinkovitosti izgradnje visoko hitrostne ali,
               drugače rečeno, širokopasovne elektronske komunikacijske infrastrukture s čimer bi se
               izboljšali pogoji za vzpostavitev in delovanje notranjega trga na področju, ki
               podpira razvoj vseh gospodarskih sektorjev. Tovrstna izgradnja zahteva znatne
               investicije, katerih najbolj pomemben delež odpade na stroške gradbenih del. Zato
               predlog uredbe uvaja rešitve s katerimi bi se zagotovil izboljšan dostop do
               infrastrukture, ki je primerna za izgradnjo širokopasovnih omrežij in povečale
               možnosti za sodelovanje pri gradbenih delih, hkrati pa bi se tudi racionalizirali
               postopki za izdajo gradbenih dovoljenj in povečalo število stavb z visoko hitrostnimi
               povezavami.</p>
               <p>Tukaj bi želel pojasniti, da je večina ukrepov, ki so vsebinsko predvideni v predlogu
               uredbe, pri nas že pretežno uveljavljeni z zakonom o elektronskih komunikacijah,
               seveda, pa to ne zmanjšuje pomena urejanja oziroma zakonodajne ureditve zmanjšanja
               stroškov širjenja širokopasovnih povezav na nivoju celotne EU. Glede na navedeno je
               Vlada Republike Slovenije sprejela predlog stališča, s katerim Republika Slovenija
               pozdravlja cilje in namen predlogu uredbe. Hkrati menimo, da bi Republika Slovenija
               lahko vsebinsko podprla predlog uredbe, pri čemer pa bi si lahko tekom sprejemanja
               oziroma obravnave predloga skladno z okvirnimi usmeritvami, ki so razvidne iz
               obrazložitve predloga stališča, ki ste ga, mislim da, prejeli, prizadevala za dodatno
               izboljšanje nekaterih dikcij predloga uredbe, in sicer predvsem z vidika jasnosti,
               zmanjšanja upravnih bremen in podaljšanja rokov. Hkrati ne nasprotujemo izbranemu
               upravnemu inštrumentu, to je uredbi, čeprav sicer menimo, da bi se nacionalne
               posebnosti držav članic lažje upoštevale, če bi šlo za sprejemanje direktive. Vendar
               pa smo lahko do tega vprašanja do neke mere benevolentni zato, ker si želimo, da bi
               pač bil ustrezen zakonodajni ukrep na ravni EU čim prej sprejet.</p>
               <p>Pri tem bi radi samo še dodatno izpostavili, da na potrebo čim prejšnjega sprejema
               zakonodajnih ukrepov za zmanjšanje stroškov širjenja širokopasovnih povezav z vidika
               naložb v digitalno gospodarstvo opozarjajo tudi sklepi Evropskega sveta z dne 24. in
               25. oktobra 2013. Gospod predsednik, hvala lepa.</p>
            </sp>
            <sp xml:id="SDT6-OZIZŠIM-redna-10-2013-11-07.sp3">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi vam za dopolnilno razlago. Želi besedo v.d. direktorja gospod Marjan
               Turk? Ne. Odpiram razpravo. Ni želje po razpravi. Torej, ste podali dobro razlago.
               Ker k predlogu stališča ni bilo vloženih amandmajev dajem v razpravo in na glasovanje
               naslednje mnenje: Odbor za <stage type="mag"/> <stage>(nadaljevanje)</stage>
               izobraževanje, znanost, šport in mladino podpira predlog stališča Republike Slovenije
               do predloga uredbe Evropskega parlamenta in Sveta o ukrepih za znižanje stroškov za
               izgradnjo visoko hitrostnih elektronskih komunikacijskih omrežij EPA 1535-VI EU/U
               520, ki ga je predložila Vlada in predlaga Odboru za zadeve Evropske unije, da
               predlog stališča sprejme. Želi kdo obrazložiti svoj glas? Ne. Potem dajem to na
               glasovanje. Glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Predlog mnenja je sprejet. </p>
               <p>Ker so pa naši člani, vsaj dva člana sta tudi člana Odbora za zadeve Evropske unije,
               to je gospa Janja Napast in gospod Andrej Čuš, bi želel kdo od vas predstaviti to na
               odboru? Torej, gospa Janja Napast bo predstavila to mnenje na odboru. Hvala lepa.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O VIŠJEM STROKOVNEM IZOBRAŽEVANJU, DRUGA OBRAVNAVA.</title> V zvezi s to točko
               ste prejeli naslednje gradivo, ki je objavljeno na spletni strani Državnega zbora:
               predlog zakona, ki je objavljen v Poročevalcu z dne 26.9.2013, mnenje
               Zakonodajno-pravne službe z dne 24.10.2013, amandmaje skupnosti višjih strokovnih šol
               Republike Slovenije z dne 4.11.2013, predloge amandmajev Obrtno-podjetniške zbornice
               Slovenije z dne 30.10.2013, spremembi amandmajev poslanskih skupin koalicije k 25.
               členu z dne 6.11.2013, mnenje Komisije Državnega sveta za kulturo, znanost, šolstvo
               in šport z dne 6.1.2013. K tej točki dnevnega reda sem vabil Ministrstvo za
               izobraževanje, znanost in šport, Državni svet, Zakonodajno-pravno službo, Strokovni
               svet Republike Slovenije za poklicno in strokovno izobraževanje, Nacionalno agencijo
               Republike Slovenije za kakovost na visokem šolstvu, Center Republike Slovenije za
               poklicno izobraževanje, Skupnost višjih strokovnih šol Republike Slovenije, Sindikat
               vzgoje, izobraževanja, znanost in kulture SVIZ, Sindikat delavcev v vzgoji
               izobraževalne in raziskovalne dejavnosti VIR, Obrtno-podjetniško zbornico Slovenije,
               Gospodarsko zbornico Slovenije, Študentsko organizacijo Slovenije. Če je kdo tukaj,
               ki ga nismo vabili, bo dobil tudi besedo, vendar vse, ki se boste prijavili k besedi
               prosim zaradi magnetograma, da se predstavite in poveste koga zastopate. Odbor bo
               predlog zakona obravnaval na podlagi 126. člena Poslovnika. Rok za vlaganje
               amandmajev se je iztekel v soboto 2.11.2013, v poslovniškem roku pa so amandmaje
               vložili poslanske skupine koalicije k 1., 9., 10., 14., 15., 17., 25., 28. in 34.
               členu. Odboru predlagam, da po končanem glasovanju o amandmajih v skladu s tretjo
               alinejo prvega odstavka 128. člena Poslovnika glasujemo o vseh členih skupaj. Danes
               pa smo dobili na klop tudi predlog amandmajev poslanske skupine SDS, ki predlaga, da
               bi to postali amandmaji odbora k 4., 8. in 14. členu.</p>
               <p>Pričenjam drugo obravnavo predloga zakona, o kateri bomo opravili razpravo in
               glasovanje o posameznih členih predloga zakona. Želi predlagatelj zakona dopolniti
               predlog? Prosim, državni sekretar.</p>
            </sp>
            <sp xml:id="SDT6-OZIZŠIM-redna-10-2013-11-07.sp4">

               <speaker>ALJUŠ PERTINAČ:</speaker>

               <p>Najlepša hvala za besedo, gospod predsednik odbora.</p>
               <p>Mogoče zelo na kratko. Kot veste je višje strokovno izobraževanje se hkrati v naših
               predpisih, pa tudi evropsko združenje visokih strokovnih šol imenuje tudi tako
               imenovano kratko visokošolsko izobraževanje. V naš izobraževalni sistem je bil
               vpeljan Zakon o poklicnem in strokovnem izobraževanju, potem pa od leta 2004 urejeno
               v posebnem Zakonu o višjem strokovnem izobraževanju. Jaz bi želel poudariti, da je
               gradivo, ki je bil pred vami, v medresorskem usklajevanju kar nekaj časa tako v letu
               2011 kot v letu 2012. <stage type="mag"/> <stage>(nadaljevanje)</stage> V letu
               2013, ko smo opravili še ponovno usklajevanje z zainteresirano javnostjo in znotraj
               Strokovnega sveta Republike Slovenije za poklicno in strokovno izobraževanje.
               Predloge sprememb zakona je pripravljala delovna skupina, v kateri so bili poleg
               zaposlenih na ministrstvu še predstavniki skupnosti višjih strokovnih šol in
               predstavniki študentov. Zato ocenjujemo, da so predlagane spremembe v največji možni
               meri usklajene z vsemi zainteresiranimi deležniki o višjem strokovnem izobraževanju
               oziroma kratkim visokošolskim izobraževanju.</p>
               <p>Če mi dovolite bi zelo na kratko predstavil bistvene spremembe in dopolnitve zakona.
               Te se nanašajo na ureditev akreditacije, kjer je poudarjena večja strokovna
               avtonomija višjih strokovnih šol pri določanju tako imenovanega izvedbenega kurikula,
               potem se dotikamo statusnih vprašanj študentov, predvsem tako, da se bodo zmanjšale
               možnosti zlorabe pravic povezanih s statusom študenta, potem predlog zakona odpravlja
               nekatere nejasnosti v zvezi s financiranjem višjih strokovnih šol in nalog zbornic
               oziroma reprezentativnih organov delodajalcev, ter podpornih dejavnosti. Uvaja se
               ponovna akreditacija višjih strokovnih šol vsakih pet let, hkrati pa se povezuje
               postopek akreditacije in preverjanja kakovosti, ki jo opravlja nacionalna agencija za
               kakovost v visokem šolstvu, tako da je potrebno v primeru kritične ocene zunanje
               evalvacije opraviti ponovno akreditacijo.</p>
               <p>Glede poglavitnih rešitev bi želel izpostaviti, če mi dovolite, da podlaga za
               pripravo višješolskih študijskih programov še naprej mora biti poklicni standard, ki
               ga uskladijo socialni partnerji in mora izražati ugotovljene potrebe iz sfere dela,
               ki so pomembne za izvajalce višješolskega študija. Zato zasnova izobraževalnih
               programov višjih strokovnih šol še naprej dosledno izhaja iz povezovanja zahtev
               razvoja stroke in zahtev dela. Izhodišče za pripravo višješolskih študijskih
               programov bo v soglasju z ministrom sprejel strokovni svet Republike Slovenije za
               poklicno in strokovno izobraževanja. O njih predlagamo, da se določi minimalno
               število ur praktičnega izobraževanja pri delodajalcu, obliko diplomskega izpita,
               število kreditnih točk, ki si jih študent pridobi po prosti izbiri v kateremkoli
               študijskem programu ter načela za določitev pogojev za napredovanja in dokončanje
               študija. Dosedanja ureditev postopkov akreditacije o višjem strokovnem izobraževanju
               se je izkazala za preveč zapleteno, zlasti pa so bili postopki med seboj nepovezani.
               Komisija za akreditacijo, ki jo imenuje strokovni svet glede na naš predlog, bo dala
               strokovnemu svetu mnenje o skladnosti predlogov novih višješolskih študijskih
               programov z izhodišči in izdala soglasje k imenovanim predavateljem, ki bodo izvajali
               izvedbeni kurikul, ki ga bo šola sama avtonomno sprejela v skladu z višješolskim
               študijskim programom. Tega pa, kot sem že povedal, sprejme minister v sodelovanju s
               strokovnim svetom, se pravi na predlog strokovnega sveta minister sprejme študijski
               program, potem pa šola sama ob nekih omejitvah sprejme tako imenovan izvedbeni
               kurikul, skratka s tem omogočimo po našem mnenju, da je študijski program bolj
               prilagojen potrebam trga in se lažje prilagaja tudi morebitnim potrebnim spremembam.
               Pravice študentov v višjem strokovnem izobraževanju bodo urejene tudi v povezavi z
               odgovornostjo študentov, da izpolnjujejo obveznosti po študijskih programih, še
               zlasti pri izpolnjevanju obveznih sestavin študijskih programov kakor so vaje in
               praktično izobraževanje, ne da bi pri tem kakorkoli omejevali ali odpravljali
               akademsko svobodo glede obiskovanja predavanj. Hkrati, če sklenem, predlog zakona
               odpravlja tudi nekatere pomanjkljivosti in nejasnosti, ki so se izkazale v teh 9-ih
               letih, ker se izvaja veljavni zakon. In mi menimo, da bodo te spremembe in dopolnitve
               te nejasnosti oziroma pomanjkljivosti odpravile, in sicer na področju izobraževanja
               tujcev, ki so zaposleni v Republiki Sloveniji oziroma so plačevali davke in prispevke
               njihovi starši, glede sestavin študijskih programov, kot sem že povedal, glede
               opredelitve zahtevane stopnje izobrazbe za strokovne delavce višjih strokovnih šol po
               uvedbi novih tako imenovanih bolonjskih stopenj, glede izgube statusa študenta, glede
               študija na daljavo, glede izvajanja študija izven sedeža šole, glede nalog oziroma
               javnih pooblastil, ki jih opravlja skupnost višjih strokovni šol in financiranje
               le-teh <stage type="mag"/> <stage>(nadaljevanje)</stage> in ne nazadnje glede
               izvajanja informacijske podpore za enotno vodenje postopkov vpisa v višje strokovne
               šole.</p>
               <p>Gospod predsednik, toliko na kratko z naše strani glede predstavitve predlogov
               sprememb in dopolnitev zakona v višjem strokovnem izobraževanju.</p>
            </sp>
            <sp xml:id="SDT6-OZIZŠIM-redna-10-2013-11-07.sp5">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vašo dopolnilno obrazložitev.</p>
               <p>Želi besedo predstavnica Zakonodajno-pravne službe? Mag. Metoda Hrovat Pirnat.</p>
            </sp>
            <sp xml:id="SDT6-OZIZŠIM-redna-10-2013-11-07.sp6">

               <speaker>MAG. METODA HROVAT PIRNAT:</speaker>

               <p>Hvala lepa za besedo gospod predsednik.</p>
               <p>Zakonodajno-pravna služba je v skladu s svojo pristojnostjo pripravila kar precej
               obsežno mnenje. In sicer na deset členov. Tako je pripravilo mnenje k 1., 8., 9.,
               10., 14., 15., 17., 26., 28. in 34. členu.</p>
               <p>Glede na to, da so pripravljeni amandmaji koalicijskih poslanskih skupin, ki v celoti
               ali delno sledijo mnenju Zakonodajno-pravne službe, bom izpostavila samo problem 8.
               člena, ki pa ni obsežen z amandmajem, torej amandma ni pripravljen, ne glede na to,
               da je bilo naše pričakovanje drugačno in smo bili mnenja, da mora predlog zakona
               urediti pravni položaj komisije za akreditacijo višješolskih študijskih
               programov.</p>
               <p>Skratka zakaj. Zato, ker pravni položaj te komisije ni jasen in ni jasno ali gre za
               posvetovalno telo vlade ali za poseben državni organ.</p>
               <p>Te komisije ne ustanovi noben državni organ v skladu z zakonom, da bi bilo mogoče
               trditi, da je ta komisija državni organ.</p>
               <p>Ta problem se nadalje rezultira v odločitvah, saj ima komisija pristojnost odločiti v
               upravnem postopku. To podrobneje ureja 15. člen predloga zakona in sicer o soglasju k
               imenovanju oziroma imenovanju predavateljev višjih strokovnih šol.</p>
               <p>Te odločitve so v ustavno pravnem smislu posamični akti, ki glede na četrti odstavek,
               153. člena Ustave, izdajajo le državni organi, organi lokalne skupnosti in nosilci
               javnih pooblastil.</p>
               <p>Ker komisija ni nič od navedenega po mnenju Zakonodajno-pravne službe, ne more
               odločati v upravnem postopku.</p>
               <p>Tekom usklajevanja je bilo s strani predlagatelja zakona dano relativno obsežno
               pojasnilo, vendar ga Zakonodajno-pravna služba ne sprejema in zato vztrajamo pri 8.
               členu, torej pri tej pripombi.</p>
               <p>V ostalem pa moram povedati takole, da je glede generalno gledano, glede amandmajev
               treba opozoriti, da bi bilo bolje, da bi se, če že ne v tem postopku pa v bodoče,
               uporabljala jasna in določna amandmajska nomotehnika, ki bo onkraj vsakršnega dvoma,
               ki se v konkretnem primeru, ki bi se lahko pojavljala pri amandmajih k 14., 15. in
               17. členu.</p>
               <p>Tokrat smo na ustni ravni precej razčistili, tako da ni pričakovati kakršnegakoli
               problema, vendar za v bodoče pa morda velja razmisliti.</p>
               <p>V nadaljevanju moram povedati, da 1. člen v celoti sledi naši pripombi, tako tudi 9.
               člen, torej amandma k 9. členu. Amandma k 10. členu delno oziroma sledi pripombi
               Zakonodajno-pravne službe. Prav tako 14. člen, torej amandma k 14. členu. Amandma k
               15. členu je v resnici zelo izboljšal tekst. Torej v smeri naše pripombe, vendar še
               vedno je neustrezno, da bi komisija za akreditacijo pri izdaji soglasij s sklepom
               ugotavljala pogoje. Pogoje mora po mnenju ZPS ugotavljati predavateljski zbor,
               komisija pa lahko njegovim ugotovitvam zgolj nasprotuje in zavrne soglasje ali pa se
               strinja in soglasje da. Toliko glede <stage type="mag"/>
               <stage>(nadaljevanje)</stage> amandmaja k 17. členu, sledi mnenju Zakonodajno-pravne službe. Tudi
               25. člen je s popravkom, torej vzet v obzir popravek, sledi mnenju Zakonodajno-pravne
               službe. Prav tako amandma k 28. členu in 34. členu. Morda pri 34. členu, amandmaju
               samo še toliko, da se vendarle poraja vprašanje načela enakosti. V podobnih primerih
               se v prehodnih določbah zagotavlja prehodna ureditev, tako da se s časoma izenačijo
               vsi, ki so naslovljeni v tem členu.</p>
               <p>Hvala lepa za besedo.</p>
            </sp>
            <sp xml:id="SDT6-OZIZŠIM-redna-10-2013-11-07.sp7">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi vam za dodatna pojasnila. </p>
               <p>Želi besedo predstavnik državnega sveta, dr. Zoran Božič? Prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp8">

               <speaker>DR. ZORAN BOŽIČ:</speaker>

               <p>Hvala lepa gospod predsednik. Spoštovani poslanci, spoštovani predstavniki vlade,
               spoštovani gostje.</p>
               <p>Komisija državnega svet za kulturo, znanost, izobraževanje in šport se je temeljito
               seznanila s tem dokumentom.</p>
               <p>Prišli so predstavniki vlade in drugih zainteresiranih organizacij in eno mnenje,
               splošna ugotovitev, ki jo je treba poudariti, da višje strokovne šole so se v teh
               letih kar dobro prijele v našem izobraževalnem sistemu in da dobro delajo.</p>
               <p>Nekaj utemeljitev. Torej je bistveno več naravoslovnih in tehničnih usmeritev, kot
               družboslovnih, kar je drugače kot v visokošolskem izobraževanju. To je seveda tudi na
               nek način logično, da je potem večja povezava z gospodarstvom, imajo obvezno prasko,
               mislim, da okoli 800 ur in posledica, ki je seveda ena bistvene stvari v današnjem
               času, da je zelo visoka zaposljivost.</p>
               <p>Temeljni problem teh višješolskih organizacij je fiktivni vpis. Ravno v zvezi s tem
               vpisom je pa seveda sprememba te zakonodaje. Namreč tukaj smo slišali s strani našega
               kolega en konkreten primer, ki je dovolj nazoren, ga bom povedal. Ravnatelj neke
               višje strokovne šole je imel v lanskem študijskem letu 130 vpisanih študentov, na
               predavanje in vaje jih je hodilo samo 70. Osebno se je hotel pogovoriti z vsemi
               manjkajočimi 40 študenti, jih pozval na razgovor, odzvali so se samo štirje. Se pravi
               lep primer kako se v bistvu zakonodaja iz različnih razlogov lahko izigrava. In
               predstavnik predlagatelja, gospod Boštjan Zgonc, je dokaj dobro utemeljil zakaj ravno
               v zvezi s tem problemom, tudi z drugimi, nov predlog zakona prinaša ustrezne
               rešitve.</p>
               <p>Potem smo poslušali tudi pripombe Skupnosti višjih strokovnih šol, Obrtne zbornice
               Slovenije in Študentske organizacije Slovenije. Pa je potem gospod Boštjan Zgonc
               pravzaprav s svojimi odgovori in pojasnili na njihova stališča in njihove trditve,
               dali so nekaj konkretnih pripomb, ki bi jih lahko posvojili za predlagati amandmaje.
               Po našem mnenju torej predstavnik ministrstva dokaj argumentirano in suvereno vse te
               možne spremembe predloga zakona zavrnil, tako da smo potem pri glasovanju soglasno
               sklenili, da podpiramo zakon v celoti. Še zlasti tudi zato, ker v povezavi s pravico
               do izobraževanja zakon prinaša neke novosti, kjer je pravica do izobraževanja
               absolutno dana, vendar ne neomejena. Mi se moramo v današnjih časih močno zavedati,
               da človek lahko študira, če pa v določenem času ne naredi nečesa, lahko študira
               naprej, vendar bo moral za to tudi nekaj plačati. Točno to rešitev predlaga tudi
               omenjeni predlog zakona, zato smo na koncu praktično tudi soglasno sklenili, da ne
               podpiramo predlaganih sprememb skupnosti višjih strokovnih šol, Obrtne zbornice
               Slovenije in Študentske organizacije Slovenije. Hvala lepa.</p>
            </sp>
            <sp xml:id="SDT6-OZIZŠIM-redna-10-2013-11-07.sp9">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi vam za vaše pojasnilo oziroma mnenje državnega sveta.</p>
               <p>Prehajamo na razpravo o posameznih členih predloga zakona ter <stage type="mag"/> <stage>(nadaljevanje)</stage> glasovanje o amandmajih ter seveda tudi razpravo
               o amandmajih.</p>
               <p>Odpiram razpravo k 1. členu. Kot veste je bil k 1. členu vložen amandma koalicijskih
               poslanskih skupin. Sprašujem, če želi kdo razpravljati o amandmaju? Ne, potem dajem
               amandma na glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Odpiram razpravo k 2. členu. Želi kdo razpravljati o 2. členu? Ne.</p>
               <p>Odpiram razpravo o 3. členu. Nihče.</p>
               <p>K 4. členu je bil vložen amandma Poslanske skupine SDS, ki predlaga, da postane to
               amandma odbora. Želi kdo razpravljati? Gospa Pučnik.</p>
            </sp>
            <sp xml:id="SDT6-OZIZŠIM-redna-10-2013-11-07.sp10">

               <speaker>MATEJA PUČNIK (PS SDS):</speaker>

               <p>Hvala lepa za besedo, spoštovani predsednik. Lep pozdrav predstavnikom vlade, ostalim
               povabljenim, in seveda, poslankam in poslancem. Če dovolite, predsednik, bi uvodoma
               povedal, da bomo v Slovenski demokratski stranki zakon podprli. Zadovoljni smo, da je
               zakon zelo podoben predlogu, ki je že nastajal v prejšnjem letu pod prejšnjo vlado in
               pod prejšnjim ministrom in se v veliki meri ni spreminjal, tako da do tega zakona
               nimamo zadržkov. Mi bomo podprli vse amandmaje oziroma večino amandmajev koalicije,
               predvsem tiste, ki so redakcijske narave in tudi sledijo priporočilom
               Zakonodajno-pravne službe. Bi pa predlagala, glede na to, da smo mi pripravili te
               predloge amandmajev za amandmaje odbora na predlog oziroma na podlagi dopisa, ki ga
               je poslala v Državni zbor Skupnost višjih strokovnih šol, verjetno ne samo nam
               opozicijskim poslancem, ampak tudi vsem ostalim, da v kolikor so predstavniki tukaj,
               da bi morda sami povedali in obrazložili te amandmaje. Mi smo podali amandmaje k 4.,
               8. in 14. členu, ki sledijo njihovim pripombam in priporočilom. Ne vem pa, če je kdo
               tukaj.</p>
            </sp>
            <sp xml:id="SDT6-OZIZŠIM-redna-10-2013-11-07.sp11">

               <speaker>PREDSEDNIK JOŽEF KAVTIČNIK:</speaker>

               <p>Hvala, gospa Pučnik. Zato bom pa pozval še ostale. Želi še kdo razpravljati? Prva se
               je javila predstavnica skupnosti...</p>
            </sp>
            <sp xml:id="SDT6-OZIZŠIM-redna-10-2013-11-07.sp12">

               <speaker>ALICIA LEONOR SAULI MIKLAVČIČ:</speaker>

               <p>....predstavnica Skupnosti višjih strokovnih šol. Ker ta člen zadeva direktno
               Skupnost višjih strokovnih šol smo tudi nanj vložili amandmaje, zato ker smatramo, da
               je skupnost višjih strokovnih šol, ki zajema 92% vseh višjih šol v Sloveniji v svojem
               prostovoljnem članstvu in tudi 99% vseh višješolskih študentov, smatramo, da smo na
               nacionalnem nivoju, kar nam je bilo očitano v obrazložitvi tega člena, naredili
               veliko za na splošno dobro višjih strokovnih šol in študentov tukaj. Zato smatramo,
               da se iz zakona nikakor ne bi smele umakniti alineje, in sicer naslednje: da
               sodelujemo pri pripravi in izvajanju študijskih programov, ker smatramo, da je
               skupnost višjih strokovnih šol s svojim članstvom edina strokovna inštitucija
               prostovoljna višješolska, ki podpira strokovno ta del. 11 alinejo, da sodelujemo pri
               pripravi izhodišč in prenovi višješolskih študijskih programov. Do sedaj smo to
               odlično opravljali in mislim, da tudi naprej smo kot edini takšen organ primerni, da
               tu sodelujemo. 14 alinejo, pri oblikovanju zakonodaje in predpisov, kot ste slišali,
               smo tudi sedaj sodelovali. Smatram, da je tako tudi prav, da kot edini predstavnik
               višjih šol tudi tukaj sodelujemo. 17 alineja, to pomeni pri vzpostavitvi skupne baze
               publikacij šol, ki <stage type="mag"/> <stage>(nadaljevanje)</stage> se ravnokar
               vzpostavlja.</p>
               <p>Povedala bi še, da k temu členu imamo pripombo tudi na podlagi tega kar je omenila
               zakonodajna služba. Menimo, da namesto komisije za akreditacijo bi lahko prevzela
               akreditacijo Nacionalna agencija za kakovost v visokem šolstvu, tako kot je že
               prevzela evalvacijo. Torej, bi se ta postopek enostavno združil pod enim dežnikom,
               kar bi najverjetneje pripomoglo tudi k ekonomskem stanju v katerem smo. In tudi zakon
               katerega v veliki večini pozdravljamo je bil pripravljen z namenom, da se pospešijo
               postopki akreditacije programov, ki so ravno v višješolskih programih zelo pomembni,
               ker pripravljajo študente, diplomante direktno za vstop na delo. V kolikor ne bomo
               fleksibilni pomeni, da pred pojavom potrebe v gospodarstvu in preden bo prišel prvi
               diplomant bo že minila ta potreba oziroma se bodo potrebe tako spremenile, da
               enostavno ne bomo sledili to, kar se dejansko že dogaja pri nas v visokem šolstvu.
               Zato smatramo, da pač v tej obliki bi lahko zadeva bila dosti hitrejša. Toliko k 4.
               členu. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp13">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. K besedi se je prijavila mag. Majda Potrata.</p>
            </sp>
            <sp xml:id="SDT6-OZIZŠIM-redna-10-2013-11-07.sp14">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik. Začela bi s tem, kar je kolegica Pučnik povedala.
               Dejstvo je, da nam je bil osnutek zakona o višjem šolstvu predstavljen januarja 2013,
               da je tedanja ekipa obiskala, kolikor jaz vem, vse poslanske skupine in jim osnutek
               predstavila. V Poslanski skupini Socialnih demokratov smo to vzeli kot informacijo,
               ne da bi se zavezali ali temu zakonu pritrjujemo ali ne. Dejstvo pa je, da ne moremo
               oporekati dvema temeljnima ciljema sedaj predlaganega zakona, to je da posodobimo
               obstoječo zakonodajo, zlasti kar zadeva spodbude k čimprejšnjemu zaključku
               izobraževanja in zmanjševanju fiktivnega vpisa. In drugi cilj, ustvarjanje pogojev za
               hitro prilagajanje višjega strokovnega izobraževanja potrebam gospodarstva. Mislim,
               da temu ne more oporekati nihče. Vprašanje je pri izvedbi, kako se ta dva cilja
               uresničujeta. No, tu se pa sedaj v zvezi s predlaganim amandmajem pokaže neka
               posebnost, ki je sama kot poslanka pravzaprav ne razumem, pa oprostite, spoštovana
               predstavnica višjega šolstva. Gre za to, kdo je pravzaprav predlagatelj zakonodaje.
               In se ve, lahko je to izvršna veja oblasti, lahko so poslanci, lahko so državljanke
               in državljani s 5.000 podpisi. Ni pa v praksi sedaj bilo mogoče zanikati dejstva, da
               je pri pripravi slehernega zakona po kakršnikoli poti je prihajal, imela dejavno
               vlogo pri nastajanju zakona tudi zainteresirana in strokovna javnost. In tako jaz
               vidim tiste, ki so deležniki pri nastajanju zakonodaje, da sodelujejo. Ker na meni
               kot poslanki je, da se odločam, kako se interesi različnih skupin različnih
               deležnikov izražajo v zakonu in moramo potem tisto sprejeti, kar najbolje uresničuje
               skupni interes oziroma kakovostne rešitve, ki so v prid zakonskih rešitev, ki jih
               zakon pokriva. Tu imam problem. Če bi naj v zakonu bilo zapisano, da mora pri
               pripravi izhodišč in prenove višješolskih študijskih programov sodelovati tudi
               skupnost, je tu pravzaprav postavljena ta skupnost višjih šol, so izvajalci programa
               tisti, ki hočejo postavljati pravila igre. Oni jih lahko sooblikujejo, imajo vso
               pravico dodajati <stage type="mag"/> <stage>(nadaljevanje)</stage> svoje
               pripombe in mnenja in tako je tudi postavljeno. Navsezadnje resolucija o normativni
               dejavnosti vlade govori, o tem kakšen mora biti postopek pri nastajanju zakonodaje,
               je tudi zakon poslan v javno razpravo, tako da ne vidim ... tudi študentska
               organizacija je sodelovala ali pa pri nekaterih drugih zakonih dijaška skupnost
               sodeluje s svojimi predlogi pa tega ne pišemo v zakon, zato se meni zdi čudno, to pa
               moram povedati, da je zdaj prišel na našo mizo amandma, ki odstopa od tistega kar je
               osnutek zakona v januarju 2013 vseboval. V osnutku zakona, ki nam je bil
               predstavljen, take zahteve potem ni bilo in še pet takih zahtev je, ki so zdaj
               drugačne od prvotnega.</p>
               <p>Prej sem poslušala državnega sekretarja in dobila vtis, da je strokovna in
               zainteresirana javnost bila vključena v nastajanje zakona.</p>
               <p>Kaj naj razumem? Da se niste poenotili v stališčih in je zdaj na meni, da se odločam
               komu bom dala prav. In v tem delu, o katerem zdaj govorim, zagotovo ne morem dati
               prav tistim, ki izvajajo program. Tudi da bi se oni med seboj dogovarjali kako bo
               mreža šol, to je tudi eden od predlogov, ja, to je.</p>
               <p>Poglejte, imate napisano, da bi priprava izhodišč in prenove višješolskih študijskih
               programov, oblikovanje zakonodaje in predpisov, ki urejajo višješolsko izobraževanje,
               oblikovanje mreže šol, vzpostavitev enotnega informacijskega sistema, vzpostavitev
               skupne baze publikacij, tisti je na tem mestu preveč ali pa nekaj manjka, priprava in
               izvajanje študijskih programov. To je šest alinej, ki so na novo dodane v tem
               amandmaju in jaz takega amandmaja podpreti ne morem. Poznam nekaj primerov kako se
               šole težko med seboj dogovarjajo. Pa vam naj spet tisti znani primer povem, pa gre na
               ravni srednje šole, kako so bile tri šole združene, zdaj pa vse tri šole težijo vsak
               k sebi. Ena se je iz centra že izločila, dve se tudi nameravata in k tem šolam so
               lahko tudi višješolski programi priključeni. Ta primer spet vlečem na plano.</p>
               <p>Drugo kar je pa seveda ta amandma tudi čisto drugače postavlja ali govori samo o tem
               kakšna je vloga skupnosti šol pri predlaganju članov komisije za akreditacijo in me
               zdaj zanima ali je potemtakem popolnoma nesprejemljivo oziroma zakaj je
               nesprejemljivo, da se izločita ta dva odstavka, ki govorita o tem kdaj se lahko
               skupnost šol ustanovi in kako se skupnost šol sofinancira iz sredstev proračuna
               Republike Slovenije.</p>
               <p>To je zdaj tisto kar bo umanjkalo, česar ne bo, če bi sprejeli amandma, ki ga je
               vložila Slovenska demokratska stranka, kot predlog amandmaja za amandma odbora.</p>
               <p>Ne trdim, da čisto vsako določbo tega predlaganega zakona čisto dobro razumem v vseh
               posledicah, ki jih bo ta zakon imel, ker marsikdaj se izkaže kasneje kaj v praski
               izvedba prinese.</p>
               <p>Nekatere stvari so pa vendarle take, da so vredne premisleka in če so izvajalci
               tisti, ki predlagajo take spremembe in me razumete kje sem največji nejeverni Tomaž,
               tu, da bi skupnost bila tista, ki bi oblikovala zakonodajo in predpise, ki urejajo
               višješolsko izobraževanje. To se pravi, da si neka interesna skupina, ki deluje
               marsikdaj tudi lahko na ravni javno zasebnega interesa, ne samo javnega interesa,
               vzame v roke škarje in platno in odloča o stvareh <stage type="mag"/> <stage>(nadaljevanje)</stage> za katere je takrat, kadar gre za porabo javnih
               sredstev, vendarle odgovoren ustanovitelj, gre pa za porabo proračunskih sredstev, ki
               morajo biti tudi načrtovana in za katerega moram jaz v parlamentu tudi pri
               sprejemanju proračuna dvigniti roko.</p>
               <p>Iz povedanega ste zaznali, da tega amandmaja ne podpiram. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp15">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Predno dam besedo, gospa Anica, želi besedo predstavnica Zakonodajno-pravne službe.
               Prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp16">

               <speaker>MAG. METODA HROVAT PIRNAT:</speaker>

               <p>Hvala lepa za besedo.</p>
               <p>Torej amandma, ki je vložen in predlagan, kot amandma odbora, skratka predrugači
               besedilo 16. člena v celoti. 16. člen pa ohranja, kljub temu, da je s predlogom
               spremembe zakona poseženo v 16. člen, vendar ni poseženo v tretji odstavek in sicer
               pravi takole. Skupnost šol se lahko ustanovi, če je v njej združenih najmanj 70% vseh
               šol.</p>
               <p>Skratka tu vidim razlog za čisto drugačno naravo skupnosti višjih strokovnih šol.
               Koliko takšnih šol se združi, kaj to potem pomeni. Dve, tri. Skratka to je vprašanje,
               ki je odprto.</p>
               <p>In še v nadaljevanju bi povedala, da vsi ostali amandmaji, torej k 8. členu in 14.
               členu praktično podpirajo ta prvi amandma, tako da se pripomba nanaša na vse tri
               amandmaje. Hvala lepa.</p>
            </sp>
            <sp xml:id="SDT6-OZIZŠIM-redna-10-2013-11-07.sp17">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi vam za pojasnilo.</p>
               <p>Sedaj dajem besedo gospe .../nerazumljivo/...</p>
            </sp>
            <sp xml:id="SDT6-OZIZŠIM-redna-10-2013-11-07.sp18">

               <speaker>ALICIA LEONOR SAULI MIKLAVČIČ:</speaker>

               <p>Hvala lepa za besedo.</p>
               <p>Odgovorila bi, da v kolikor je problem koliko je to 70%, skupnost, kot sem že
               omenila, trenutno ima članstvo 92% vseh šol in več kot 99% vseh višješolskih
               študentov v Republiki Sloveniji. To pomeni, da vsaj zaenkrat, kaj to pomeni 70%, ni v
               nobenem primeru sporno.</p>
               <p>Kar pa zadeva teh alinej, ki smo jih tukaj omenili, kot amandma. Rekla bi, da te
               alineje trenutno so v zakonodaji in se črtajo ven. To pomeni, da to ni nekaj kar na
               novo želimo, da se vnese v zakonodajo. Te alineje so v obstoječi zakonodaji, zato smo
               tudi bili poklicani, da sodelujemo v skupini.</p>
               <p>Kar se tiče mreže šol. Kot vidite, te alineje mi nimamo tukaj, da se obdrži, ker
               smatramo, kot skupnost, da ravnatelji šol res ni njihovo mesto, mi lahko damo morda
               mnenje, nismo pa poklicani, da oblikujemo mrežo šol. Mrežo šol mora oblikovati
               država, zato je zadolžena država in pa ne mi. Torej mi imamo samo štiri alineje, ki
               ne želimo, da se črtajo in med njimi ni mreža šol. Mreža šol, se mi popolnoma z vami
               strinjamo, da mreža šol ni v skladu s tem kar bi naj skupnost počela. Smatramo pa, da
               te alineje, ki so črtane, še enkrat poudarjam, naj bi bile črtane ven iz zakona v
               obstoječem so, sedaj bi se črtale, in gre za sodelovanje, ne da mi odločamo in
               oblikujemo. Samo da sodelujemo pri oblikovanju programa in zakonodaje.</p>
               <p>Upam, da sem na vse uspela odgovoriti. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp19">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Saj tukaj dajete pojasnila k amandmaju.</p>
               <p>Sedaj dajem besedo generalnemu sekretarju, Aljuši Pertinačo.</p>
            </sp>
            <sp xml:id="SDT6-OZIZŠIM-redna-10-2013-11-07.sp20">

               <speaker>ALJUŠ PERTINAČ:</speaker>

               <p>Hvala lepa za besedo gospod predsednik.</p>
               <p>Mogoče je tukaj nesporazum. V tem amandmaju, vsaj, ki smo ga mi dobili na mizo, je
               vključena tudi alineja o oblikovanju mreže šol. Verjamem, da v amandmajih, ki ste jih
               vi pripravili, tega ni ampak v amandmaju, ki jih je predlagatelj vložil in jih
               predlaga, kot amandma odbora pa to je.<stage type="mag"/>
               <stage>(nadaljevanje)</stage> Ampak sem hotel nekaj drugega povedati. Glejte, mi smo pripravil ta
               predlog sprememb in dopolnitev zakona tudi na podlagi 9-letne prakse izvajanja
               obstoječega zakona in črtali smo tiste pristojnosti skupnosti višjih strokovnih šol
               Republike Slovenije, ki se v teh 9-ih letih niso v praksi uresničile iz čisto
               objektivnih razlogov, to je prvo. Drugo, kar je, glejte, ne glede na to, da skupnost
               višjih strokovnih šol Republike Slovenije je pomemben deležnik pri urejanju
               višješolskega strokovnega izobraževanja v Republiki Sloveniji, verjetno ni za
               pričakovati, da bi predlagatelj vas vključil v pripravo zakona,če bi hkrati, kot
               razumem vas, implicitno zatrjujete hotel v prihodnje izključiti iz urejanja tega
               področja. Skratka, to nekako ni logično, da ste sooblikovali predlog zakona, hkrati
               pa se bojite, da v prihodnje ne boste imeli takšne vloge, če ne boste izrecno
               navedeni v samem predpisu. So še drugi predpisi resolucije v Republiki Sloveniji, ki
               določajo kdo vse mora sodelovati pri pripravi zakonskih predlogov. Tako, da vam
               pravim, da je ta vaša bojazen povsem odveč, ker recimo skupnost študentov ni
               eksplicitno navedena v zakonu, pa je tudi bila povabljena k sodelovanju pri pripravi
               zakona. Tako, da ne gre za to, da bi sodelovali samo tisti, ki so notri izrecno
               navedeni. In še tretja stvar, ki sem jo želel poudariti je ta, da skupnost šol ali
               šole imajo čisto legitimne interese, ampak ti interesi so lahko tudi ali so praviloma
               partikularni. Nikakor ne moremo pristati na to, da bi zakonska ureditev napotovala na
               to, da bodo partikularni interesi prevladali nad nekim splošnimi javnih interesom. In
               še zadnje. Če bi dobesedno brali to kar je predlagano, si upam reči, da tudi
               univerza, ki je ustavna kategorija, nima vseh teh pristojnosti, ki ste jih v
               obrazložitvi zdaj navedli, da si želite, da bi jih višje strokovne šole imele pri
               urejanju tega področja. Skratka, iz vseh teh razlogov smo se mi odločili za predlog
               zakonskega besedila oziroma spremembe zakona kot je zdaj pred vami poslanke in
               poslanci. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp21">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa, državni sekretar.</p>
               <p>Glede na to kar je dejala tudi predstavnica Zakonodajno-pravne službe, da bi omenjeni
               amandma lahko spremenil namero celotnega zakona, seveda s tem tudi posameznih členov,
               potem sam nimam težav, da sledim temu čemur je bil ta zakon namenjen, da naredi bolj
               jasne in transparentne postopke, da poenostavi vse te zadeve. Gospa Anica, še želite
               kaj dodati? Ne. Ker vidim, da ste nekaj dvigovali roko. Dobro, prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp22">

               <speaker>ALICIA LEONOR SAULI MIKLAVČIČ:</speaker>

               <p>Zelo kratko bi samo dodala, da res je, v trenutni zakonodaji piše, da sodelujemo pri
               zakonodaji in smo sodelovali. Hvala. Jaz upam, da bomo tudi v bodoče sodelovali tudi
               brez tega notri, upam. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp23">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Mislim, da ni strahu, kajti državni sekretar je to že napovedal in tudi dejavnost
               ministrstva je do sedaj pokazala, da je sodelovanje zagotovljeno. Mag. Majda Potrata,
               prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp24">

               <speaker>MAG. MAJDA POTRATA (PS SD):</speaker>

               <p>Standardi nastajanja zakonodaje se zvišujejo in sodelovanje vseh različnih deležnikov
               pri nastajanju zakonodaje, torej standardi se zvišujejo in dejavnost vseh se zvišuje.
               Ni samo resolucija o normativni dejavnosti vlade tista, ki nalaga. Jaz tudi nisem
               zadovoljna kadar pogledam na spletne strani CNVOS-a, ki redno spremlja kako
               ministrstva objavljajo predloge zakonov, koliko časa so zakoni v javni razpravi in
               kako se nekatere stvari upoštevajo, ampak se izboljšuje. To je tudi v vsakoletnem
               poročilu varuha človekovih pravic ta zahteva po večji participaciji državljank in
               državljanov in različnih struktur v katerih državljani in državljanke nastopajo.
               Ampak tisto kar bi rada še posebej poudarila je to, da je nedavno tega bil sprejet
               tudi poseben dogovor, da ne rečem zaveza, da morajo ministrstva spremljati in
               objavljati, ko gre<stage type="mag"/> <stage>(nadaljevanje)</stage> zakon v
               obravnavo v Državnem zboru, objaviti vse pripombe in objaviti tudi odgovore na
               pripombe zakaj so bile pripombe upoštevane oziroma katere so bile upoštevane in če
               niso bile upoštevane zakaj niso bile upoštevane. Jaz upam, da bi to medsebojno
               zaupanje se utrdilo, res verjamem, da bo izvedba in uresničevanje tisto, ki bo
               zaupanje utrjevalo, ampak zakonodaja nastaja za nas vse. Me razumete kaj va hočem
               povedati? Meni je samo po sebi umevno, da se strokovna javnost vključuje. Na eni
               strani prek svojih institucionaliziranih oblik, na drugi strani preko drugih kanalov,
               ki jih ima in da tako lahko boljša zakonodaja nastaja. Zato se meni zdi, da ni treba
               v zakon pisati nekaj kar mora postati aksiom pri nastajanju zakonodaje. Če se zdaj
               razumemo. In poglejte, če se sklicujemo zdaj na tisto kar je v veljavnem zakonu
               napisano, v veljavnem zakonu je zdaj tudi napisan pogoj 70% vključenih višjih
               strokovnih šol v skupnost, samo da tam za soglasje za ustanovitev skupnosti daje
               vlade, tu je pa zdaj dodano tisto kar je zvezano s financiranjem. Tako, da nekatere
               stvari, ki so se izkazale kot dobre, jaz upam, da kot dobre, naj se ohranijo in
               dodajajo nove, ki bodo k boljši zakonodajni pripomogle. Hvale lepa. Samo to sem
               hotela, da ne gre za nikakršno nezaupanje, sem predolgo delovala v tej sferi, da bi
               ji zdaj odrekla zaupanje. Hvala lepa.</p>
            </sp>
            <sp xml:id="SDT6-OZIZŠIM-redna-10-2013-11-07.sp25">

               <speaker>PREDSEDNIK JOŽEF KAVTIČNIK:</speaker>

               <p>Glede na to pojasnilo in na izraz na obrazu predstavnice višjih strokovnih šol vidim,
               da je tudi zadovoljna s tem.</p>
               <p>Torej, dajem amandma, o katerem smo sedaj govorili, poslanske skupine SDS, ki bi naj
               bil amandma odbora, v odločanje. Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
               <p>Amandma ni dobil podpore.</p>
               <p>Dajem v razpravo 5. člen. Želi kdo razpravljati? Ne. Odpiram razpravo o 6. členu.
               Ne.</p>
               <p>Odpiram razpravo o 7. členu. Tudi ne.</p>
               <p>Dajem v razpravo 8. člen in amandma k 8. členu. Slišali smo že prej predstavnico
               Zakonodajno-pravne službe, ki je nekako povedala, da so ti amandmaji delno povezani.
               Sprašujem Zakonodajno-pravno službo, če se želi opredeliti do tega amandmaja? Ni
               potrebno Torej, je že prej bilo rečeno. K besedi se je prijavil predstavnik
               študentske organizacije Timotej Vitez. Ne. Mitja Urbanc.</p>
            </sp>
            <sp xml:id="SDT6-OZIZŠIM-redna-10-2013-11-07.sp26">

               <speaker>MITJA URBANC:</speaker>

               <p>Malo sva se zamenjala. Saj bova isto govorila. V začetku moram se najprej zahvaliti
               za besedo, potem pa povedati, da smo veseli, da je takšen zakon v proceduri. Tudi
               sami smo sodelovali pri pripravi tega zakona, pa vendar so določene stvari skozi
               katere oziroma na katere bi tudi sedaj še želeli opozoriti, predvsem v luči tega, da
               je višje strokovno izobraževanje del terciarnega izobraževanja, torej tako kot
               visokošolsko strokovno in univerzitetno in se nam zdi, da pri pripravi zakonodaje in
               spremembi zakona kot je ta je potrebno tudi to vzeti v zakup in tudi razmišljati, da
               se študente in kot se višješolsko strokovno izobraževanje smatra kot takšno. Mi smo k
               8. členu sicer pripravili amandmaje, ki jih žal nihče od prisotnih ni predlagal,
               vseeno pa bi poudaril kaj smo mi želeli s predlaganim amandmajem o spremembi prvega
               odstavka 25. člena glede sestave strokovnega sveta oziroma komisije za akreditacijo
               na podlagi <stage type="mag"/> <stage>(nadaljevanje)</stage> strokovni svet
               spremembe, in sicer smo želeli, da se strokovno in neodvisno sestavi svet, bom rekel,
               da preprečimo konflikt interesov. Trenutni predlog člena tudi nekako daje eno tako
               dosti nelogično oziroma uvaja eno nelogično zadevo, da je predstavnik študentov lahko
               imenovan za dobo šestih let, kljub temu, da poznamo, da so študijski programi na
               višjem strokovnem izobraževanju od dveh do treh let, in se nam ne zdi prav kljub
               temu, da se ga imenuje na predlog študentske organizacije. Mislimo, da bi moral biti
               mandat članov iz vrst študentov omejen na dve leti. Če lahko preberem sestavo sveta,
               in sicer predlagamo, da komisija ima predsednika in 10 članov, imenuje strokovni svet
               izmed uveljavljenih strokovnjakov s področja višjega strokovnega izobraževanja, in
               sicer enega člana na predlog ministrstva, pristojnega za višje šolstvo, enega člana
               na predlog ministrstva, pristojnega za delo, enega člana na predlog visokošolskih
               zavodov, tri člena izmed predavateljev šol iz različnih .../nerazumljivo./ področij,
               enega člana na predlog reprezentativnih sindikatov, dva člana na predlog pristojnih
               zbornic oziroma združenj delodajalcev in dva člana na predlog Študentske organizacije
               Slovenije. Dodatno predlagamo, da za člane komisije za akreditacijo ne morejo biti
               imenovani rektorji in prorektorji univerz, dekani, člani senatov univerz, njihovih
               članic ali samostojnih visokošolskih zavodov in direktorji članic univerz in drugih
               samostojnih visokošolskih zavodov ali drugih organizacij z dejavnostjo visokošolskega
               izobraževanja ter ravnatelji oziroma direktorji višjih strokovnih šol. Predvsem da
               smo se v ta zadnji del, ki sem ga prebral odločili je točno to konflikt interesov. To
               je tudi v bistvu pod predlog amandmaja opozicije oziroma SDS-a, kjer je tudi
               obrazložitev zakaj se v bistvu prepreči kdo ne more biti član. V nadaljnjem potem pa
               drugi odstavek 25. člena, pa kot sem že dejal, predlagamo, da predsednik komisije za
               akreditacijo ene izmed članov, imenuje ga strokovni svet, in pa člani komisije za
               akreditacijo so imenovani za šest le in so lahko enkrat ponovno imenovani in mandat
               članov iz vrst študentov traja dve leti.</p>
            </sp>
            <sp xml:id="SDT6-OZIZŠIM-redna-10-2013-11-07.sp27">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa, spoštovani Mitja. Ampak tega amandmaja nimamo, torej sedaj smo govorili o
               želji. Hvala lepa, da ste na to tudi opozorili. Imamo pa amandma, ki ga je
               predstavila Poslanska skupina Socialdemokratske stranke. Sedaj pa verjetno na predlog
               Skupnosti strokovnih višjih šol, zato vas prosim gospa Anica, če boste vi morda
               podali... Prosm?</p>
            </sp>
            <sp xml:id="SDT6-OZIZŠIM-redna-10-2013-11-07.sp28">

               <speaker>MAG. MAJDA POTRATA (PS SD):</speaker>

               <p>Nismo Socialni demokrati predlagatelji tega amandmaja, samo toliko, da bo...
               Slovenska demokratska stranka...</p>
            </sp>
            <sp xml:id="SDT6-OZIZŠIM-redna-10-2013-11-07.sp29">

               <speaker>PREDSEDNIK JOŽEF KAVTIČNIK:</speaker>

               <p>Slovenska demokratska stranka...</p>
            </sp>
            <sp xml:id="SDT6-OZIZŠIM-redna-10-2013-11-07.sp30">

               <speaker>MAG. MAJDA POTRATA (PS SD):</speaker>

               <p>Samo zaradi magnetograma. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp31">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa, se opravičujem. To se mi je že večkrat zgodilo. Izgleda, da imam to v
               sebi, pa ne vem zakaj... Se bom potrudil, da bom v bodoče bolj pazljiv. Predstavnica
               Skupnosti višjih strokovnih šol, gospa Anica.</p>
            </sp>
            <sp xml:id="SDT6-OZIZŠIM-redna-10-2013-11-07.sp32">

               <speaker>ALICIA LEONOR SAULI MIKLAVČIČ:</speaker>

               <p>Najlepša hvala za besedo. Jaz bi poudarila, da se tega zakona veselimo, da ga
               pričakujemo, da v večini se strinjamo. Še enkrat bi poudarila, sodelovali smo pri
               pripravi, pa vendarle je to, kar je v 8. členu in s čimer se mi ne strinjamo v 8.
               členu je nastalo po delovni skupini in po usklajevanju na delovni skupini. In sicer
               gre za sestavo te komisije. V prvotnem predlogu, ki je nastal po usklajevanju, bi naj
               imenovala tri predstavnike reprezentativna skupnost višjih strokovnih šol, v tem
               primeru skupnost, ne pa sindikat, reprezentativni sindikat. Ni še jasno kdo
               reprezentativni sindikat višjih strokovnih šol je, saj v višjih strokovnih šolah
                  <stage type="mag"/> <stage>(nadaljevanje)</stage> poučujejo v 60%
               predavatelji iz gospodarstva, torej v tem primeru težko govorimo, da gre za
               reprezentativni sindikat, sindikat vzgoje in izobraževanja. Tako da smatramo, da v
               tem primeru vsekakor bi moralo ostati prvotno usklajeno trditev, torej da te tri
               predstavnike člane komisije za akreditacijo predlaga skupnost višjih strokovnih šol
               in nikakor ne sindikat vzgoje in izobraževanja.</p>
               <p>Strinjajmo se in smo tudi to podali, da to niso vodilni kadri pri katerih večkrat
               prihaja do tega, da se lahko podtika korupcija oziroma pristranskost, zato želimo, da
               so to predavatelji, ne ravnatelji, direktorji, rektorji in tako naprej.</p>
               <p>Želimo si torej strokovne člane akreditacijske komisije, najbolje si želimo, da bi ti
               trije člani bili člani tistih predavateljev, ki so tako v gospodarstvu zaposleni, kot
               na višjih šolah, ker poznajo obe plati, zelo dobro potrebe gospodarstva in potrebe
               izobraževanja. Toliko bi imela k temu 8. členu. Najlepša hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp33">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. K besedi se je prijavil državni sekretar, Aljuš Pertinač.</p>
            </sp>
            <sp xml:id="SDT6-OZIZŠIM-redna-10-2013-11-07.sp34">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Mogoče samo dodatno pojasnilo. Tukaj izgleda, je elementarno nerazumevanje sestave
               komisije za akreditacijo višješolskih študijskih programov in višjih strokovnih
               šol.</p>
               <p>Tu ne gre za sestavo komisij v kateri bi bili predstavniki posameznih deležnikov, ker
               tudi funkcija komisije ni, da predstavlja posamezne deležnike v višješolskem
               strokovnem izobraževanju ampak gre za to kdo ima pravico predlagati strokovnjake. Če
               preberete predlog 8. člena, sprememb in dopolnitev, ki spreminja 25. člen, se med
               drugim glasi tako, da komisija za akreditacijo ima 11 članov, ki so strokovnjaki s
               področja višjega strokovnega izobraževanja in potem govori o tem kdo ima
               predlagatelsko pravico.</p>
               <p>Skratka bojazen, da bi predstavnik študentov po dveh letih, ko bo zaključil uspešno
               višješolski studijski program, ne smel biti več predstavnik v komisiji, je odveč, ker
               predlagamo, da študentska organizacija predlaga strokovnjaka s tega področja, ki je
               lahko študent, lahko pa ni. Zdaj če diplomirajo, verjetno to ne pomeni, da ni več
               strokovnjak. Kvečjemu je še bolj podkovan.</p>
               <p>Isto velja za ostale predlagatelje. Se pravi iz tega kar je povedala predstavnica
               skupnosti, sem nekako se osebno razumel, da razume to kot pravico, da imenuješ svoje
               predstavnike ampak ne gre za to. Gre za to da se imenujejo strokovnjaki in
               strokovnjaki s področja višjega strokovnega izobraževanja so lahko vseh vrst. Lahko
               so celo s centra za poklicno izobraževanje in usposabljanje recimo, ki ga je država
               ustanovila ravno za ta namen, nad strokovno podporo izvajanju poklicnega in
               strokovnega izobraževanj. Zato se nam ne zdi najboljše, da bi skupnost višjih
               strokovnih šol predlagala strokovnjake iz vrst predavateljev, ne glede na to, da zdaj
               v amandmaju, ki je predlagan, vidim, da so izločili vodstvene delavce šol, ker bi s
               tem zameglili to distinkcijo, da ne gre za sestavo komisije s strani predstavnikov
               posameznih deležnikov ampak gre za sestavo komisije, ki je strokovna, ima strokovne
               naloge in v katero različni deležniki imenujejo strokovnjake, zato smo pripravili
               predlog, kakršen je pred vami.</p>
               <p>Skratka ne pričakujemo, da bodo študenti predlagali študente, lahko tudi zaradi mene,
               in seveda ne pričakujemo, da bi tudi reprezentativni sindikati predlagali zgolj člane
               sindikatov.</p>
               <p>Podobno ureditev imamo tudi drugje, v skladu z zakonom o financiranju vzgoje in
               izobraževanja. Tudi tam imamo podobno sestavo strokovnih svetov in tam recimo notri
               so upokojeni obrtniki, potem so recimo na predlog delodajalskih združenj tudi
               direktor ali zaposleni na centru za poklicno izobraževanje. Skratka to je ureditev,
               ki jo v praksi že pozna ministrstvo za izobraževanje, predvsem pa je pomembno, da
                  razumemo.<stage type="mag"/> <stage>(nadaljevanje)</stage> Tukaj ne gre za
               predstavnike posameznih interesnih združenj ali deležnikov ampak gre za strokovnjake,
               ki jih ti imenujejo, ker so prepričani, da bodo strokovno neodvisno delovali na
               področju na katerem komisija deluje. Smo pa že večkrat povedali v predstavitvi
               predloga sprememb in dopolnitev, da ima ta komisija kar pomembno vlogo pri spremembah
               in dopolnitvah zakona. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp35">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa državni sekretar.</p>
               <p>Moram povedati, da tudi v poslanski skupini Pozitivne Slovenije, smo se pogovarjali o
               tem in smo bili najprej naklonjeni, da bi morda šli v to spremembo, da bi pri
               študentih .../nerazumljivo/... dve leti, vendar smo potem začeli oziroma prišli tudi
               do zaključka, da študenti lahko predlagajo in zakaj bi potem spreminjali, da bi se ta
               komisija potem na dve leti menjala pri posameznih članih, tako da je premagalo to
               strokovno razmišljanje.</p>
               <p>Kar se tiče reprezentativnih sindikatov pa ravno tako, saj so lahko, prepričan sem,
               tudi vsi predavatelji ali vsaj del predavateljev ali člani ali pa preko sindikata so
               predlagani, tako da jaz ne vidim tukaj veliko težav, če je nekdo strokovnjak, da nebi
               bil predlagan s strani reprezentativnih sindikatov. To samo toliko v imenu poslanske
               skupine Pozitivne Slovenije.</p>
               <p>Sedaj predstavnik študentov. Prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp36">

               <speaker>MITJA URBANC:</speaker>

               <p>Saj bom čisto kratek.</p>
               <p>Tako, kot smo rekli, mi vlečemo korelacijo z ostalimi visokošolskim prostorom oziroma
               terciarnim prostorom.</p>
               <p>Nacionalna agencija za kakovost, ki ima isto vlogo kot ta komisija za akreditacijo za
               visokošolske in univerzitetne študijske programe in podiplomske študijske programe,
               je isto deležniško sestavljena na predlog predstavnikov in tudi v tej komisiji je
               študent imenovan za dve leti. pa ne zaradi tega, da si mi nebi želeli, da imamo zdaj
               6 let predstavnika ampak se nam zdi smiselno, da če predstavljaš študente, da ima
               tudi stik s študenti. če imenujemo nekoga, ki bo v tretjem letniku višje strokovne
               šole čez 6 let, bo verjetno že predavatelj na višji strokovni šoli. V vsakem primeru
               pa ŠOS si ne bo dovolil, da ne bo imenoval strokovnjaka.</p>
               <p>Kratka opazka potem pa se ne bom več javljal k besedi. Opažamo, da kljub temu, da se
               vseskozi poudarja, da se ureja področje višjega strokovnega šolstva, tudi za
               zagotavljanje kakovosti za študente, se počutimo nekako izključene. Mogoče danes
               nismo odpirali teme ampak na delovni skupni je bilo nasprotovanje ustanovitvi
               obveznega študentskega sveta v višjem strokovnem izobraževanju z razlogom, da trajajo
               programi zgolj dve leti in da je to premalo časa, da bi lahko študenti legitimno
               predstavljali pravice študentov, kljub temu, da pozabljamo, da v visokem strokovnem
               izobraževanju in univerzitetnem, mandati študentskih svetov trajajo eno leto. Torej
               ni nekih razlogov zakaj bi ta izgovor vzdržal.</p>
               <p>Prav tako pa smo vse svoje amandmaje, ki smo jih vlagali, oziroma ki smo jih želeli
               vložiti oziroma vse komentarje, ki jih imamo, gredo v smeri zaščite pravice interesov
               študentov, tudi ko govorimo o fiktivnem vpisu mi močno pozdravljamo, da se končno
               ureja fiktivni vpis, kljub temu, da vas opozarjamo že zadnjih šest let na to ali pa
               smo vedno v končni fazi krivi študenti, tisti, ki izkoriščamo fiktivni vpis, ni pa še
               enotne evidence vpisa.</p>
               <p>Zdaj smo prišli do točke, kjer je možnost, da se izpiše študenta, ki ne opravlja
               obveznosti. To možnost pozdravljamo, samo kot komentar, kjer smo želeli spremembe pa
               je bil ta, da pa vseeno poskušamo nekoliko narediti objektivno izključevanje
               študentov in naj komisija oziroma svet šole presoja o izključitvi, ne pa en
               posameznik, kot je zdaj v konkretnem primeru predvideno, da lahko ravnatelj sam, po
               intervjuju, se odloči ali bo posameznika izključil ali ne.</p>
               <p>Strinjam se, vse spoštovanje do gospoda ravnatelja, ki bo osebno precenil ali
               posameznik ima vsa zadostna opravičila, da se ga izključili ali ne ampak mislim, da
               če bi sledili analogiji visokega šolstva oziroma terciarnega izobraževanja, bi takšno
               odločanje bilo pernešeno na komisijo, ki bi bila deležniško sestavljena, tako kot je
               to normalno na univerzah in samostojnih visokošolskih zavodih.</p>
               <p>Za zaključek, dajmo si naliti <stage type="mag"/> <stage>(Nadaljevanje)</stage>
               čistega vina. Hočemo višje strokovno izobraževanje narediti del terciarnega
               izobraževanja, ali ga hočemo dati pod srednješolsko izobraževanje. Nekako je ta
               dvoživka, ki je seveda logična, na drugi strani pa vsaj z vidika ŠOS-a študentov se
               mi zdi mogoče malce celo podcenjujoče za študente višjih šol, ki jih poznamo in vemo,
               da so dobri, da se jih ne vključuje kot enakovredne deležnike. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp37">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa, spoštovani Mitja. Vaše mnenje je vedno dobrodošlo in ne biti užaloščen,
               če morda stoprocentno ne sprejmemo vaših predlogov. Pred vami je še dolga pot in
               prepričan sem, da bomo lahko dobro sodelovali in da bodo vaši dobri predlogi padli na
               plodna tla. Kar pa se tiče odločb pa lahko samo toliko povem oziroma odločitve
               ravnatelja. To gre po zakonu o upravnem postopku in mora priti sigurno pisna odločba,
               na katero je možna tudi pritožba, tako da sem prepričan, da to ni zaključen
               .../nerazumljivo./ takrat, ko se nekaj zgodi.</p>
               <p>Besedo dajem državnemu sekretarju.</p>
            </sp>
            <sp xml:id="SDT6-OZIZŠIM-redna-10-2013-11-07.sp38">

               <speaker>ALJUŠ PERTINAČ:</speaker>

               <p>Hvala lepa za besedo. Sedaj smo že skoraj zašli v splošno razpravo k predlogu zakona.
               Kljub temu, samo na par stvari, čeprav dejansko v tem pač odbor, če prav razumem, ne
               bo odločal. Poglejte, najprej to, kar je bilo na koncu rečeno. Pritožbeni organ v
               primeru izključitve je svet šole, se pravi, tu ne gre za to, da bi ena oseba
               odločala, pa potem ne bi bilo možno te odločitve presojati.</p>
               <p>Drugo, ne drži, da je vloga komisije za akreditacijo enaka vlogi NAKVIS-a v
               visokošolskem izobraževanju. Vloga NAKVIS-a v višjem strokovnem izobraževanju je
               opredeljena s sedanjim zakonom in se pač dodatno opredeljuje tudi s predlogom
               sprememb in dopolnitev tega zakona. To, kar pa vi zagovarjate, skratka, interesno
               sestavljenost organa, je pa zagotovljena v primeru strokovnega sveta. To je interesno
               sestavljen organ. Med tem komisija za akreditacijo še enkrat po predlogu
               predlagatelja gre za organ v katerem so strokovnjaki in ima druge naloge kot
               interesno sestavljen organ. Še enkrat, mi nismo pričakovali, ne pričakujemo, da bo
               Študentska organizacija Slovenije imenovala izključno študente v ta organ. Lahko
               predlaga imenovanje študentov, če pač misli, da so strokovnjaki s področja višjega
               strokovnega izobraževanja, nikakor pa ta njihova strokovnost, po našem mnenju, ni
               vezana na čas trajanja študija. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp39">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za to pojasnilo. Ker sejo vodim jaz in lahko tudi dovolim, da se razprava
               razširi takrat, ko ugotovim oziroma ocenim, da je smiselno, vas prosim, da se drugič
               zadržite komentarja o tem, kako poteka razprava.</p>
               <p>Sedaj pa dajem amandma k 8. členu v odločanje.</p>
               <p>Kdo je za? <stage>(4 člani.)</stage> Je kdo prot? <stage>(9 članov.)</stage></p>
               <p>Ugotavljam, da amandma ni dobil podpore.</p>
               <p>Odpiram razpravo k 9. členu. Tu je bil vložen amandma poslanskih skupin koalicije.
               Želi kdo razpravljati? Ne, potem dajem amandma na glasovanje.</p>
               <p>Kdo je za? <stage>(15 članov.)</stage> Je kdo roti? <stage>(Nihče.)</stage></p>
               <p>Amandma je dobil podporo.</p>
               <p>Odpiram razpravo k 10. členu in amandmaju poslanskih skupin koalicije. Želi kdo
               obrazložiti glas? Ne. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Amandma je dobil podporo.</p>
               <p>Odpiram razpravo o 11. členu, kjer ni bilo amandmaja. Nihče ne želi razpravljati.</p>
               <p>Odpiram razpravo o 12. členu. Nihče ne želi razpravljati.</p>
               <p>Odpiram razpravo o 13. členu. <stage type="mag"/> <stage>(nadaljevanje)</stage>
               Ne. Ja? K 13. členu? Ja, prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp40">

               <speaker>MIHAEL PREVC (PS SLS):</speaker>

               <p>Hvala lepa, gospod predsednik za besedo. Saj bom kratek. Lepo pozdravljeni vsi
               prisotni.</p>
               <p>13. člen ureja merila za vpis v višje strokovnem izobraževanju v primeru omejitve
               vpisa in v tem predlaganem novem tretjem odstavku, se tako dodaja, da bodo imeli
               prednost pri vpisu v redni študij kandidati, ki še niso bili vpisani v rednem študiju
               v višjem strokovnem ali visokošolskem izobraževanju. Vse v redu samo tu se mi
               postavlja eno vprašanje, če se ali pa mogoče je ena dilema. Če bi se lahko enaka
               merila zasledovala oziroma uporabljala tudi v primeru ko vpis ni omejen.</p>
               <p>In pa mogoče še drugo vprašanje. Zanima me, nisem zasledil to v obrazložitvi ali pa
               nisem bil nekako dovolj pozoren. Kako se bo dejansko to preverjalo. Ali preko evidenc
               ali mogoče kako drugače? Hvala lepa.</p>
            </sp>
            <sp xml:id="SDT6-OZIZŠIM-redna-10-2013-11-07.sp41">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa gospod Prevc.</p>
               <p>Želite odgovoriti, državni sekretar? Prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp42">

               <speaker>ALJUŠ PERTINAČ:</speaker>

               <p>Hvala lepa za besedo. Hvala lepa za vprašanje. Bom poskušal pojasniti.</p>
               <p>Na prvi del vprašanja seveda če ni omejitve vpisa se razume, da je dovolj prostora za
               vse. Takrat rangiranje kandidatov glede na to ali so bili že prej vpisani v kak
               visokošolski ali drug višješolski strokovni program, nekako nima smisla.</p>
               <p>Glede na predlagano novo določbo člena, ki želi odpraviti eno anomalijo, da tako
               rečem, ki se nam pa zdaj pojavlja, da ko gre za omejitev vpisa in se presoja
               izpolnjevanje pogojev za vpis, pa dejansko prihaja do obratne situacije, kjer
               praviloma so lahko sprejeti predvsem tisti kandidati, ki so že bili vpisani na
               predvsem visokošolske programe in jih iz teh ali drugih razlogov niso uspešno
               zaključili.</p>
               <p>Glede drugega dela vprašanja pa, ja, imate prav. Preko evidenc se bo ta zadeva
               preverjala, zato se vzpostavlja oziroma kar se tiče visokošolskega izobraževanja, se
               ves čas izboljšuje in dograjuje tako imena EVŠ, se pravi elektronska evidenca in
               evidenca višjih strokovnih šol bo povezana, te bazi bosta povezani in se bo preko
               tega lahko te podatke preverjalo.</p>
               <p>Bi pa vseeno poudaril, da smo želeli predvsem preprečiti to anomalijo, da kandidati,
               ki se recimo po zaključenem srednješolskem izobraževanju vpisujejo v višješolske
               strokovne programe, praktično na tistih programih, kjer je zelo velik interes za
               vpis, niso mogli biti vpisani ravno zaradi tega, ker zaradi točkovanja so imeli
               prednost tisti kandidati, ki so že bili vpisani na visokošolske programe. In ker gre
               za višjo stopnjo izobraževanja se mi je zdelo smotrno, da to popravimo. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp43">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. </p>
               <p>V tem členu imamo dva amandmaja. Morda želite, gospa Anica, govoriti o tem ali
               želite? K temu.</p>
            </sp>
            <sp xml:id="SDT6-OZIZŠIM-redna-10-2013-11-07.sp44">

               <speaker>ALICIA LEONOR SAULI MIKLAVČIČ:</speaker>

               <p>Hvala.</p>
               <p>Jaz bi imela kot skupnost samo to za dodati, da ta člen, to pozdravljamo in dejansko
               rešuje anomalijo, če praktično povem, v višjem strokovnem šolstvu se vpisujejo
               velikokrat dijaki, ki so zaključevali srednje strokovno šolstvo in morda res nimajo
               najboljšega skupnega uspeha in pri vpisu, kakor poteka zdaj, se nam dogaja, da nam
               prva mesta zapolnijo odličnjaki, ki so v 4. ali 5. letu na kakšni fakulteti, morda
               pričakujejo, da bodo "izviseli" in potem nam naši realni študentje ostajajo pred
               vrati, medtem ko nam fiktivni, tako imenovani fiktivni, polnijo mesta. Tega si mi ne
               želimo in zato toplo pozdravljamo ta člen. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp45">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Jaz se opravičujem. Prej sem že prešel na 14. člen. Še vedno smo v 13. členu tako da
               tukaj ni amandmaja.</p>
               <p>Še želi kdo razpravljati o 13. členu? Ne.</p>
               <p>Potem prehajamo in odpiram razpravo o 14. členu in tukaj sta dva amandmaja. Najprej
               bomo govorili o amandmaju koalicijskih poslanskih skupin oziroma poslanskih <stage type="mag"/> <stage>(nadaljevanje)</stage> skupin koalicije.</p>
               <p>Želi kdo razpravljati? Ne.</p>
               <p>Potem imamo še amandma, ki je bil danes prinešen na klop s strani poslanske skupine
               SDS in bi naj ga vzeli, kot amandma odbora.</p>
               <p>Želi kdo razpravljati? Izvolite.</p>
            </sp>
            <sp xml:id="SDT6-OZIZŠIM-redna-10-2013-11-07.sp46">

               <speaker>ALICIA LEONOR SAULI MIKLAVČIČ:</speaker>

               <p>K 14. členu bi samo povedali, da je že NAKVIS opozoril, da komisija odloča o
               merilih.</p>
               <p>Mi menimo, da bi dejansko komisija morala sprejemati merila in predlagamo, da to
               stori na predlog skupnosti višjih strokovnih šol. Tudi to bi imeli za dodati tukaj v
               prvem delu.</p>
               <p>K devetemu odstavku pa bi želela povedati, da v tem zakonu zelo pozdravljamo to, da
               se je rešila problematika predavateljev, ki so zaposleni zunaj vzgoje in
               izobraževanja. Torej specialistov. Tisti, ki dejansko tvorijo večji delež, levji
               delež višjega strokovnega šolstva in zato zaradi česar višje strokovno šolstvo danes
               je to kar je, kot je predsednica sveta NAKVIS včeraj povedala na konferenci, zlata
               vredne so naše višje šole, Zato bi tukaj povedala, rešili smo problematiko, da
               pedagoško andragoška izobrazba ni več potrebna samo za zunanje predavatelje, torej
               tiste, ki so zaposleni v podjetjih in pridejo samo strokovne predmete predavati.</p>
               <p>Enako predlagamo tudi za zunanje inštruktorje in laborante. Torej tisti, ki so
               zaposleni v podjetjih in pridejo, menimo, da je za vse te tako predavatelje,
               inštruktorje in laborante, dovolj dokazovanje pedagoško andragoških znanj, ki ob
               reakreditaciji<stage>(?)</stage> seveda se dokazujejo z mnenji študentov. Najlepša hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp47">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Želi še kdo razpravljati?</p>
               <p>Sedaj dajem na glasovanje prvi amandma, to je amandma poslanskih skupin koalicije.
               Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Amandma je dobil podporo.</p>
               <p>Sedaj dajem na glasovanje drugi amandma, to je amandma, ki ga je vložila poslanska
               skupina SDS in želi, da postane amandma odbora. Glasujemo.</p>
               <p>Kdo je za? <stage>(5 članov.)</stage> Kdo je proti? <stage>(9 članov.)</stage></p>
               <p>Amandma ni dobil podpore.</p>
               <p>Odpiram razpravo o 15. členu in o amandmaju poslanskih skupin koalicije. Želi kdo
               razpravljati? Ne. Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Amandma je dobil podporo.</p>
               <p>Odpiram razpravo o 16. členu, kjer ni bilo amandmajev. Ni želje po razpravi.</p>
               <p>Odpiram razpravo o 17. členu, kjer je bil vložen amandma koalicijskih poslanskih
               skupin. Želi kdo razpravljati? Ne. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je dobil podporo.</p>
               <p>Odpiram razpravo o 18. členu. Nič ni želje.</p>
               <p>Razpravo o 19. členu. Gospod Prevc. Prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp48">

               <speaker>MIHAEL PREVC (PS SLS):</speaker>

               <p> Hvala lepa še enkrat.<stage type="mag"/> <stage>(nadaljevanje)</stage> Po
               mojem mnenju je ta 19. člen eden najpomembnejših členov tega zakona, predvsem zaradi
               tega, ker rešuje tisto kar je državni sekretar na začetku jasno povedal kje so cilji,
               kaj so cilji tega zakona, to se pravi zmanjšanje ureditev fiktivnih vpisov. Jaz
               mislim, da problematika teh fiktivnih vpisov, da to ni od včeraj. V Ljudski stranki
               smo že kar nekaj časa opozarjali na to problematiko, da je to zadevo treba na nek
               način rešiti, spomnim se, da smo že ministra Golobiča takrat vprašali kako se
               namerava lotiti tega problema, pa smo imeli občutek, da prave želje in prave volje
               ni. Tudi prejšnjemu ministru gospod Turku sem sam osebno postavil eno poslansko
               vprašanje na to temo in takrat se je že nekje rojeval predlog tega Zakona o
               višješolskem izobraževanju in tudi rešitev teh fiktivnih vpisov v tej smeri kot ga
               danes nekako vključuje ta 19. člen. Tako, da jaz sem vesel, da se je minister lotil
               odgovorno in resno tega problema in ga do neke mere tudi rešil. Seveda zato v
               Slovenski ljudski stranki nimamo nobenega problema, da ta zakon ne bi podprli. Škoda
               se mi zdi samo to, da mogoče ni že prej prišla ta rešitev na mizo. Bral sem neke
               pavšalne ocene, ki govorijo o tem, da bi bil prihranek javnih sredstev v primeru, da
               bi nam uspelo izkoreniniti fiktivne vpise v celoti med 50 in 100 milijoni evrov na
               leto. Tako, da mogoče bi lahko, če bi bil zakon prej sprejet in reševal to
               problematiko bi na osnovi takšnih številk verjetno lahko tudi že nekaj prihranili.
               Nič ne de, zakon imamo na mizi, zakon je dober, rešuje ta problem in ima mojo in
               podporo Slovenske ljudske stranke. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp49">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>O zamujeni priložnosti se ne splača sekirati preveč. K besedi se je javila mag. Majda
               Potrata.</p>
            </sp>
            <sp xml:id="SDT6-OZIZŠIM-redna-10-2013-11-07.sp50">

               <speaker>MAG. MAJDA POTRATA (PS SD):</speaker>

               <p>Hvala.</p>
               <p>No, saj nekaj problemov v visokem in tudi višjem šolstvu je res že starih. To je tako
               učinkovitost študija, ki je zvezana z dolžino trajanja študija in s tem povezano
               študentsko delo, pa bi rada vendarle povedala, da so nekatere stvari bile
               pripravljene za reševanje, ugrizniti v kislo jabolko študentskega dela si ni upal
               kdorkoli, ampak takrat, ko se je reforma pripravljala je bila zavrnjena, če se
               natančno spomnimo, zakon ni dobil podpore. To je ena stvar. Druga stvar se pa meni
               zdi še bolj pomembna. To pa je tisto kar dobiva zdaj realizacijo v predlogu zakona o
               visokem šolstvu in je zapisano v resolucijo o nacionalnem programu visokega šolstva,
               ki govori o tem, da ne glede na starost ima vsak pravico dostopa do brezplačnega
               visokega oziroma terciarnega šolstva v neki določeni dobi, ki jo izkoristi kakor jo
               izkoristi in kadar jo izkoristi. Ne bi zahajala v detajle, ampak hočem reči, da se
               stvari lahko lotevamo na različne načine ali s kaznovalno politiko ali pa
               usmerjevalno politiko. Sama sem zagovornica strateških usmeritev in odločitev za
               tisto, ki bi pripeljale res k takšnim rešitvami, da bi ta potencial, ki ga narod kot
               je naš ima, ki ni ravno velik narod, potencial je pa precejšen, dobil najboljšo možno
               realizacijo. In najboljša realizacija je takrat kadar lahko človek študira tisto kar
               si je izbral in takrat, ko se je čutil za študij odprtega. Tako, da ne bi tega
               gledala tako, da je to stvar fiktivnega vpisovanja, ki je zadeva lanskega leta <stage type="mag"/> <stage>(nadaljevanje)</stage> ali kaj. Koraki so bili že davno
               prej, pa tudi evidenca enotnega vpisa. Pa kolega Prevc midva bi se spomnila, ker sva
               tudi v nekem prejšnjem mandatu skupaj sedela, tudi nekatere druge evidence, ki so
               bile povezane z racionalno porabo javnih sredstev in so zvezane s študenti. Jaz
               vidim, da se nekatere stvari v zvezi s tem pač počasi bolj pravično porazdelijo in
               urejajo. Če se spomnite koliko časa je bilo, da so pravico do bonov študentskih
               oziroma do subvencionirane študentske prehrane dobili vsi študentje, ali pa prevoz,
               ali kaj podobnega. Dokler se stvari izboljšujejo smo lahko zadovoljni. Ko gredo na
               slabše, takrat nas mora skrbeti. In jaz mislim, da tu nekatere rešitve v tem zakonu
               zagotovo so take, da kažejo malo vedrejšo podobo. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp51">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Seveda bodo bolj uspešni, če bodo delali tisto, kar imajo radi. Prav pa
               je in na nas je, da jih seznanimo in jim dajemo možnost, da čim bolj popolne
               informacije in seveda o možnostih potem zaposlitve in seveda nadaljnjega študija. To
               pa je tudi naloga države in seveda vseh tistih, ki danes smo tukaj.</p>
               <p>Gospa Anica, ste se želeli oglasiti?</p>
            </sp>
            <sp xml:id="SDT6-OZIZŠIM-redna-10-2013-11-07.sp52">

               <speaker>ALICIA LEONOR SAULI MIKLAVČIČ:</speaker>

               <p>Mi prav tako pozdravljamo to spremembo. Opozorili bi pa ravno, ko smo se pogovarjali
               o enakosti vseh študentov v slovenskem prostoru bi pa omenila, da ravno v tem
               obstoječem členu zakona se pojavlja ena neenakost, ki loči študente v slovenskem
               prostoru, in sicer da študentje višjih strokovnih šol nimajo pravice do
               subvencioniranja bivanja v študentskem domu ali v drugih namestitvah. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp53">

               <speaker>PREDSEDNIK JOŽEF KAVTIČNIK:</speaker>

               <p>Hvala tudi vam.</p>
               <p>Odpiram razpravo o 20. členu. Želi kdo razpravljati?</p>
               <p>Odpiram razpravo o 21. členu.</p>
               <p>Odpiram razpravo o 22. členu.</p>
               <p>Odpiram razpravo o 23. členu.</p>
               <p>Odpiram razpravo o 24. členu.</p>
               <p>In sedaj imamo 25. člen, kjer je amandma poslanskih skupin koalicije. Želi kdo
               razpravljati? Ne. Potem dajem ta amandma na glasovanje. Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Amandma je dobil podporo.</p>
               <p>Odpiram razpravo o 26. členu.</p>
               <p>Odpiram razpravo 27. členu.</p>
               <p>K 28. členu je bil vložen amandma poslanskih skupin koalicije. Želi kdo razpravljati?
               Če ne, dajem amandma na glasovanje. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma je dobil podporo.</p>
               <p>Odpiram razpravo o 29. členu.</p>
               <p>Odpiram razpravo o 30. členu.</p>
               <p>Odpiram razpravo o 31. členu.</p>
               <p>Odpiram razpravo o 32. členu.</p>
               <p>Odpiram razpravo o 33. členu.</p>
               <p>K 34. členu je bil vložen amandma poslanskih skupin koalicije. Želi kdo razpravljati?
               Ne. Amandma dajem na glasovanje. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Amandma je dobil podporo.</p>
               <p>Odpiram razpravo o 35., 36. in 37. členu. Želi kdo razpravljati? Gospa Anica,
               izvolite.</p>
            </sp>
            <sp xml:id="SDT6-OZIZŠIM-redna-10-2013-11-07.sp54">

               <speaker>ALICIA LEONOR SAULI MIKLAVČIČ:</speaker>

               <p>Najlepša hvala. K 35. členu bi kot skupnost višjih strokovnih šol opozorili na eno
               anomalijo. Ravno zato, ker je bil ta zakon tako dolgo v pripravi se je
                  zaključevanje<stage type="mag"/> <stage>(nadaljevanje)</stage> študija v
               programih, ki dejansko danes jih ni moč vpisati, napovedovalo že s koncem leta 2012,
               2013 in tako naprej, ker smo pričakovali sprejem zakona že prej.</p>
               <p>Ob tem se zdaj pojavlja nevarnost na marsikateri višji šoli so možnost v skladu z
               obstoječo zakonodajo, da bi študenti zaključili študij v starih programih,
               zaključili, tako kot so bili torej okrožnice ministrstva poslane.</p>
               <p>Dikcija, ki je trenutno v 35. členu, da ima pravico zaključiti izobraževanje po tem
               programu do konca leta 2014, dopušča tudi vsem tistim, da ponovno pridejo na višje
               strokovne šole in zahtevajo možnost, da zaključijo po starih programih, kar je do
               zdaj, po trenutni zakonodaji in dikcijah nemogoče, zato mi predlagamo, da bi se ta
               drugi del tega odstavka glasil, torej: se izobražujejo in končajo izobraževanje pod
               pogoji, ki so veljali pred uveljavitvijo tega zakona, vendar najdlje do konca leta
               2014. Mislim, da je tudi ministrstvo to nameravalo. Torej treba je jasno in s tem se
               mi popolnoma strinjamo, da je treba jasno povedati kje je ločnica, se strinjamo,
               vendar nekako pa moramo pokriti to kar je že v marsikaterih višjih strokovnih šolah
               bilo narejeno, da se je ta program zaključil, zato ta del predlagamo. Najlepša
               hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp55">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaše opozorilo.</p>
               <p>Kaj pravi na to predlagatelj zakona. Državni sekretar, prosim.</p>
            </sp>
            <sp xml:id="SDT6-OZIZŠIM-redna-10-2013-11-07.sp56">

               <speaker>ALJUŠ PERTINAČ:</speaker>

               <p>Hvala lepa za besedo.</p>
               <p>Mislim, da gre tukaj za nerazumevanje v dveh delih. Najprej predlog člena govori o
               študijskih programih, ki so bili sprejeti pred letom 2008 in ne v vseh pogojih.
               Skratka gre za to, da če je bil sprejet nov program v skladu z bolonjskimi standardi,
               potem je to neka nova situacija.</p>
               <p>Res je, kar je gospa povedala, da tako kot se je predlog sprememb zakona odmikal,
               tako se je tudi odmikal ta rok ampak se bojimo, da če bi dikcija, ki ste jo vi
               predlagali, veljala, potem seveda nebi bilo te distinkcije med programi, ki so bili
               sprejeti pred letom 2008 in tisti, ki so bili prejeti po letu 2008, ker če napišemo,
               da pred uveljavitvijo tega zakona, to pomeni, da program, ki bo recimo danes sprejet
               ali jutri, ko še zakon ne bo veljal, bi tudi moral biti zaključen do konca leta 2014.
               To pa ni mogoče.</p>
               <p>In tako kot sem rekel. Gre samo za študijski program. Če sem pravilno razumel vas
               moti to, da bi vsi, ki so se pred letom 2008 vpisali v študijske programe pa jih niso
               končali, imeli pravico priti in zaključiti izobraževanje. To sicer drži ampak to drži
               samo do konca leta 2014. Če si človek želi dokončati izobraževanj, jaz sicer ne vidim
               zakaj bi to bila težava ampak vsekakor gre za to, da tisti, ki niso končali
               izobraževanja po programih, ki še niso bili bolonjski programi, se časovno omejujejo
               do konca leta 2014 ko morajo to zaključiti. Z ilustracijo o predlogu zakona o visokem
               šolstvu, ki je zdaj v javni obravnavi, mislim, da je letnica 2000, pa bo zdaj v
               uveljavljen zakonu, se opravičujem, letnica 2015, tako da tukaj nekako imamo
               primerljivosti, če upoštevamo kako dolgo posamezni študijski programi trajajo, ker so
               pač višješolski krajši.</p>
               <p>Gre samo za to. Da bo jasno, tisti, ki so se izobraževali, da ne rečem nebolonjskih
               programih, imajo od leta 2008, ko so se začeli te programi spreminjati, se pravi šest
               let časa, po domače povedano, do konca leta 2014, da ta program zaključijo. Samo za
               to gre. Hvala.</p>
            </sp>
            <sp xml:id="SDT6-OZIZŠIM-redna-10-2013-11-07.sp57">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Saj veste, če bi ugotovili, da bi bila kakšna vsebinska napaka, bi jo lahko danes
               tudi z amandmajem spremenili. Amandma bi moral vložiti poslanec.</p>
               <p>Želi še kdo od poslancev razpravljati? Ne.</p>
               <p>Sedaj smo prišli do konca in dajem na glasovanje vse člene skupaj, <stage type="mag"/> <stage>(nadaljevanje)</stage> tako, kot sem uvodoma napovedal.</p>
               <p>Torej glasujemo o vseh členih skupaj. Glasujemo</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Zakon je dobil podporo.</p>
               <p>Poročevalec. Se kdo javi? Če ne, bo to predsednik. Hvala lepa za zaupanje.</p>
               <p>S tem zaključujem današnjo sejo. Vsem prisotnim se zahvaljujem. Opravičujem se za
               kakšno storjeno napako, kajti danes je že tretji dan, ko delamo dve, eni tudi tri
               izmene skupaj in so napake zato toliko bolj pričakovane.</p>
               <p>Torej lepa hvala in lep preostanek večera. Srečno. <title>Seja je bila zaključena 7.
                  novembra 2013 ob 17.44.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-27-2012-10-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">467D6170780CCE52C1257D1F005A64C1</idno>
               <idno type="custom" subtype="day">F1DF555BEAA0EF45C1257A8B004910AD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=F1DF555BEAA0EF45C1257A8B004910AD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-27-2012-10-02.KPDZ" n="27">
               <name>redna seja</name>
               <date when="2012-10-02"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-27-2012-10-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-27-2012-10-02.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">27. seja</stage>
            <stage type="date">(2. oktober 2012)</stage>
            <stage type="chairman">Sejo je vodil dr. Gregor Virant, predsednik Državnega zbora.</stage>
            <stage type="time">Seja se je pričela ob 13.44.</stage>


            <sp xml:id="SDT6-KPDZ-redna-27-2012-10-02.sp1">

               <speaker>PREDSEDNIK DR. GREGOR VIRANT:</speaker>

               <p>Lepo pozdravljeni. Začenjam sejo Kolegija. Imamo tri točke dnevnega reda. <title>1. TOČKA DNEVNEGA REDA</title> je <title>PREDLOG FINANČNEGA NAČRTA ZA LETI 2013 IN 2014 ZA DRŽAVNI ZBOR.</title>
               </p>
               <p>Tukaj bi predal besedo kar generalni sekretarki in ekipi za kratko predstavitev. V
               glavnem pa smo se o teh stvareh že pogovarjali na neformalnem posvetu.</p>
               <p>Prosim.</p>
            </sp>
            <sp xml:id="SDT6-KPDZ-redna-27-2012-10-02.sp2">

               <speaker>MOJCA PRELESNIK:</speaker>

               <p>Hvala lepa. Lep pozdrav vsem skupaj. </p>
               <p>Finančni načrt vam je bil predstavljen, kot je predsednik rekel na neformalnem
               posvetu vodij poslanskih skupin. Ne glede na to, pač poudarjam, da je finančni načrt
               za obe leti, se pravi 2013 in 2014 pripravljen na podlagi navodil in usklajevanj z
               ministrstvom za finance in proračunskega priročnika za obe leti. Upoštevana je tudi
               vsa veljavna zakonodaja in vsi akti Mandatno-volilne komisije.</p>
               <p>Lahko rečem, da ta sredstva, ki so pred vami še zagotavljajo pogoje za nemoteno
               opravljanje nalog in ciljev Državnega zbora.</p>
               <p>Če se fokusiramo na tiste ključne proračunske postavke, to je strokovna pomoč
               poslancem, investicije in investicijsko vzdrževanje, plače in materialni stroški
               lahko ugotovimo, da je pri strokovni pomoči poslancem upoštevano znižanje skladno s
               predlogom Kolegija predsednika Državnega zbora, torej 41 plačni razred po ZUJF,
               znesek oziroma plačni razred je določen z zakonom o poslancih in našim odlokom in je
               znesek enak kot leta 2012. Smo pa morali pokriti še to razliko iz 2011.</p>
               <p>Kar se investicij in investicijskega vzdrževanja tiče, potem ko bomo šli še podrobno
               malo čez NRP-je. Tukaj so upoštevane tiste nujne, nujne investicije v letih 2013 in
               2014 in začetek investicijskega vzdrževanja velike dvorane. Investicija obnove male
               dvorane Šubičeve se prestavlja na ugodnejše čase.<stage type="mag"/> <stage>(nadaljevanje)</stage> Skratka, ni v 2013 ne v 2014, ampak jo bomo prestavili
               v leto 2015.</p>
               <p>Kar se tiče proračunske postavke plače. Ta proračunska postavka zajema 91
               funkcionarjev, 314 zaposlenih po kadrovskem načrtu, skratka 264 zaposlenih za
               nedoločen čas in 50 za določen čas po poslanskih skupinah in v Kabinetu predsednika
               Državnega zbora je sistemizirano takšno delovno mesto. Skratka tukaj je predlog
               narejen na podlagi zadnjih mesečnih realizacij po sprejetju ZUJF in tudi na podlagi
               usklajevanj z Ministrstvom za finance, seveda ob racionalizaciji delovnih mest.</p>
               <p>Pri materialnih stroških, tukaj znižujemo za 5% in so upoštevani varčevalni ukrepi
               sprejeti v letu 2012 in v preteklih letih. Torej, to varčevanje se je v Državnem
               zboru obrestovalo.</p>
               <p>Ves proračuna, tako z obrazložitvami je po uskladitvi z Ministrstvom za finance
               vnesen tudi v aplikacijo Sapra. Torej, uspelo nam je da imamo za enkrat dovolj
               sredstev na plačah, glede na realizacijo in sam trend, da je še vedno dovolj sredstev
               na materialnih stroških, vključno z vsemi varčevalnimi ukrepi je pač na materialnih
               stroških zagotovljen ta znesek, ki omogoča normalno delo. Uspeli smo zagotoviti
               strokovno pomoč po odloku in v celoti po odloku in po zakonu.</p>
               <p>Posebej bi rada poudarila, da pri plačah se nam je zelo obrestovalo to, da nismo v
               preteklih letih zaposlovali in na dan 31. 12. 2009 imamo 335 zaposlenih, od tega 285
               v službah in 44 v poslanskih skupinah, po 11. členu govorim. Na današnji dan pa 312
               zaposlenih, od tega 264 v službah Državnega zbora in 43 v poslanskih skupinah. Torej,
               govorimo o zmanjšanju 21 zaposlenih v ožjih službah Državnega zbora.</p>
               <p>Kar se tiče materialnih stroškov. Ta proračunska postavka zajema tudi sredstva za
               pokrivanje stroškov pri opravljanju funkcije v volilni enoti. Kot rečeno, smo tu
               morali zmanjšati stroške še za 5%, glede na rebalans 2012 in vsi varčevalni ukrepi so
               tukaj noter že zajeti. Skratka, od znižanja pavšala, ki ste si ga poslanci znižali,
               do znižanja kvot za mobitele, zmanjšanje sredstev za izobraževanje in dodatno tudi
               sistem Udis, ki omogoča v celoti elektronsko poslovanje, zmanjšanje študentskega
               dela, zmanjšanje strokovnega izobraževanje, zmanjšanje knjig, časopisov, pisarniškega
               materiala. Skratka, prehod na elektronsko poslovanje.</p>
               <p>Seveda je vedno najbolj zanimiva; o samih številkah niti ne bi, ker imate tabele pred
               seboj, da na bom brala teh zneskov. Ampak NRP-ji, vedno so najbolj zanimivi NRP-ji,
               seveda investicije. Na dveh področjih, na informacijskem sektorju in
               operativno-tehničnem sektorju, to sta tista dva sektorja, ki razpolagata z večino
               denarja in NRP-ji odražajo to. Lahko rečem, da delamo res tiste naj, naj nujnejše
               investicije. In v letu 2013 imamo na informacijskem sektorju predvideno zamenjavo
               diskovnih sistemov in san omrežja. To pomeni, da nadomeščamo diskovni sistem z
               novejšim, hitrejšim, predvsem pa kar je nujno potrebno, večjim diskovnim poljem.
               Zdaj, v zadnjih štirih mesecih se nam je zgodilo, da je šest diskov odpovedalo. To je
               takšna investicija, ki je res, res nujna, da zagotavljamo zahtevan prenos
               podatkov.</p>
               <p>V letu 2013 predvidevamo nekaj nakupa licenčne in druge programske. To gre za to
               programsko opremo, ki podpira delovne procese. Seveda te sisteme je treba ves čas
               posodabljati in predvsem je namen, da se zagotavlja varno in neprekinjeno delovanje
               informacijskega sistema.</p>
               <p>V letu 2013 predvidevamo tudi digitalizacijo Avdio-video studia. Avdio-video studio
               je tista centralna tehnična soba, tisto vozlišče, v katerem so narejene vse avdio in
               video povezave iz in v dvorane, v sejne sobe in pač v vse prostore Državnega zbora.
               Avdio-video studio je tehnološko zastarel,<stage type="mag"/><stage>(nadaljevanje)</stage> oprema je iztrošena. Da lahko zagotavljamo kvalitetno in
               zanesljivo snemanje in pa reprodukcijo pa distribucijo avdio signala v vse različne
               sisteme je ta prenova nujna.</p>
               <p>V letu 2014 predvidevamo zamenjavamo enega dela strežnikov. Strežniki bodo stari
               takrat 8 let. Nujno je potrebno zamenjati nekaj dostopnih stikal in optičnih povezav,
               predvsem, zaradi potrebne pasovne širine, zaradi hitrosti prenosa podatkov med samimi
               vozlišči in pa nujno seveda tudi v letu 2014 po določenem ciklusu nakupiti določeno
               licenčno in drugo programsko opremo za podporo delu državnega zbora.</p>
               <p>Na področju Operativno tehničnega sektorja v letu 2013 predvidevamo še drugi del
               sanacije hidroizolacije, meteorne vode okoli hiše in potem bom rekla te drobnejše
               stvari od enega dela zamenjave tekačev, preureditve kletnih prostorov. Dokončno
               moramo zamenjati okna v dvorišču Šubičeva. To so pač te investicije, ki so nujne. In
               pa skupaj v letu 2013 in v letu 2014 moramo pristopiti k obnovi velike dvorane. Tega
               projekta se ne bomo lotili celostno, ker sredstev za celostno obnovo ni. Celostno bi
               nas to stalo med milijon in pol do dva, če bi želeli v celoti renovirati veliko
               dvorano. Ampak smo se lotili, kot rečeno, postopno in prednostno, primarno seveda
               glasovalni konferenčni, glasovalni sistem. Glasovalni sistem je zastarel in tudi vsi
               tisti, bom rekla, rezervni deli, ki smo jih še imeli na razpolago so časovno doživeli
               svoj vek, bom rekla, tako da v to investicijo moramo iti. In pa zamenjujemo led luči
               na stropu. To pomeni, da bomo zaradi napredne tehnologije varčevali tudi z elektriko.
               Manjši bo upih prostor. Skratka, tudi energetsko bo zelo varčno. Se pa ta investicija
               v 2013 in 2014, 2013 delamo primarno načrte, večina, gro bo v letu 2014, predvideva
               digitalizacijo avdio video studia. Skratka, to moramo nekako v paketu. Mi še vedno
               imamo analogni sistem prenosa. RTV ima že davno digitalni, tako, da se moramo
               prilagoditi tudi v tem delu.</p>
               <p>Kar se tiče klimatskih del. To pa žal velika dvorana čaka spet, bom rekla, na
               ugodnejše čase. Da sklenem proračun za 2013 in 2014 je ukleščen od sprejetega
               proračuna 2012, preko rebalansa in nadalje do proračuna 2013, 2014, lahko ugotovimo,
               da za 2013 in 2014 na integralnih sredstvih imamo v prvem letu 23,6 milijona. V letu
               2014 pa ravno tako. Skratka, minimalna razlaga, razlika, ampak to so še sredstva, ki
               omogočajo normalno delo in normalno izvajanje vseh funkcij, ki jih ima državni po
               Ustavi in zakonu.</p>
               <p>Zato predlagam, da Kolegij predsednika državnega zbora finančni načrt Državnega zbor
               potrdi. Hvala lepa.</p>
            </sp>
            <sp xml:id="SDT6-KPDZ-redna-27-2012-10-02.sp3">

               <speaker>PREDSEDNIK DR. GREGOR VIRANT:</speaker>

               <p>Hvala. Kot rečeno, razpravo smo v glavnem opravili že na neformalnem posvetu. Želi še
               kdo kaj dodati? Mag. Potrata.</p>
            </sp>
            <sp xml:id="SDT6-KPDZ-redna-27-2012-10-02.sp4">

               <speaker>MAG. MAJDA POTRATA (PS SD):</speaker>

               <p>Hvala. Gospod predsednik, jaz na neformalnem sestanku nisem bila, imam pa dnevni red
               neformalnega sestanka, 19. 9., in na dnevnem redu tega neformalnega sestanka teme, o
               kateri zdaj razpravljamo ni bilo, samo glede tega, dobili so en list.</p>
               <p>Jaz bi pa imela v zvezi s predlogom proračuna Državnega zbora za leti 2013 in 2014
               nekaj vprašanj. Ne bom na široko razpredala o nekem čisto načelnem vprašanju, o
               katerem bi bilo vredno kdaj govoriti in ki je večkrat predmet pripomb opozicije, da
               je Zakonodajna-veja oblasti samostojna veja oblasti. In bi bilo tudi pri pripravi
               dokumentov dobro o teh stvareh razmišljati. Bi pa vam zastavila nekaj vprašanj v
               zvezi z gradivom, ki smo ga dobili in se bom lotila najprej prve tabele proračunskih
               postavk državnega zbora. Predlog proračuna za leto 2013 v drugem delu tabele, kjer so
               namenska sredstva<stage type="mag"/> <stage>(nadaljevanje)</stage>
               predstavljena, seštevek ne ustreza. Če te postavke seštejete ne pridete do 438 tisoč
               evrov, ampak je seštevek 398 tisoč, ampak dopustim, da je to lapsus.</p>
               <p>Ampak zdaj pa gre za neko drugo vprašanje. Restavracija, indeks 141. Zdaj, jaz tega
               čisto ne razumem pri cifrah, ki so zapisane, tam se sicer v nadaljevanju v besedilnem
               delu najde neko pojasnilo o lastni dejavnosti, da bo restavracija opravljala lastno
               dejavnost, ampak bi vendarle bilo dobro vedeti kaj ta lastna dejavnost pomeni, ker je
               potem omenjeno še nekaj drugih možnosti, kaj bi v lastno dejavnost lahko štelo, ali
               je tu zadaj kakšen načrt o številu zaposlenih, o spremembi števila zaposlenih, o
               spremembi statusa restavracije, ker bilo je govora o marsičem tudi o tem, da bi
               zunanja dejavnost bila opravljena. In tu imam še eno vprašanje. Postavka 7816, tako
               kot je zapisana, daje slutiti kot da se bo iz proračunskih sredstev namenilo tudi to
               kar je za vzdrževanje službenih stanovanj sredstva najemnine. Tu je za leto 2012
               visoka številka, pa nerealizirana, kolikor vem, potem pa nižja, ampak podobno se tudi
               v besedilnem delu tam kjer so pojasnila proračunska postavka 7816 vzdrževanje
               službenih stanovanj, sredstva najemnine. To je zelo občutljiva zadeva in poslanci smo
               pogosto tarče različnih namigovanj o tem kakšni so naši privilegiji in tako kot je tu
               zapisano je videti kot da je to del proračunskih sredstev. In tu bi rada vedela
               kakšna je razmejitev med tistim kar je najemnina in tistim kar je obrabnina, kar je
               tudi v računu prikazano, in puščam ob strani vse te silne razprave o tem kaj
               nameravate s stanovanjskim fondom v prihodnje. Jaz se te razprave ne bom dotikala,
               ampak recimo ta prikaz v proračunskih postavkah jaz razumem, da je to vendarle
               prihodek v proračun, da je to prihodek ni nikjer nakazano, je pa izkazano kot
               postavka porabe. Bi vsaj bilo dobro, da je kje pojasnjeno. To je prva stvar, ki jo
               imam k temu prvemu delu v prvi tabeli.</p>
               <p>Potem pa pri tretji tabeli. Tukaj so zadnje tri postavke z visokimi indeksi 4205,
               4207 in 4208. Investicijsko vzdrževanje in obnove. Pustimo zdaj, da so to edini
               indeksi, ki so čez 100 in so visoki, vsepovsod drugod varčujemo, edino tu so indeksi
               visoki. Ampak tisto kar vprašujem je, tukaj za investicijsko vzdrževanje in obnove
               116 indeks, potem imamo tu nakup nematerialnega premoženja 146 je indeks, to je
               visok. Kaj je zdaj to nakup nematerialnega premoženja? Posebej me pa zanima visok
               indeks in tudi visoki zneski pri postavki 4208, študije o izvedljivosti projektov,
               projektne dokumentacije, nadzor, investicijski inženiring, ker če grem gledat naprej
               jaz, denimo pri 6. točki na peti strani, menim, da je lapsus calami, ko je napisano,
               da je obnova postavljena v letu 2115, to samo bi bilo dobro, da popravite. V 7. točki
               je pa za leto 2013 napisano samo priprava projektne dokumentacije, znesek je pa zelo
               visok. In bi vsaj kakšno pojasnilo pričakovala, <stage type="mag"/> <stage>(nadaljevanje)</stage> enako, ker je potem tudi za leto 2014 Analiza, načrti,
               projektna dokumentacija iz informacijskega področja tudi še vedno indeks 136, ker je,
               domnevam, to ista postavka, ali kako? Toliko glede teh reči, ki so, seveda, v okviru
               one temeljne postavke. Varčujemo pri plačah, varčujemo pri ljudeh, ni nobenih reči,
               je tudi znižanje plač za 12% in še marsikaj, tu kar zadeva investicije. Kar pa zadeva
               sploh pripravo projektne dokumentacije, tu pa so indeksi zelo visoki. In če omenim še
               tisto temeljno pripombo, da razmerja med prihodki in odhodki, vsaj kar se pri
               namenskih sredstvih kar službena stanovanja zadeva tega ne vidi. Hvala lepa.</p>
            </sp>
            <sp xml:id="SDT6-KPDZ-redna-27-2012-10-02.sp5">

               <speaker>PREDSEDNIK DR. GREGOR VIRANT:</speaker>

               <p>Morda bi kar sproti te stvari razčiščevali, preden se preveč nabere. Prosim,
               generalna sekretarka, potem pa naprej.</p>
            </sp>
            <sp xml:id="SDT6-KPDZ-redna-27-2012-10-02.sp6">

               <speaker>MOJCA PRELESNIK:</speaker>

               <p>Hvala lepa. Tukaj so prikazani samo odhodki, ni prihodkov. Izpostavila ste
               restavracijo in službena stanovanja. To so strogo strogo namenska sredstva. Pri
               restavraciji vsako leto damo v proračun sredstva. V lanskem letu smo dali, mislim da,
               65.000 evrov. Skratka, vsako leto od restavracije, kljub temu, nam ves čas očitajo,
               kakšne cene imamo, skratka kako so kosila poceni, vsako leto imamo presežek na tej
               proračunski postavki in vsako leto vrnemo v proračun. To je prihodek, to ni odhodek
               proračuna.</p>
               <p>Kar se pa stanovanj tiče so pa zopet strogo namenska sredstva iz najemnim, iz
               obrabnin, ki se nalagajo na tej proračunski postavki. Tukaj ni te omejitve, da se
               mora v posameznem proračunskem letu ta denar porabiti, ampak se sproti nalaga. In ko
               se akumulira takšna količina denarja se pristopi k sanaciji posameznih stanovanj.</p>
               <p>Kar se stanovanj tiče smo se obnašali skrajno racionalno in se trudili, da so pač vsa
               stanovanja iz stanovanjskega fonda Državnega zbora zasedena. Istočasno pa tam, kjer
               je bila nujno potrebna renovacija, da k tej renovaciji pristopimo. Vemo, da nekatera
               stanovanja od nakupa naprej niso bila renovirana.</p>
               <p>Kar se tiče projektne dokumentacije. Tu notri so vse študije, vsi nadzori, skratka,
               vsa projektna dokumentacija je za celo hišo. Znotraj tega zneska je tudi projektna
               dokumentacija za veliko dvorano. Tu ocenjujemo, da bo pač glede na to, da je zelo
               kompleksna investicija, potrebno nekoliko več študij. Ja, govorimo pa o 30.000 za vse
               načrtne in projektno dokumentacijo.</p>
               <p>Indeksi so visoki, ste rekli, pri študijah. Ampak indeks vedno prebija tam, kjer so
               zneski sami po sebi majhni. Skratka, vsak odmik se na indeksu zelo zelo pozna.</p>
               <p>Se pa seveda opravičujemo za te pisne lapuse, bom rekla, 2115 je seveda 2015. To pa
               se opravičujem.</p>
            </sp>
            <sp xml:id="SDT6-KPDZ-redna-27-2012-10-02.sp7">

               <speaker>MAG. MAJDA POTRATA (PS PS):</speaker>

               <p>Projektna dokumentacija, ko ste mi rekli, da je v tej postavki 4.208 tudi velika
               dvorana na Tomšičevi, ampak jaz sedaj domnevam, da je v znesku 115.000 in potem
               95.000 tudi že, to pa ostane, čas projektne dokumentacije pa za to ostane za veliko
               dvorano?</p>
            </sp>
            <sp xml:id="SDT6-KPDZ-redna-27-2012-10-02.sp8">

               <speaker>MOJCA PRELESNIK:</speaker>

               <p>Gospa Potrata, to so vsi projekti, v kompletu vsi projekti za hišo, vsi.</p>
            </sp>
            <sp xml:id="SDT6-KPDZ-redna-27-2012-10-02.sp9">

               <speaker>PREDSEDNIK DR. GREGOR VIRANT:</speaker>

               <p>To letnico 2115 so pa tudi novinarji že opazili, in so nas obvestili, da gre... 2115
               je predvidena letnica za veliko dvorano na Tomšičevi. Novinarji so rekli, da je to
               mogoče še najbolj realna napoved do sedaj.</p>
               <p>Približno istočasno ste dvignili roko, tako da bi šel po velikosti poslanskih skupin.
               Najprej Pozitivna Slovenija, potem SDS. Prosim.<stage type="mag"/>
               </p>
            </sp>
            <sp xml:id="SDT6-KPDZ-redna-27-2012-10-02.sp10">

               <speaker>MAJA DIMITROVSKI (PS PS):</speaker>

               <p>Hvala za besedo. Imela bi samo eno kratko vprašanje in sicer, pri razvoju
               informacijskega sistema in me zanima, kaj ta postopnost pri razvoju informacijskega
               sistema pomeni za dostop do okolja na Lotus Notes na daljavo? Hvala.</p>
            </sp>
            <sp xml:id="SDT6-KPDZ-redna-27-2012-10-02.sp11">

               <speaker>PREDSEDNIK DR. GREGOR VIRANT:</speaker>

               <p>Prosim za odgovor. Gospod Jermol.</p>
            </sp>
            <sp xml:id="SDT6-KPDZ-redna-27-2012-10-02.sp12">

               <speaker>MAG. PETER JERMOL:</speaker>

               <p>Hvala lepa. Okolje Lotus Notes dolgoročno bo postalo okolje zalednih aplikacij, to se
               pravi, samo za strokovne službe, med tem, ko za vse vas uporabnike, pa tudi za širšo
               javnost, zainteresirano javnost, bomo pa v zakonodajni postopek lahko dostopali preko
               portala, preko portala Državnega zbora, ker preko portala lahko dostopate tako preko
               računalnikov in preko vseh sodobnih komunikacijskih sredstev kot so IPad, IPhone itn.
               Mislim, da je to pozitivna usmeritev. Gre za to, da s tem pokrijemo čim širši krog
               ljudi, med tem, ko Lotus Notes aplikacije so pa namenjene zaenkrat samo ali pa v
               prihodnje samo za pokrivanje potreb znotraj hiše, pri tistimi, ki kreirajo dokumente,
               ki popravljajo, ki ustvarjajo, med tem ko vsi ostali, ki te dokumente gledajo,
               pregledujejo itn., je portalska tehnologija mogoča preko daljave.</p>
            </sp>
            <sp xml:id="SDT6-KPDZ-redna-27-2012-10-02.sp13">

               <speaker>PREDSEDNIK DR. GREGOR VIRANT:</speaker>

               <p>SDS, gospod Tanko.</p>
            </sp>
            <sp xml:id="SDT6-KPDZ-redna-27-2012-10-02.sp14">

               <speaker>JOŽE TANKO (PS SDS):</speaker>

               <p>Hvala lepa za besedo. Najprej eno tako vprašanje. V gradivu, ki smo ga dobili od
               Mojce Prelesnik piše, predlog proračunov Državnega zbora za leti 2013 in 2014, točka
               dnevnega reda se imenuje predlog finančnega načrta Državnega zbora za leti 2013 in
               2014. Mislim da, vsaj dobili naslov enako prepisan tako kot se spodobi, iz dokumenta,
               ki je priložen.</p>
               <p>Drugo, kar je, smo res da v četrtek imeli posvet glede tega dokumenta. Tam smo se pa
               tudi dogovorili, da se pripravi nek predlog, kaj s stanovanji, kaj s praznimi
               stanovanji. Šest dni je od takrat minilo, pa ugotavljam, da tega dokumenta ni oziroma
               tega predloga, kaj bomo s tem počeli. In zdaj, če smo pri vseh stvareh tako natančni,
               bi predlagal, da smo tudi pri tej stvari. Tukaj gre za proračun oziroma za finančni
               načrt, ki je težav dvakrat po približni 26 milijonov evrov in niti tistih stvari, za
               katere smo se dogovorili, da bi bilo dobro pripraviti, ne dobimo za to, da bi lahko
               danes to na kolegiju nekako resno obravnavali. Imam pa glede enega dela tega poročila
               naslednje predloge. Rad bi, da bi od leta 2008 do leta 2012 spisek, predvsem
               številko, koliko je bilo vsako leto praznih stanovanj? Potem koliko je vsako leto
               plačal Državni zbor za plačila stroškov praznih stanovanj in koliko je bilo izpada
               tako imenovane uporabnine, ker so bila stanovanja prazna? Potem bi za vsako leto
               prosil, da se predvidi oziroma, da tudi stroške vzdrževanja praznih stanovanj? In
               prosil bi pravzaprav tisto, koliko bo za leto 2013 in 2014 stalo tekoče vzdrževanje
               praznih stanovanj in koliko bo izpada uporabnine na račun praznih stanovanj? Hvala
               lepa. Predno karkoli odločamo bi prosil, da dobimo te podatke, ker stalno govorimo o
               varčevanju, koliko smo vse prihranili, pa me zanima, koliko smo pa na teh postavkah
               prihranili.</p>
            </sp>
            <sp xml:id="SDT6-KPDZ-redna-27-2012-10-02.sp15">

               <speaker>PREDSEDNIK DR. GREGOR VIRANT:</speaker>

               <p>Hvala. Glede stanovanj mislim, da smo na neformalnem posvetu sprejeli točno ta sklep,
               torej da se pripravijo možne rešitve. Približno smo tudi videli v katero smer teče
               razprava, to se pravi, da je s tem stanovanjskim fondom nekaj <stage type="mag"/> <stage>(nadaljevanje)</stage> potrebno narediti, da ni prilagojen potrebam, se
               pravi, da so stanovanja prevelika in predvsem, da iz mandata v mandat seveda ostaja
               neko nedoločeno število oziroma različno število praznih stanovanj, ker se tudi
               potrebe spreminjajo. Skratka, struktura stanovanjskega fonda Državnega zbora je
               izrazito nefleksibilna in kar se tiče števila stanovanj in kar se tiče velikosti. In
               tukaj je potrebno nekaj narediti in jaz sem prepričan, da službe že pripravljajo ta
               predlog kot je bilo dogovorjeno in seveda na naslednjem neformalnem posvetu se bomo o
               tem dogovorili in našli neko rešitev. Dvomim pa, da bomo to že lahko vgradili v
               proračun za leto 2013 ampak, saj pravim, ko bo pripravljeno bomo obravnavali.</p>
               <p>Dobro naprej, kdo je želel oziroma gremo kar po vrsti, SLS, gospod Prevc.</p>
            </sp>
            <sp xml:id="SDT6-KPDZ-redna-27-2012-10-02.sp16">

               <speaker>MIHAEL PREVC (PS SLS):</speaker>

               <p>Hvala lepa za besedo.</p>
               <p>No saj kar na nekaj vprašanj mi je bilo že odgovorjeno, imam pa pravzaprav en
               predlog; zdaj v ta finančni načrt je vključen tudi Državni svet... Ni vključen
               Državni svet? TO se pravi stroški Državnega sveta, zaposlenih... Ne? No, mislil sem
               zaradi tega, ker gre tudi, to se pravi investicijsko vzdrževanje gre tudi za
               prostore, ki jih uporablja Državni svet, iz tega vidika samo. <stage>/ Oglašanje iz klopi./</stage>
               Se pravi, to je to?</p>
               <p>No potem imam pa še eno vprašanje, izobraževanje, strokovno izobraževanje poslancev.
               Tam se je zdaj zgodilo, da je finančne ministrstvo da so naredili črto in tisti
               poslanci, ki nekako niso še podpisali pogodbe v tej smeri, t ose pravi ta sredstva
               izgubijo. Kaj zdaj to pomeni? Kam gredo potem ta sredstva, kje ostanejo? Prosim, to
               je vprašanje.</p>
            </sp>
            <sp xml:id="SDT6-KPDZ-redna-27-2012-10-02.sp17">

               <speaker>PREDSEDNIK DR. GREGOR VIRANT:</speaker>

               <p>Saj lahko kar jaz odgovorim, Državni svet ima seveda svoj proračun in se tudi
               samostojno pogaja z Ministrstvom za finance in tudi sam sprejme svoj finančni načrt.
               Seveda investicije in investicijsko vzdrževanje je na Državnemu zboru. Pri nas se ta
               sredstva planirajo kolikor sploh se, vedno je bila takšna praksa. Sva se tudi s
               predsednikom Državnega sveta dobila na to temo in seveda se lahko dogovorimo tudi
               drugače, lahko bi ta sredstva planirali tudi tam ampak potem bi morali oni
               izpogajati. Zaenkrat pa ostaja tako kot je. </p>
               <p>Glede drugega pa velja tako kot za vse druge izdatke, razen plač, če se ne motim,
               potnih stroškov. Velja, da je proračun zaprt in da o posameznih izdatkih odloča
               neposredno Ministrstvo za finance in seveda odobri izdatek, če je nujen, kaj pomeni
               da tudi v temu primeru izobraževanje je potrebno utemeljiti to nujnost in MF se potem
               odloča. To je vse.</p>
               <p>Nova Slovenija, mag. Tonin.</p>
            </sp>
            <sp xml:id="SDT6-KPDZ-redna-27-2012-10-02.sp18">

               <speaker>MAG. MATEJ TONIN (PS NSi):</speaker>

               <p>Jaz bi se dotaknil nakupa avdiovizualne opreme. Zdaj, v začetku našega mandata se je
               v naši poslanski skupini oglasila urednica tega tretjega, parlamentarnega programa in
               je malo pojamrala, povedano po domače, nad zastarelostjo opreme v tej naši veliki
               sejni dvorani in da so nekatere kamere tik pred izdihom, da bi bilo potrebno to nekaj
               narediti, da se nam ne bo zgodil mrk. In, ko sva bila s predsednikom nedavno na neki
               oddaji na televiziji sem jaz med drugim tudi omenil, da pa mi pa predvidevamo zdaj
               določene posodobitve pri avdiovizualni opremi. In, kot sem z njene strani slišal, za
               njih, torej za televizijo posodobitev video opreme niti ni bistvena in da se jim zdi
               v temu trenutku nepotrebna. Zdi se mi normalno in razumem zakaj je potrebna
               posodobitev avdio opreme ker se iz tega pišejo magnetogrami in to je potrebno za delo
               Državnega zbora ampak, ko pa govorimo o video opremi bi pa jaz vendarle se povezal
               vsaj s tretjim programom in ugotovil ali so te posodobitve v temu trenutku, ker gre
               za kar precejšen znesek potrebne <stage type="mag"/>
               <stage>(nadaljevanje)</stage> in če ne bi bilo boljše ta denar vložiti v tiste stvari, ki jih oni
               hočejo in na katere oni opozarjajo, da so problematične. Mislim, da ni treba biti
               konkreten, ampak oni imajo natančen spisek kaj je pri teh stvareh problematično.</p>
            </sp>
            <sp xml:id="SDT6-KPDZ-redna-27-2012-10-02.sp19">

               <speaker>PREDSEDNIK DR. GREGOR VIRANT:</speaker>

               <p>Hvala lepa.</p>
               <p>No, temu vprašanju se pridružujem tudi sam oziroma tej pripombi. Tudi jaz mislim, da
               je treba te stvari reševati nekako v dogovoru z uredništvom tretjega programa.</p>
               <p>Na isto temo, gospod Möderndorfer? Prosim, izvolite, pa bom potem dal besedo
               generalni sekretarki.</p>
            </sp>
            <sp xml:id="SDT6-KPDZ-redna-27-2012-10-02.sp20">

               <speaker>JANI MÖDERNDORFER (PS PS):</speaker>

               <p>Jaz sicer nisem želel sploh razpravljati na to temo, ampak bi kljub temu opozoril,
               glede na to, da je gospod Tonin omenil kamere in avdio-video tehniko in kaj je bolj
               smotrno in kaj ni bolj smotrno. Z načelnimi razlogi bi se sicer strinjal s tem, kar
               je predlagal gospod Tonin, ampak dajmo razčistiti eno stvar. Javni zavod RTV
               Slovenija ima tudi ne samo 1. in 2. program, ampak ima tudi 3. program. Ta isti
               Državni zbor je pred leti obravnaval kako se bo ta 3. program izvajal. In zdaj
               razmišljati o tem ko je ta ista vlada, seveda, ki je nekoč bila opozicija, zahtevala
               ta 3. program, znižala sredstva RTV-ju za 1 evro, zdaj bo pa Državni zbor iz svojih
               stroškov kupoval kamere, ki jih mora v resnici kupiti po pogodbi RTV. Se opravičujem,
               malo smo zašli s terena, ampak te stvari je treba zložiti vsako na svoje mesto.
               Državni zbor nima kaj to kupovati. Jaz se strinjam, da je to nujno potrebno, ampak se
               bo treba najprej generalno dogovoriti kdo je odgovoren za prenos teh oddaj, kdo je
               zadolžen v tej državi, da bo kupoval in plačeval to opremo. Mislim, da imamo tam en
               nadzorni svet, ki ga ni, in naj pove svoje če zmore, ker ga ni ali bo ta problem 3.
               programa reševal. In vas lepo prosim, gospod Tonin, ne vmešavajte RTV zgodbe zdaj v
               finančni načrt Državnega zbora, ker nima skupnega prav nič.</p>
               <p>Se pa strinjam, da je to problem, ampak kje drugje ob kakšni drugi uri na kakšno
               drugo tematiko.</p>
               <p>Hvala.</p>
            </sp>
            <sp xml:id="SDT6-KPDZ-redna-27-2012-10-02.sp21">

               <speaker>PREDSEDNIK DR. GREGOR VIRANT:</speaker>

               <p>Najprej generalna sekretarka, potem bo dopolnil še gospod Jermol.</p>
            </sp>
            <sp xml:id="SDT6-KPDZ-redna-27-2012-10-02.sp22">

               <speaker>MOJCA PRELESNIK:</speaker>

               <p>Hvala lepa.</p>
               <p>Ja, točno tako. PO zakonu je televizija tista, ki je odgovorna za prenos, nismo v
               Državnem zboru. Skratka, tudi kamere so od Televizije Slovenija, tako da tukaj je
               treba z roko v roki delati. Nismo pa v Državnem zboru odgovorni za to. Ampak,
               Avdio-video studio mi moramo narediti, da se nam signal ne poruši. To, zdaj čisto,
               seveda ima zvezo s kamero, ampak ne neposredne zveze.</p>
               <p>Tako, da za samo tehniko pa bi prosila, predsednik, če lahko gospod Jermol
               pojasni.</p>
            </sp>
            <sp xml:id="SDT6-KPDZ-redna-27-2012-10-02.sp23">

               <speaker>PREDSEDNIK DR. GREGOR VIRANT:</speaker>

               <p>Seveda.</p>
            </sp>
            <sp xml:id="SDT6-KPDZ-redna-27-2012-10-02.sp24">

               <speaker>MAG. PETER JERMOL:</speaker>

               <p>Hvala lepa.</p>
               <p>Kot prvo, mi že vsa leta, še pred prenovo velike dvorane zelo tesno sodelujemo z RTV
               Slovenija, z odgovorno urednico in vsemi skupaj. Skratka, skupaj z njimi smo tudi
               obnovili to dvorano, tako da kar se sodelovanja tiče, mislim, da tukaj ni nobenih
               težav.</p>
               <p>Zdaj, ko pa smo v kriznih časih, smo pa mi v tem načrtu prenove velike dvorane
               načrtovali, kot urgentno prenovo konferenčno-glasovalnega sistema. To je sistem, ki
               vam omogoča normalno produkcijo dela. Ker, jaz mislim, da si v tem času ne morete
               privoščiti ali da boste jutri zaradi odpovedi sistema glasovali ročno ali celo
               poimensko oziroma kar Poslovnik predvideva. Zato v letošnjem, poglejte, v veliki
               dvorani imate Philipsovo opremo, ta oprema bo v času obnove, to se pravi leta 2014,
               ko je stara skoraj 15 let, in mi na trgu, na celem svetovnem trgu ne dobimo več
               rezervnih delov. Najbolj kritična je naprava predsedujočega in seveda samo upamo, da
               bo do te prenove zdržala. To so dejstva, in mi kot informatiki vas moramo, vas
               cenjeni kolegi, na to opozoriti. Glede na to kaj boste sprejeli, tako bomo lahko tudi
               naprej delali. To je tudi vsa zgodba.</p>
               <p>Seveda, preden gremo v prenovo konferenčno-glasovalnega sistema, gremo eno leto prej,
               to se pravi v letu 2013 prenoviti avdio studio, digitalizirati, da bomo lahko
               zagotavljali za lastne potrebe, za lastno proizvodnjo, to se pravi za izdelavo
               magnetogramov, kvaliteten zvok in tudi za vse te zahtevne prenose, ob raznih
               slavnostnih sejah in drugih dogodkih, ki se dogajajo v veliki dvorani.</p>
               <p>Hvala lepa.</p>
            </sp>
            <sp xml:id="SDT6-KPDZ-redna-27-2012-10-02.sp25">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>No, v vsakem primeru bomo takrat, ko bo do realizacije tega prišlo stopili v stik
               tudi z<stage type="mag"/> <stage>(nadaljevanje)</stage> uredništvom tretjega
               programa in videli, če je tukaj možna kakšna sinergija in tako naprej. Gospod
               Tanko.</p>
            </sp>
            <sp xml:id="SDT6-KPDZ-redna-27-2012-10-02.sp26">

               <speaker>JOŽE TANKO (PS SDS):</speaker>

               <p>Hvala lepa. Prej sem naštel nekaj zadev povezanih s praznimi stanovanji in del tega
               je povezan tudi s proračunom za 2013 in 2014 in predlagam, da odločanje o tem
               predlogu opravimo takrat, ko bomo dobili te podatke. Mislim, da vsaj vemo, o kakšnih
               dimenzijah govorimo, na kaj se to nanaša, koliko bo predvidoma tega, ker proračun je
               tudi predlog. Če boste pripravili do jutri, predlagam, da imamo jutri kolegij, pa
               bomo... Saj to ni smešno, ampak rad bi vedel, kaj to stane državni zbor, če že
               odločamo o 26-ih milijonih evrov, bi rad vedel, koliko je tega, kar pokrivamo
               dejansko luknjo za prazna stanovanja. Tako po vprašanju tekočih stroškov, se pravi
               elektrike, priklopa za internet, komunalnih storitev itd., vodarine in koliko je
               tistega, kar ni zabeleženo kot prihodek v tem delu oziroma je izpad tega. Mislim, da
               je to korekten predlog. Mi nismo imeli časa, da bi te zadeve prej obravnavali oziroma
               tudi podatkov po tem posvetu ni bilo nobenih danih, ker vse, kar je bilo rečeno je,
               ko bo pripravljeno se bo to obravnavalo na naslednjem posvetu. To mene ne zadovolji,
               gospod predsednik državnega zbora. Želim podatke, če odločam. Če ne želite, da
               odločam, pač ni treba niti podatkov dati. Ampak to je korekten predlog do služb
               Državnega zbora. Najbrž pa to evidenco od 2008 do 2012 že imate, tudi imate za, če
               drugega ne, za letošnje leto vse narejeno in tudi lahko predvidite oceno za naprej,
               glede na to, kako se te zadeve odvijajo. In bi res prosil, mene to zanima enostavno.
               Tudi tisto, kar je vezano na načrt oziroma na to, kakšna bo politika glede tega. To
               je navsezadnje tudi kar pomembna postavka v tem proračunu.</p>
            </sp>
            <sp xml:id="SDT6-KPDZ-redna-27-2012-10-02.sp27">

               <speaker>PREDSEDNIK DR. GREGOR VIRANT:</speaker>

               <p>Generalna sekretarka.</p>
            </sp>
            <sp xml:id="SDT6-KPDZ-redna-27-2012-10-02.sp28">

               <speaker>MOJCA PRELESNIK:</speaker>

               <p>Hvala lepa. Jaz ponovno poudarjam. Kar se stanovanj tiče, gre za strogo namenska
               sredstva. Mi na neformalnem sestanku nismo govorili niti o rokih, niti kdaj se bo k
               tem stvarem pristopilo, ker je potrebno, da Mandatno-volilna komisija in Kolegij
               predsednika Državnega zbora primarna odloči, kaj se bo s temi stanovanji sploh
               naredilo. Skratka mi v službah delamo, kar lahko naredimo in smo že naslovili
               vprašanje na Ministrstvo za pravosodje in javno upravo, kjer so nam povedali, da se s
               to problematiko ukvarjajo in da nam svetujejo enotno ureditev področja. Ocenjujemo,
               da je tukaj smotrno iti z roko v roki z Ministrstvom za pravosodje oziroma na nivoju
               celotne države. Ne glede na to smo mi pristopili že k pridobivanju posameznih
               podatkov, tako kot ste se na neformalnem sestanku dogovorili. Skratka, pridobivamo
               ponudbe, tako kot ste želeli za letni najem; hotelskih storitev in tako naprej.
               Skratka, mi pridobivamo te ponudbe, danes smo dobili odgovor enega hotela, kjer nam
               zagotavljajo, da to ni možno recimo, pričakujemo pa še nadaljnje odgovore. Upamo, da
               bo kje to sploh možno. To je temeljita študija, ki se ne more v treh dneh narediti,
               ker si odvisen od podatkov zunanjih.</p>
               <p>Ponovno pa poudarjam, da tukaj gre za prihodke, vedno gre v proračun. Vedno, skratka
               mi še vedno dajemo v proračun in ta denar se na tej proračunski postavki nabira,
               torej ni relevantna kot odhodek, ampak zgolj kot prihodek. Mi pa vsa stanovanja
               oddamo. Mi imamo vsa stanovanja vedno oddana, razen tista, ki so v obnovi ali
               kakorkoli že. Skratka, če med poslanci ni interesa za najem posameznega stanovanja,
               ga oddamo v najem drugam. To jaz ocenjujem skrajno gospodarno ravnanje in to pomeni,
               da stroška ni. Hvala lepa.</p>
            </sp>
            <sp xml:id="SDT6-KPDZ-redna-27-2012-10-02.sp29">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-27-2012-10-02.sp30">

               <speaker>JOŽE TANKO (PS SDS):</speaker>

               <p>Hvala lepa. Če to drži, potem do jutri lahko dobimo, za 2008 stroška ni, do 2009
               stroška ni, 2010 stroška ni, to najbrž ni noben problem, če je to tako. In predlagam,
               da to naredite. Jaz rabim samo podatke, koliko je bilo v tem času praznih stanovanj
               in kakšni stroški so bili v času, ko so <stage type="mag"/> <stage>(nadaljevanje)</stage> bila stanovanja prazna plačani stroški, govorim o
               stroških plačani iz državnega proračuna za storitve, ki so vezane na stanovanje ne
               glede na to ali je polno ali prazno. Je pa eden del mojega predloga, je bil povezan
               tudi s tem, ker se nanaša na prihodkovni del, to se pravi, na tako imenovano
               uporabnino, ki jo vplačujejo tisti, ki so v stanovanju, obrabnino ali karkoli že temu
               rečete in predlagam, da to naredite. Jaz ne vem, v čem je to problem, če je tako
               idealno v tem delu. Predlagam, da to naredite preden bomo odločili o tem, kar je na
               mizi. Nanaša se na leti 2013 in 2014 in pa poročilo za nazaj, ta evidenca
               obstaja.</p>
            </sp>
            <sp xml:id="SDT6-KPDZ-redna-27-2012-10-02.sp31">

               <speaker>PREDSEDNIK DR. GREGOR VIRANT:</speaker>

               <p>Preden dam besedo mag. Potrati, ali lahko še enkrat natančno specificirate katere
               podatke točno hočete imeti seveda boste vse dobili? V redu. Bo pripravljeno. Mislim
               pa, da to ni povezano s sprejemanjem proračuna za 2013 in 2014, ker mi se moramo
               odločiti generalno kaj bomo s tem stanovanjskim fondom naredili in karkoli bomo
               naredili bo imela učinek samo prodaja. Kajti, ko gre za obnove in investicijsko
               vzdrževanje in vse te stvari se to vse financira iz uporabnin, to so namenska
               sredstva, ki se za to uporabljajo. Mag. Potrata, najprej.</p>
            </sp>
            <sp xml:id="SDT6-KPDZ-redna-27-2012-10-02.sp32">

               <speaker>MAG. MAJDA POTRATA (PS SD):</speaker>

               <p>Hvala, ker nadomeščam vodjo poslanske skupine in ker je vprašanje, kdaj ga bom spet
               nadomeščala bi vendarle v zvezi s službenimi stanovanji rada povedala to, da v vsakem
               mandatu obravnavamo vprašanje službenih stanovanj. Če bi sedaj jaz bila rahlo cinično
               razpoložena, potem bi rekla, dajmo na vsaki volitvah kot enega od kriterijev dati, da
               mora biti kandidat iz Ljubljane. Ker namreč to tisti, ki ne potrebujejo in ne
               uporabljajo službenih stanovanj na ta problem gledajo bistveno drugače kot gledajo na
               ta problem tisti, ki so iz oddaljenih krajev in se moremo spopasti tudi s tem, da
               stanujemo tu, čeprav bi bili raje na naslovu svojega stalnega bivališča. Bi vljudno
               prosila, da tudi to upoštevate, tisti ki imamo službena stanovanja smo ves čas pod
               pezo teh očitkov o tem, kaj je. To ne pomeni, da jaz ne vidim rešitve, to je res,
               vprašanje je, ali imamo stanovanjski fond, ki je v resnici primeren, saj res ne vem,
               zakaj bi morali imeti velika stanovanja, ki so potem tudi predmet visokih stroškov in
               morebiti tudi interesa za nje take ni in smo poslanke in poslanci v zelo različnem
               položaju. To je moj apel, ko boste. Jaz sem pa že, o prodaji stanovanj se je
               razmišljalo, kar jaz vem, v mandatu 2004 - 2008, v mandatu 2008 - 2011, sem bila celo
               jaz v eni taki delovni skupini, ki naj bi neko rešitev poiskala in sedaj se spet
               ukvarjamo s to idejo. To je resen problem in jaz bi vas prosila, da razmišljate o
               tem, da moramo poiskati tako rešitev, ki bo poslankam in poslancem zagotavljala tudi
               dobre delovne pogoje. Hvala.</p>
            </sp>
            <sp xml:id="SDT6-KPDZ-redna-27-2012-10-02.sp33">

               <speaker>PREDSEDNIK DR. GREGOR VIRANT:</speaker>

               <p>Gospod Tanko, najprej. Potem še gospa generalna sekretarka.</p>
            </sp>
            <sp xml:id="SDT6-KPDZ-redna-27-2012-10-02.sp34">

               <speaker>JOŽE TANKO (PS SDS):</speaker>

               <p>Hvala lepa. Tole kar je gospa Potrata rekla, drži, zato predpostavljam, da imamo to
               bazo podatkov narejeno tudi. Tudi v tem mandatu smo seznanjeni, da je del stanovanj
               praznih, približno četrtina vseh stanovanj. Mislim, da ni nobeden problem ugotoviti
               koliko je stroškov s temi praznimi stanovanji, ki jih plačuje DZ in ta podatek bi
               prosil preden o čemerkoli odločam. Če pa tega ne moremo pripraviti in neke ocene, ker
               tudi to je ocena, to je predviden scenarij odvijanja dogodkov proračuna je, potem
               nekaj narobe z nami. Jaz to pričakujem, da bomo dobili. Čudno se mi zdi, da je
               potrebno toliko besed o taki trivialni stvari, koliko koštajo DZ prazna stanovanja.
               To pa res ni neka zahtevna materija, da bi to izračunali.</p>
            </sp>
            <sp xml:id="SDT6-KPDZ-redna-27-2012-10-02.sp35">

               <speaker>PREDSEDNIK DR. GREGOR VIRANT:</speaker>

               <p> Jaz bi sedaj rekel, da mešamo dve stvari. Eno je naša <stage type="mag"/> <stage>(nadaljevanje)</stage> generalna odločitev o stanovanjskem fondu, ki je
               verjetno ne bomo sprejeli danes, ko pravite, da seje skozi več mandatov to vleče.
               Stvari so pripravljene in na neki točki se bomo pač odločili. Je tudi nesmiselno da
               zdaj na kolegiju to razpravo širimo, ker smo jo začeli na neformalnem posvetu in jo
               bomo nadaljevali in na koncu bo sprejel kolegij neko odločitev. Nima pa to nobene
               zveze, nobene zveze, s sprejemanjem finančnega načrta za 2013 in 2014, ki ga pa
               moramo sprejeti v roku. Najbrž ne bomo edini proračunski uporabnik, ki ne bo poslal
               vladi finančnega načrta. Vlada v četrtek sprejema proračun in najbrž bi bilo nekoliko
               ne navadno, če je državni zbor edina inštitucija, ki ne sprejme svojega finančnega
               načrta. Je pa tudi možno, če se vam zdi to pravi n bo Vlada odločala brez našega
               predloga pa bo zakonodajna veja oblasti pustila izvršni da ji ukroji proračun, kakor
               koli.</p>
               <p>Še generalna.</p>
            </sp>
            <sp xml:id="SDT6-KPDZ-redna-27-2012-10-02.sp36">

               <speaker>MOJCA PRELESNIK:</speaker>

               <p>Jaz ponovno poudarjam, da nekaj so prihodki, nekaj so odhodki. In tukaj imam podatek,
               za leto 2011 je bilo tri tisoč petsto enajst evrov stroškov, v letu 2011 tri tisoč
               petsto enajst evrov. Da ne govorimo pa o prihodkih, ki so bistveno večji od
               stanovanj, ki se nalagajo vsako leto.</p>
               <p>Tako da, praznih stanovanj pa gospod Tanko, jaz ne vem od kje imate podatek ampak
               praznih stanovanj v Državnemu zboru ni razen tistih nekaj stanovanj, ki se vsakič v
               paketu renovirajo. Praznih stanovanj ni! Hvala lepa.</p>
            </sp>
            <sp xml:id="SDT6-KPDZ-redna-27-2012-10-02.sp37">

               <speaker>PREDSEDNIK DR. GREGOR VIRANT:</speaker>

               <p>Dobro, jaz sem dobil proceduralni predlog, ki ga seveda ne podpiram, ker moramo
               zadevo danes obravnavati pa ga bom vseeno dal na glasovanje. Torej, kdo je za to, da
               preložimo odločanje o finančnem načrtu.</p>
               <p>Prosim, kdo je za? <stage>(SDS.)</stage> Kdo je proti? <stage>(Nihče.)</stage></p>
               <p>Predlog ni sprejet, ker odločamo s šestinštiridesetimi glasovi.</p>
               <p>Prav, potem bi dal pa predlagani finančni načrt na glasovanje.</p>
               <p>Kdo je za predlagani finančni načrt, prosim? <stage>(PS, DL, DeSUS, SLS, NSi, Narodni
               skupnosti.)</stage> Kdo je proti? <stage>(Nihče.)</stage></p>
               <p>Predlog sprejet.</p>
               <p>Bomo pa seveda temeljito spremljali realizacijo in se o vseh teh vprašanjih obnove
               avdio-video studia, stanovanjskega fonda še skozi leto pogovarjali, to vam
               zagotavljam. ZDAj s tem finančnim načrtom dobimo nek generalni okvir znotraj katerega
               se lahko gibljemo, vse kar se bo pa znotraj tega dogajalo, gibanje, število
               zaposlenih, stanovanjski fond, investicije, IT oprema in tako naprej bomo pa tako
               sproti obravnavali, nobena odločitev ne bo šla mimo kolegija ali pa vsaj mimo
               formalnega posveta.</p>
               <p>Dobro, gremo na <title>2. TOČKO DNEVNEGA REDA - TO JE OBRAVNAVA ZAKONA PO SKRAJŠANEM
                  POSTOPKU.</title> Vlada je poslala v Državni zbor <title>PREDLOG ZAKONA O SPREMEMBAH IN DOPOLNITVAH ZAKONA O VISOKEM ŠOLSTVU,</title>
               po skrajšanem postopku.</p>
               <p>Z nami je gospod generalni sekretar. Se opravičujem, če bi prevej vedel da bo ta
               razprava toliko časa trajala bi zamenjal vrstni red točk ampak ste pa lahko malo
               spremljali kako te zadeve potekajo pri nas. Zdaj vam pa dajem besedo za obrazložitev,
               prosim.</p>
            </sp>
            <sp xml:id="SDT6-KPDZ-redna-27-2012-10-02.sp38">

               <speaker>DR. BOŽO PREDALIČ:</speaker>

               <p>Hvala za besedo, opravičilo tudi ni bi bilo potrebno, konec koncev sem z razumevanjem
               spremljal zanimivo razpravo.</p>
               <p>Če pa grem na nalogo, ki jo imam, Vlada Republike Slovenije predlaga Državnemu zboru,
               da predlog Zakona o spremembah in dopolnitvah Zakona o visokem šolstvu obravnava po
               skrajšanem postopku saj gre v temu primeru za manj zahtevne spremembe zakona, ki pa
               so nujno potrebne.</p>
               <p>O predlogu zakona se spreminjajo nejasne določbe glede začetka postopka ponovne
               akreditacije oziroma zunanje evalvacije visokošolskega zavoda ali študijskega
               programa in jasneje opredeljuje njena veljavnost. Z zamikom datumov povezanih s
               ponovno akreditacijo in zunanjo evalvacijo visokošolskih zavodov pa je Nacionalni
               agenciji Republike Slovenije za kakovost v visokem šolstvu omogočena kakovostna
               izvedba teh evalvacij. Visokošolskim zavodom pa nemoteno izvajanje kreditiranih, to
               je javno veljavnih študijskih programov.</p>
               <p>Pri svetu nacionalna agencija Republike Slovenije za kakovost v visokem šolstvu se
               sestava ki je sledila posameznim pravnim oblikam oziroma združenjem, ki opravljajo
               svojo dejavnost na področju visokega in višjega šolstva,<stage type="mag"/> <stage>(nadaljevanje)</stage> spreminja tako, da se od tega odmika. Predstavniki
               sveta nacionalne agencije Republike Slovenije za kakovost v visokem šolstvu bodo
               strokovnjaki posameznih študijskih področij KLASIUS, predstavniki študentov in
               gospodarstva oziroma negospodarstva, pri čemer se število zadnjih povečuje na tri.
               Prav tako se upoštevajoč opomin Evropske komisije za obstoječi sistem izvajanja
               transnacionalnega izobraževanja pomeni omejitev svobode ustanavljanja ter povečuje
               breme tujega izvajalca visokošolske dejavnosti, ki dopolnjuje 33.c člen zakona. S
               spremembo 63. člena se odgovorni osebi visokošolskega zavoda omogoči, da poleg oblik
               neposredne pedagoške obveznosti določi tudi število ur osnovne neposredne pedagoške
               obveznosti. Hvala.</p>
            </sp>
            <sp xml:id="SDT6-KPDZ-redna-27-2012-10-02.sp39">

               <speaker>PREDSEDNIK DR. GREGOR VIRANT:</speaker>

               <p>Hvala. Odpiram razpravo. Mag. Majda Potrata. Prosim.</p>
            </sp>
            <sp xml:id="SDT6-KPDZ-redna-27-2012-10-02.sp40">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik. V poslanski skupini Socialnih demokratov
               nasprotujemo temu, da bi se zakon obravnaval po skrajšanem postopku. Naj utemeljim.
               Vse štiri postavke, o katerih je govoril gospod generalni sekretar, ki zadevajo Zakon
               o visokem šolstvu oziroma njegove spremembe, so bile prvotno predvidene za nujni
               postopek. Kratek rok za razpravo in vse kar je potem odmevalo v slovenski javnosti,
               je napeljalo spremembo nujnega postopka v skrajšani postopek. Jaz vam lahko po 142.
               členu Poslovnika berem katere točke so za skrajšani postopek in po 143. členu katere
               so za nujni postopek. In če so vse štiri vsebinske določbe takšne, da so bile prvotno
               pojasnjene kot takšne, da bo imelo to usodne posledice za državo, če ne bo zakon
               sprejet po nujnem postopku, ker je nujen zaradi interesov varnosti ali obrambe države
               ali zaradi odprave posledic naravnih nesreč in še naprej. Študijsko leto se je
               začelo. Kot rečeno na to temo je bila sklicana tudi nujna seja Odbora za
               izobraževanje, znanost, kulturo, šport in mladino in eden od sklepov tega odbora je
               tudi bil ta, da so zakonodajni postopki, ki zadevajo visoko šolstvo, takšni da je o
               njih treba opraviti javno razpravo z zainteresirano in strokovno javnostjo. In če
               zdaj vztrajamo pri skrajšanem postopku, še enkrat povem, gre pa za sklop štirih tem
               tako akreditacije, potem je tu svet NAKVIZ, internacionalizacija in 63. člen, ki
               govori o drugačni obvezi, je težko razumeti, da je iz prvotno nujnega se zdaj to
               prekvalificiralo v, kako že, tu imate manj zahtevne spremembe in dopolnitve, ker
               naslednji je prenehanje veljavnosti posameznega zakona, manj zahtevne uskladitve
               zakona z drugimi zakoni ali s pravom Evropske unije, to je samo ena stvar, ki je
               takšna, in postopki pred Ustavnim sodiščem. Zdaj sem vam vse štiri alineje
               skrajšanega postopka prebrala iz 142. člena Poslovnika. In jaz mislim da, če kaj,
               potem je prav, da bi šel ta zakon po rednem postopku. To je stališče Poslanske
               skupine Socialnih demokratov. Hvala.</p>
            </sp>
            <sp xml:id="SDT6-KPDZ-redna-27-2012-10-02.sp41">

               <speaker>PREDSEDNIK DR. GREGOR VIRANT:</speaker>

               <p>Gospod Möderndorfer, prosim.</p>
            </sp>
            <sp xml:id="SDT6-KPDZ-redna-27-2012-10-02.sp42">

               <speaker>JANI MÖDERNDORFER (PS PS):</speaker>

               <p>Spoštovani predsednik.</p>
               <p>To pot bom prihranil vse besede in stavke kaj si mislim o tem zakaj ta zakon ne
               opravičuje niti enega razloga zakaj bi moral iti po skrajšanem postopku. Vas bom pa
               spomnil na vaš poziv. V začetku julija meseca, me boste popravil kdaj je točno bilo,
               zagotovo pa pred poletnimi počitnicami, ste zelo jasno v tem prostoru in večkrat tudi
               v javnosti povedal, da ne boste odobraval oziroma ni več razlogov za takšno hitenje v
               tej državi in da <stage type="mag"/> <stage>(Nadaljevanje)</stage> seveda si
               zakonodaja, ki jo vlaga tako Vlada in obravnava Državni zbor enega in drugega akterja
               v tej zgodbi zasluži normalen in redni postopek iz več razlogov, ki so nam vsem v tem
               prostoru znani in jasni. In zato, seveda, apeliram ne samo na vas predsednik, tudi na
               vaše predstavnike znotraj Državljanske liste v poslanski skupini, kajti problem, ki
               se pojavlja je, da vi dostikrat rečete, da seveda boste glasovali drugače, vaša
               poslanska skupina, katere del ste tudi vi, seveda, odraža popolnoma drugačno mnenje.
               Zavedam se, da lahko poslanska skupina počne kar želi, kar hoče, vendar ne smemo
               pozabiti, da ste tudi predsednik te iste stranke, ki kroji in usmerja politiko.
               Karkoli boste naredil oziroma stranka, seveda, vas ničesar ne zavezuje, ampak samo
               javno apeliram, za božjo voljo, prenehajmo v tem Državnem zboru s prikazovanjem
               izrednih razmer. Če pa so, pa dajmo to povedati na glas, pa bomo imeli razloge še za
               kaj drugega, ne samo za to. Hvala.</p>
            </sp>
            <sp xml:id="SDT6-KPDZ-redna-27-2012-10-02.sp43">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Bom izrekel tudi svoje mnenje o tem skrajšanem postopku. Naprej gospod
               Tanko.</p>
            </sp>
            <sp xml:id="SDT6-KPDZ-redna-27-2012-10-02.sp44">

               <speaker>JOŽE TANKO (PS SDS):</speaker>

               <p>Hvala lepa. Mi bomo ta postopek podprli. Menimo, da zadeve in te neprijetnosti, ki so
               se zgodile v tem visokošolskem prostoru s tem, ko so nekateri procesi zastali, da je
               potrebno to urediti. Mislim, da tudi skrajšani postopek zadovoljuje možnost ureditve
               teh stvari v še primernem času, glede na to koliko zamude je v tem delu nastalo.</p>
               <p>Če bo ta postopek sprejet to pomeni, da bo obravnava zakona zaključena, recimo, v
               mesecu novembru. In možnost s tem podaljšanjem obdobja je dana tudi vsem tistim, ki
               so zamudili prijave, da te zadeve pravočasno uredijo in istočasno dobi pa tudi
               agencija možnost, da stvari sprocesira po neki normalni zadevi. Če se boste odločili
               za proces zavlačevanja tudi v redu. Samo vprašanje za koga. Mislim, da je te stvari
               potrebno urediti zato, ker so nastale tudi v visokošolskem prostoru. Ni to sedaj neka
               odločitev povezana, ne vem, koalicijo, ampak zato, ker so napake nastale v tistem
               delu, ki je dolžna te zadeve urediti. Mi bomo ta predlog podprli.</p>
            </sp>
            <sp xml:id="SDT6-KPDZ-redna-27-2012-10-02.sp45">

               <speaker>PREDSEDNIK DR. GREGOR VIRANT:</speaker>

               <p>Gospod Predalič.</p>
            </sp>
            <sp xml:id="SDT6-KPDZ-redna-27-2012-10-02.sp46">

               <speaker>DR. BOŽO PREDALIČ:</speaker>

               <p>Hvala lepa za besedo, gospod predsednik. Spoštovani poslanci. Jaz bi k svojemu uvodu
               dodal še dejstvo, da nekateri visokošolski zavodi niso pravočasno vložili vlog za
               podaljšanje kreditacij. V skladu s šestim in sedmim odstavkom 23. člena o spremembah
               in dopolnitvah zakona o visokem šolstvu. NAKVIS pa ni sprejel programa dela usklajeno
               z zakonsko določenimi roki. Zato je potrebna o odprava teh določb hkrati pa je treba
               odpraviti tudi nejasnost v delu, ki določa začetek postopka nove kreditacije oziroma
               zunanje evalvacije. Poleg tega, da ta predlog zakona, po našem trdnem prepričanju,
               izpolnjuje popolnoma vse poslovniške pogoje za skrajšani postopek pa bi
               prekvalifikacija v redni postopek dejansko pripeljala do časovne stiske, ko bi
               verjetno zakon ne bi stopil v veljavo pred novim letom in bi lahko nekateri
               visokošolski zavodi po novem letu ostali brez akreditacij, kar je pa nedvomno
               poteguje s seboj velike posledice. Zato predlagam, da se odločite v duhu kot je Vlada
               predlagala. Vsi poslovniški pogoji so izpolnjeni. Apeliram na skrajšani postopek.
               Hvala.</p>
            </sp>
            <sp xml:id="SDT6-KPDZ-redna-27-2012-10-02.sp47">

               <speaker>PREDSEDNIK DR. GREGOR VIRANT:</speaker>

               <p>Mag. Potrata.</p>
            </sp>
            <sp xml:id="SDT6-KPDZ-redna-27-2012-10-02.sp48">

               <speaker>MAG. MAJDA POTRATA (PS PS):</speaker>

               <p>Hvala. Prepričana sem, da zelo natančno spremljate medije. In v medijih sta obe
               strani, tako rektorji, se pravi tisti, ki so odgovorni za funkcioniranje posameznih
               državnih univerz, kot tudi NAKVIS s posebnimi obvestili obvestili javnost, da razlage
               s katerimi se postavlja pod vprašanje <stage type="mag"/>
               <stage>(Nadaljevanje)</stage> veljavnost diplom in akreditacij, niso take narave kot je to
               pojasnjeno in pri utemeljevanju nujnega postopka. Ker gre za zelo različne poglede na
               stvari, ker človek dobi občutek, da se tisti, ki bi morali poslušati, izognejo temu,
               da bi slišali odgovorne osebe, je seveda mogoče še vztrajati kar naprej pri teh
               pojasnilih o katerih zdaj slišimo. Dejstvo pa je, da so res da nekateri zamiki pri
               imenovanju nacionalne agencije za kakovost v visokem šolstvu, povzročili tudi to, da
               tudi Nakvis še ni akreditiran v okviru Enke. To pa je vprašanje, ki je vredno
               temeljitega premisleka, zakaj se je to zgodilo in zakaj ni bilo v interesu, da bi se
               Nakvis oblikoval in tudi takrat, ko smo oblikovali svet v prejšnjem mandatu, je bilo
               opravljenih veliko razprav, da smo prišli potem do take sestave sveta, kakšen je bil
               takrat in zdaj ga na hitro spreminjamo. In na seji odbora je bilo pojasnjeno, da bo
               Nakvis imel enako sestavo po istem principu kot je sestava strokovnega sveta za
               splošno izobraževanje. In pri tem je bilo pozabljeno, da eno je obvezno osnovno
               šolsko pa predšolsko usposabljanje otrok, vzgoja in izobraževanje v vrtcu pa potem v
               osnovni šoli, v srednji šoli in višješolskih programih in obravnava tistega dela
               izobraževanja, ki mu rečemo terciarno in je po ustavi avtonomno. In samo na eno
               razliko naj opozorim, pa ne bom nadaljevala, ker nočem imeti vsebinsko razpravo še
               globlje. Učni načrti za osnovno šolo se sprejemajo na strokovnem svetu, med tem, ko
               se pa programi sprejemajo na senatih fakultet najprej in potem na senatu univerze. To
               pa je bistvena razlika in govorimo o kakovosti. Hvala.</p>
            </sp>
            <sp xml:id="SDT6-KPDZ-redna-27-2012-10-02.sp49">

               <speaker>PREDSEDNIK DR. GREGOR VIRANT:</speaker>

               <p>Dobro. Moje osebno mnenje je, da glede na vsebino, ta zakon ni primeren za skrajšani
               postopek, ker ne gre za manj zahtevne spremembe in dopolnitve. Nekaj utemeljevanja je
               bilo, ki je bolj kazalo v smer nujnega postopka, torej da bi nastale hujše škodljive
               posledice. Ker gre pa med drugim za kar bistvene spremembe pri strukturi organa
               opravljanja akreditacijskega organa, pa bi zelo težko govorili o manjših oziroma o
               nebistvenih ali manj zahtevnih spremembah in dopolnitvah. To je moje mnenje kot
               predsednika Državnega zbora. Tudi na poslanski skupini smo opravili o tem razpravo,
               vendar ne bom v imenu poslanske skupine s tega mesta razlagal kakšno je stališče.
               Želi še kdo razpravljati? Gospod Tanko, prosim.</p>
            </sp>
            <sp xml:id="SDT6-KPDZ-redna-27-2012-10-02.sp50">

               <speaker>JOŽE TANKO (PS SDS):</speaker>

               <p>Hvala lepa za besedo. Imam pa čisto eno vprašanje. Koliko osebnih mnenj pa imate?
               Koliko osebnih mnenj imate, ker vem za eno od prej, ki je drugačno od tega, ki ste ga
               sedaj povedal, pri isti zadevi. Hvala lepa.</p>
            </sp>
            <sp xml:id="SDT6-KPDZ-redna-27-2012-10-02.sp51">

               <speaker>PREDSEDNIK DR. GREGOR VIRANT:</speaker>

               <p>To ste se zmotili verjetno, ampak nič hudega.</p>
               <p>Še kdo želi? Ja, prosim gospod Tanko.</p>
            </sp>
            <sp xml:id="SDT6-KPDZ-redna-27-2012-10-02.sp52">

               <speaker>JOŽE TANKO (PS SDS):</speaker>

               <p>Hvala lepa. Gospod predsednik, nisem se zmotil. Vam bom zapisnik prinesel.</p>
            </sp>
            <sp xml:id="SDT6-KPDZ-redna-27-2012-10-02.sp53">

               <speaker>PREDSEDNIK DR. GREGOR VIRANT:</speaker>

               <p>Zanesljivo ste se zmotili. Dobro. Dajem torej na glasovanje. Kdo je za to, da se
               zakon obravnava po skrajšanem postopku?</p>
               <p>Kdo je za? <stage>(Nova Slovenija, SLS, DeSUS, SDS.)</stage> Kdo je proti? <stage>(PS, Pozitivna Slovenija,
               SD.)</stage></p>
               <p>Ugotavljam, da predlog ni sprejet.</p>
               <p>Ima še kdo kaj pod točko razno? Gospod Möderndorfer.</p>
            </sp>
            <sp xml:id="SDT6-KPDZ-redna-27-2012-10-02.sp54">

               <speaker>JANI MÖDERNDORFER (PS PS):</speaker>

               <p>Spoštovani predsednik, kolegi! eno stvar bi rad razčistil, ker mislim, da je to prav
               organ za to. V tem Državnem zboru ste se enostavno znotraj koalicije odločili, da
               Komisijo za obveščanje in nadzor varnostnih služb enostavno ne mislite opraviti
               zamenjave. <stage type="mag"/> <stage>(nadaljevanje)</stage> Pač na nek način
               smo dali trikrat to zamenjavo in seveda smo prišli do točke, ko ta komisija ne more
               več opravljati svojega dela. Zdaj imam pa seveda resen problem, ker pa zdaj že kršimo
               poslovnik in dogovore. Pred seboj imam program dela Državnega zbora in če se ne motim
               je jutri, ko je seveda rezerviran dan dopoldne za poslanske skupine, ker je 3.
               oktober je istočasno, ker smo imeli danes rezerviran dan za izredne seje istočasno
               sklicana ob 10.00 dopoldne, ko bodo potekale poslanske skupine tudi sklican odbor.
               Zdaj, jaz sem enkrat predlagal rešitev pa enostavno nekako ne prodrem s tem
               predlogom, da se v času, ko so zasedanja poslanske skupine preprosto ne more odvijati
               noben odbor in nobena komisija. Tako kot to velja za takrat, ko se odvija redna ali
               izredna seja Državnega zbora ne more potekati noben odbor in nobena komisija. Zdaj,
               ker dostikrat prihaja, to prihaja tudi že na Odboru za obrambo do problemov, prihaja
               še na kakšnih drugih odborih predlagam rešitev in tukaj jaz upam, da bodo seveda vse
               vodje poslanskih skupin ta predlog podprli... Strokovna služba, ker dostikrat
               predsedniki, predsedujoči, podpredsedniki in tako naprej niti ne vedo in niti ne
               gledajo to tabelo ki smo jo sprejeli in je dogovorjena, da preprosto strokovna služba
               preden rezervira strokovna služba, se pravi generalna sekretarka sploh ne odobri
               oziroma opozori da preprosto tisti dan ob tisti uri tega ne more preprosto biti in
               potem sploh ne prihaja do zapletov.</p>
               <p>Tako da, to bi bil eden čisto konkreten predlog, ki mislim da ni nič sporen. Velja ne
               glede na leve desne ampak gre za to, da preprosto se ne da več delati normalno v temu
               Državnemu zboru. Če razmislim, da imamo jutri še izredno sejo, nadaljevanje in vse
               ostalo je to naravnost smešno, da se ne spoštuje nekih dogovorov. Toliko bi prosil,
               da se ta zadeva ali da se bodisi o tem razpravlja ali pa enostavno enkrat reče to ne
               velja in potem sem jaz razrešen vseh problemov in jaz vem kako potem temu primerno
               ravnati. To se moramo enkrat zmeniti, bom pa tudi vesel, če to danes razveljavimo, ta
               načrt.</p>
            </sp>
            <sp xml:id="SDT6-KPDZ-redna-27-2012-10-02.sp55">

               <speaker>PREDSEDNIK DR. GREGOR VIRANT:</speaker>

               <p>Kaj menite ostali? Mag. Tonin?</p>
            </sp>
            <sp xml:id="SDT6-KPDZ-redna-27-2012-10-02.sp56">

               <speaker>MAG. MATEJ TONIN (PS NSi):</speaker>

               <p>Jaz se tukaj s kolegom Möderndorferjem strinjam, da v času, ko so zasedanja Državnega
               zbora enostavno ne more biti tudi seje odborov ali drugih komisij in da to naj ne bi
               smelo biti. Jaz bi tukaj že celo dodal zraven, ponedeljki, ko so rezervirani za delo
               poslancev na terenu, ker smo dolžni ob ponedeljkih biti na terenu pa se tudi takrat
               včasih sklicujejo določeni odbori. In druga stvar je, da so torki dopoldne predvideni
               po navadi za seje poslanskih skupin. In to bi morali biti dnevi, ko odborov in
               podobnih zasedanj ne bi smelo biti.</p>
            </sp>
            <sp xml:id="SDT6-KPDZ-redna-27-2012-10-02.sp57">

               <speaker>PREDSEDNIK DR. GREGOR VIRANT:</speaker>

               <p>Je še kdo želel besedo? Potem bi dal besedo gospodu Plevelju.</p>
            </sp>
            <sp xml:id="SDT6-KPDZ-redna-27-2012-10-02.sp58">

               <speaker>MATJAŽ PLEVELJ:</speaker>

               <p>Hvala lepa gospod predsednik.</p>
               <p>Torej, o temu problemu je ta kolegij že razpravljal, se mi zdi 4. ali 5. aprila
               letos. Torej, kadar je po terminskem programu Državnega zbora predviden termin za
               delo v poslanskih skupinah delovna telesa ne morejo sklicati seje razen, če gre za
               izjemni primer in v temu primeru s soglasjem predsednika Državnega zbora. To kar se
               je zgodilo za jutri je mimo sistema, predsednik delovnega telesa je bil na to
               opozorjen vendar je kljub temu vztrajal in so v službah morali to sejo sklicati.
               Torej, mimo nas.</p>
               <p>Če bi mi to vedeli bi zablokirali pravzaprav te prazne sobe za sklic sej in v temu
               primeru seveda seje ne morejo imeti. In to je edina rešitev da v času, ko je
               predviden za delo poslanskih skupin so vse sejne dvorane zablokirane. Če se strinjate
               bi tako naredili, se odblokira, če predsednik da soglasje za kakšno sejo.</p>
            </sp>
            <sp xml:id="SDT6-KPDZ-redna-27-2012-10-02.sp59">

               <speaker>PREDSEDNIK DR. GREGOR VIRANT:</speaker>

               <p>To mislim, da je problem rešen, se strinjate vsi? <stage>/ Oglašanje iz klopi./</stage> Dobro, lahko
               dam na glasovanje.<stage type="mag"/><stage>(nadaljevanje)</stage> Dajem na
               glasovanje.</p>
               <p>Kdo je za predlog, da se informacijski sistem, bi rekel, prilagodi temu, da se
               striktno spoštuje terminski plan, ki smo ga sprejeli, razen v primeru utemeljenih
               izjem, ki jih odobri predsednik državnega zbora? Izvolite, gospod Tanko.</p>
            </sp>
            <sp xml:id="SDT6-KPDZ-redna-27-2012-10-02.sp60">

               <speaker>JOŽE TANKO (PS SDS):</speaker>

               <p>Hvala lepa. Potem pa predlagam, da tudi Kolegij Državnega zbora v skladu s tem
               načrtom sklicujete, ker se je zgodilo, da so bili tudi vaši kolegi sklicani zunaj
               terminskega načrta ob urah, ki niso bile predvidene, ob dnevih, ki niso bili
               predvideni za seje kolegija in je treba potem to tudi striktno spoštovati. Ne samo
               zahtevati od drugih, ampak vzor je prvi med enakimi, pa očitno tukaj nismo enaki.</p>
            </sp>
            <sp xml:id="SDT6-KPDZ-redna-27-2012-10-02.sp61">

               <speaker>PREDSEDNIK DR. GREGOR VIRANT:</speaker>

               <p>Dobro, se posujem s pepelom in obljubljam, da se bom držal terminskega programa.</p>
               <p>Dajem na glasovanje sklep.</p>
               <p>Kdo je za? <stage>(Pozitivna Slovenija, Državljanska lista, SD za, DeSUS za, Nova Slovenija,
               Narodni skupnosti.)</stage> Kdo je proti? <stage>(Nihče.)</stage></p>
               <p>Sklep sprejet.</p>
               <p>Hvala za...</p>
            </sp>
            <sp xml:id="SDT6-KPDZ-redna-27-2012-10-02.sp62">

               <speaker>MAG. MAJDA POTRATA (PS SD):</speaker>

               <p>Jaz imam še eno stvar.</p>
            </sp>
            <sp xml:id="SDT6-KPDZ-redna-27-2012-10-02.sp63">

               <speaker>PREDSEDNIK DR. GREGOR VIRANT:</speaker>

               <p>Izvolite, mag. Potrata. Prosim. Se opravičujem.</p>
            </sp>
            <sp xml:id="SDT6-KPDZ-redna-27-2012-10-02.sp64">

               <speaker>MAG. MAJDA POTRATA (PS SD):</speaker>

               <p>Hvala. V Državnem zboru deluje tudi parlamentarna skupina GLOBE, če deluje. V tem
               mandatu še ni bila sklicana, zaradi tega, ker nimamo nič več, ukinjenega sveta. Mag.
               Dejan Židan me je prosil, da na današnjem kolegiju dobi soglasje za to, da v skladu z
               10. členom Poslovnika parlamentarne skupine GLOBE sme sklicati sestanek, 1. sejo,
               zaradi tega, ker po tem poslovniku bi moral biti predsednik Odbora za okolje in
               prostor. Zdaj so se pa delovna telesa preimenovala in je to pri predsedniku Odbora za
               kmetijstvo in vse drugo, kar je. Prosim kolegij za soglasje, da to sme storiti. Tako
               so mu strokovne službe zagotovile, da mora dobiti soglasje kolegija. Hvala.</p>
            </sp>
            <sp xml:id="SDT6-KPDZ-redna-27-2012-10-02.sp65">

               <speaker>PREDSEDNIK DR. GREGOR VIRANT:</speaker>

               <p>... da mora dobiti soglasje kolegija. Lahko dam na glasovanje. Midva sva se sicer s
               kolegom Židanom že o tem pogovarjal. Jaz nisem videl nobenega problema v tem. To je
               pristojnost, ki pripada predsedniku odbora in sva se že pogovarjala. Lahko to mirno
               stori. Ni nobenega ugovora. Velja. Hvala lepa. Na svidenje. <stage type="time">Seja je bila končana
                  2. oktobra 2012 ob 14.58.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZFIMP-nujna-6-2012-02-01">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">F6A750C3CAA692FFC1257D1F005A56C0</idno>
               <idno type="custom" subtype="day">0BE5BEF81ADEC43AC12579970045254E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=0BE5BEF81ADEC43AC12579970045254E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-6-2012-02-01.OZFIMP" n="6">
               <name>nujna seja</name>
               <date when="2012-02-01"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-6-2012-02-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-6-2012-02-01.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">6. nujna seja</stage>
            <stage type="date">(1. februar 2012)</stage>
            <stage type="chairman">Sejo je vodil mag. Andrej Šircelj, predsednik odbora.</stage>
            <stage type="time">Seja se je pričela ob 11.00.</stage>


            <sp xml:id="SDT6-OZFIMP-nujna-6-2012-02-01.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane kolegica, spoštovani kolegi, predstavnice vlade, mediji in ostali
               prisotni. Lepo pozdravljeni na 6. nujni seji Odbora za finance in monetarno
               politiko.</p>
               <p>Obveščam vas, da nimam podatkov o tem, da se seje nekateri poslanci in poslanke ne bi
               mogli udeležiti. Imam pa informacijo, da se kot nadomestna članica s pooblastilom za
               to sejo, namesto Romane Tomc imenuje gospo Janjo Napast.<stage type="mag"/> (nadaljevanje) Članice in člane tudi obveščam, da ste dne 30.
               januarja 2012 prejeli obvestilo o širitvi z 2. in 3. točko dnevnega reda, in sicer o
               dveh predlogih stališč Republike Slovenije na podlagi 154.d člena, kar pomeni, da se
               o tej razširitvi dnevnega reda ne glasuje. Tako je dnevni red naslednji, in sicer:
               Predlog zakona o spremembah in dopolnitvah Zakona o javnih financah, kot 1. točka.
               Kot 2. točka: Predlog stališča Republike Slovenije do predloga uredbe Evropskega
               parlamenta in Sveta o okrepitvi gospodarskega in proračunskega nadzora v državah
               članicah evroobmočja, ki so jih prizadele ali jim grozijo resne težave v zvezi z
               njihovo finančno stabilnostjo in kot 3. točka: Predlog uredbe Evropskega parlamenta
               in Sveta o skupnih določbah za spremljanje in ocenjevanje osnutkov proračunskih
               načrtov ter zagotavljanje zmanjšanja čezmernega primanjkljaja držav članic v
               evroobmočju.</p>
               <p>Drugih predlogov v zvezi z dnevnim redom nisem prejel, zato je določen dnevni red,
               kot ste ga prejeli s sklicem in z obvestilom o razširitvi.</p>
               <p>Še eno obvestilo oziroma pooblastilo, in sicer namesto gospoda Karla Erjavca na tej
               seji sodeluje gospa Ivana Hrško, pardon Ivan Hršak, se opravičujem.</p>
               <p>Prehajam na <title>1. TOČKO DNEVNEGA REDA,</title> to je <title>PREDLOG ZAKONA O SPREMEMBAH IN DOPOLNITVAH ZAKONA O JAVNIH FINANCAH, nujni
               postopek.</title>
               </p>
               <p>Predlagatelj zakona je Vlada. Kolegij predsednika Državnega zbora je na 2. redni seji
               18. januarja sklenil, da se predlog zakona obravnava po nujnem postopku.</p>
               <p>K tej točki dnevnega reda so vabljeni: predstavnice Ministrstva za finance, povabljen
               je bil tudi gospod Vasle iz Umarja, vendar se je opravičil, predstavniki Sindikatov
               javnega sektorja ter Zakonodajno-pravna služba.</p>
               <p>Obveščeni smo bili, da se bo seje udeležil tudi minister Gaspari, pa zgleda da se ne
               bo udeležil.</p>
               <p>Predlog zakona je bil na podlagi 154. člena poslan lokalnim skupnostim. Od njih nismo
               prejeli nobenega mnenja. K temu predlogu zakona ste prejeli še dodatno gradivo, in
               sicer mnenje Zakonodajno-pravne službe z dne 27. januarja 2012, pripombe Sindikatov
               državnih organov Slovenije na ta zakon z dne 20. januarja 2012, mnenje Komisije
               Državnega sveta za gospodarstvo, obrt, turizem in finance k temu zakonu.</p>
               <p>Rok za vložitev amandmajev teče do zaključka obravnave posameznih členov na seji. Do
               tega trenutka pa ste prejeli amandmaje Poslanske skupine Socialnih demokratov, ki je
               vložila amandma k 2. členu in ste ta amandma prejeli na klop.</p>
               <p>Pričenjam drugo obravnavo predloga zakona.</p>
               <p>Želi predstavnica Vlade podati dopolnilno obrazložitev? Izvolite, gospa Vraničar,
               državna sekretarka.</p>
            </sp>
            <sp xml:id="SDT6-OZFIMP-nujna-6-2012-02-01.sp2">

               <speaker>MATEJA VRANIČAR:</speaker>

               <p>Hvala lepa, gospod predsednik, za besedo.</p>
               <p>Ob več priložnostih smo že opozarjali na nujnost javnofinančne konsolidacije in na
               nujnost okrepitve pravnih podlag za le-to. To ni pomembno samo z vidika izpolnjevanja
               zavez, ki smo jih sprejeli v odnosu do Evropske unije, ampak tudi zaradi položaja
               Slovenije na mednarodnih finančnih trgih, ne le države, ampak tudi slovenskih
               finančnih institucij in gospodarskih subjektov. <stage type="mag"/> (nadaljevanje) Za omilitev položaja Slovenije na mednarodnih
               finančnih trgih le-ti zahtevajo jasno zavezo slovenskih oblasti glede srednjeročne
               javno-fiskalne konsolidacije in predlog zakona, ki je pred vami, daje pomemben signal
               v to smer. Rešitve, ki so predstavljene v predlogu zakona kažejo na jasno zavezo vseh
               političnih akterjev v državi, da je namera po konsolidaciji javnih financ v državni
               resna in izvedljiva. In glede na način kako se mednarodni finančni trgi in tudi
               rejting agencije odzivajo na situacijo v Sloveniji, bi ta predlog zakona, v kolikor
               bi dobil potrebno podporo, resnično predstavljal pomemben signal v smeri konkretnega
               ukrepanja. Zavedamo se namreč, da za dejansko konsolidacijo javnih financ ni samo
               dovolj sprejetje ustreznih pravnih podlag oziroma okrepitev pravnih pravil, ampak je
               potrebna tudi konkretna izvedba konkretnih ukrepov, ki dejansko pripeljejo do
               vzdržnejše javnofinančne situacije, zato ta predlog zakona štejemo kot prvi korak v
               nizu potrebnih korakov, ki jih je treba sprejeti. Ne nazadnje, ta predlog zakona
               predstavlja tudi prvi korak k morebitni uvedbi tako imenovanega zlatega pravila v
               slovensko ustavo. Zavedamo se, da je ustava splošni akt, ki lahko da načelna
               izhodišča za javnofinančno delovanje v državi, ne more pa ustava sama po sebi
               določati natančnih numeričnih pravil oziroma jih zelo težko, zaradi tega ocenjujemo,
               da bo v vsakem primeru, tudi če bo prišlo do uvedbe zlatega pravila v ustavo,
               potrebna dodatna konkretizacija v zakonu. Vprašanje politične odločitve pa je ali se
               čaka na spremembo ustave in potem v bistvu določi izvedba v zakonu ali pa se najprej
               določijo natančna numerična pravila in iz tega izvede splošno pravilo, ki se ga
               vključi v ustavo.</p>
               <p>Upoštevaje omejene pristojnosti, ki jih ima vlada v času od izglasovanja nezaupnice
               in ob upoštevanju odgovornosti, ki jo kljub vsemu nosimo do izvolitve nove vlade, je
               predsednik Vlade sklical v začetku januarja sestanek s predsedniki vseh
               parlamentarnih strank, kjer je bilo doseženo politično soglasje, da se ta predlog
               zakona predloži Državnemu zboru, še pred imenovanjem nove vlade in da se na ta način
               pospeši postopek uvajanja okrepljenih pravnih podlag v slovensko nacionalno
               zakonodajo, kar bo omogočilo hitrejše nadaljnje korake, ki morajo temu slediti.
               Trenutno ima Slovenija fiskalno pravilo urejeno v izvedbenih aktih k zakonu o javnih
               financah in to fiskalno pravilo samo omejuje oziroma določa maksimalni obseg
               javnofinančnih odhodkov. Skupna ocena na prej omenjenem sestanku je bila, da je nujno
               fiskalna pravila urediti določneje v okviru samega zakona.</p>
               <p>Preden predstavim konkretne vsebinske rešitve predloga zakona, pa mi dovolite, da še
               enkrat poudarim, da problem javnofinančne vzdržnosti oziroma javnofinančne
               konsolidacije ni le problem, s katerim bi se soočala samo Slovenija, ampak gre za
               problem širšega evropskega prostora. Predlog zakona, ki je pred vami, zato
               predstavlja naš nacionalni odziv na evropske zahteve po okrepljenem ekonomskem
               upravljanju na področju javnih financ in te evropske zahteve so vključene v šest
               zakonodajnih aktov, ki so bili sprejeti v novembru lanskega leta. Gre za eno
               direktivo. <stage type="mag"/>(nadaljevanje) Za direktivo o
               zahtevah v zvezi s proračunskimi okviri držav članic in to s predlaganim predlogom
               zakona prenašamo v nacionalno zakonodajo in pet uredb, ki so neposredno uporabljive
               na podlagi uveljavitve v evropskem prostoru.</p>
               <p>Ta v bistvu okrepljen nadzor nad ekonomskim upravljanjem držav članic na področju
               javnih financ bo v naslednjih korakih s strani evropskih institucij še okrepljen.
               Druga in tretja točka današnjega dnevnega reda sta prav temu namenjeni.</p>
               <p>Še na kratko o samih vsebinskih rešitvah, ki jih predlog zakona prinaša. Kot
               povedano, z zakonom v nacionalni pravni red prenašamo določbe direktive o zahtevah v
               zvezi s proračunskimi okviri držav članic. Rok za prenos te direktive je sicer konec
               prihodnjega leta, vendar ker hkrati moramo okrepiti pravila javnofinančne discipline
               in določiti fiskalno pravilo je smiselno, da se te določbe uvedejo v nacionalni
               pravni red hkrati. V tem kontekstu predlagamo okrepitev javnofinančne discipline z
               uvedbo srednjeročnega fiskalnega okvira kot obveznega proračunskega planskega
               dokumenta z določitvijo fiskalnih pravic v 12b. členu in okrepljeno vlogo Fiskalnega
               sveta. Posledično, zaradi teh treh vsebinskih rešitev je potrebno preurediti tek
               proračunskega postopka oziroma postopka sprejemanja vsakoletnega proračuna.</p>
               <p>Glede okrepitve javnofinančne discipline oziroma uvedbe srednjeročnega fiskalnega
               javnofinančnega okvira naj povem, da ta srednjeročno javnofinančni okvir predstavlja
               dokument, ki je podlaga tako za proračunsko načrtovanje v državi kot tudi za
               informiranje evropskih institucij o javnofinančnih ukrepih, ki jih država načrtuje v
               srednjeročnem obdobju. Namen uvedbe srednjeročnega javno fiskalnega okvira je
               pokazati petletni horizont delovanja države na področju javnih financ in posledice,
               ki jih to delovanje s seboj prinese.</p>
               <p>Drugo področje, določitev fiskalnega pravila. Osnovni predlog, ki ga je vlada
               pripravila predvideva, da naj bi fiskalno pravilo vsebovalo predvsem dve določbi. In
               sicer, omejitev dolžine dolga sektorja država in omejitev višine poroštev, ki ga
               lahko sektor država daje drugim pravnim subjektom. Predlagano je, da višina javnega
               dolga, poenostavljeno povedano, naj ne bi presegla v 48 % pri čemer so določene
               kategorije zadolževanja iz tega izvzete. Medtem, ko naj poroštva ne bi presegla 20 %
               bruto družbenega proizvoda.</p>
               <p>Na področja razprave, ki so jih opravili predsedniki parlamentarnih strank in
               dodatnih strokovnih posvetovanje je vlada ugotovila, da to fiskalno pravila, predvsem
               kar se tiče višine javnega dolga pomeni zelo togo pravilo, ki lahko zelo hitri
               pripelje do nezmožnosti izvrševanja tudi posameznih zakonskih obveznosti. Zato smo
               kot delovno gradivo pripravili predlog za spremembo 12b. člena, v katerem smo
               določili fleksibilnejše fiskalno pravilo in upalo smo, da bomo lahko o tem predlogu,
               glede na to, da vlada ne more sama vlagati amandmajev na zakon, ki ga je predložila,
               razpravljali kot o delovnem gradivu v okviru seje tega odbora. Ko razumem je ta
               amandma povzela poslanska skupina SD in bomo o tem lahko kaj več rekli v
               nadaljevanju.</p>
               <p>Smisel te <stage type="mag"/>(nadaljevanje) določbe pa je, da se
               določi način javnofinančne konsolidacije v srednjeročnem obdobju in določi višina
               oziroma stopnja vsakoletnega zniževanja strukturnega primanjkljaja, ki mora biti
               toliko večja kolikor višji je javni dolg. Rada bi opozorila, da tako v osnovnem
               besedilu, kot v tem predlogu za spremembo 12b. člena izhajamo iz dolga sektorja
               država. Kar pomeni, da tukaj ne zajemamo samo države, ampak tudi občine in obe
               blagajni socialnega varstva - pokojninsko in zdravstveno blagajno. Po pravilih ESA 95
               pa moramo v to vključiti še druge subjekte javnega prava, nad katerimi ima država
               prevladujoč vpliv. </p>
               <p>Tako široko zajemanje teh podatkov je potrebno, zaradi usklajenosti z evropskimi
               pravili, ki od nas zahtevajo, resnično celotno, javnofinančno konsolidacijo in ne
               samo konsolidacijo na ravni državnega proračuna. Če želimo to doseči je posledično
               potrebno uvesti tudi dolgoročnejše proračunsko načrtovanje na ravni občin in
               posrednih proračunskih uporabnikov. Zato predlog zakona predvideva, da namesto kot
               imajo sedaj opcijo občine, da pripravljajo dvoletne proračune, da bi jih po noveli
               zakona morali obvezno pripravljati, kar pomeni ob pripravi proračuna za leto 2013 se
               pripravi tudi proračun za leto 2014, razen v tistem letu, kjer pride do lokalnih
               volitev.</p>
               <p>Okrepljena je vloga fiskalnega sveta, kjer ga ločimo od vlade. Ni logično, da je
               fiskalni svet vezan na vlado oziroma da je strokovno posvetovalno telo vlade, ker
               moramo nadzorovati vladno politiko na področju javnih financ. Z novim pravili pa
               dodajamo fiskalnemu svetu še pristojnost ocenjevanja srednjeročnega javnofinančnega
               okvira in pa ocenjevanje ustreznosti spoštovanja fiskalnih pravil. Zato predlagamo,
               da se fiskalni svet oblikuje pri državnem zboru. Oprti pa smo tudi za druge rešitve v
               kolikor bi se pokazala potreba.</p>
               <p>Glede na vse te rešitve naj opozorim na nekaj pomembnih datumov, ki zadevajo tudi
               državni zbor in pa postopek sprejemanja proračuna. Do 30. aprila posameznega leta se
               DZ predloži srednjeročni javnofinančni okvir, hkrati se predloži tudi Evropski
               komisiji. Evropska komisija ima možnost komentiranja tega javnofinančnega okvira in
               zdi se nam primerno, da je DZ s temi komentarji seznanjen prej preden formalno
               sprejme srednjeročni javnofinančni okvir, zato predvidevamo, da mora državni zbor
               sprejeti srednjeročni javnofinančni okvir do 1. julija. To dajo v bistvu možnost
               kontrole s strani Evropske komisije. Še vedno se bodo pa v jesenskem obdobju
               predlagali DZ drugi proračunski dokumenti, predlog proračuna z obrazložitvami.
               Izključujemo pa proračunski memorandum, ker ga nadomešča srednjeročni javno fiskalni
               in javnofinančni okvir.</p>
               <p>Zakonu smo dodali še nekaj dodatnih določb, ki nimajo neposredne zveze z cilji, ki
               sem jih navedla sedaj, so pa pomembni z vidika čimprejšnje pravne ureditve in naj jih
               na kratko navedem. V 13. členu predvidevamo možnost nalaganja prostih denarnih
               sredstev proračuna v evropske institucije ustanovljene za reševanje oziroma za
               zagotavljanje stabilnosti evra. Gre za EFSF in gre v tem primeru za izpolnitev
               mednarodne zaveze, ki jih imamo v zvezi z delovanjem te družbe. <stage type="mag"/>(nadaljevanje) V 15. členu je določena jasnejša razmejitev med
               zadolžitvijo za financiranje izvrševanja tekočega proračuna in pa zadolžitvijo za
               predfinanciranje. Gre za eno od zahtev Računskega sodišča, ki je ocenilo, da so
               sedanje določbe nejasne.</p>
               <p>Tretji, zelo pomemben del zakona se nanaša na ponovno uvedbo ukrepov za omejitev
               finančne krize. Gre za obnovitev ukrepov, ki smo jih poznali v obdobju od konca leta
               2008 do konca leta 2010. Tudi na ravni Evropske unije je bila shema državnih pomoči
               finančnim institucijam za ta namen ponovno odprta in predlagamo, da se ukrepi ponovno
               vživijo v Sloveniji, ne z namenom, da bi se jih že takoj uporabilo, ampak da imamo
               možnost ukrepanja, če bi se pojavila potreba. Prenovljena je določba glede dajanja
               jamstev in poroštev, predvsem z vidika vzpostavitve evidenc, ki jih potrebujemo zato,
               da bi lahko dejansko spremljali obseg danih jamstev in poroštev za celoten sektor
               država. In omejena možnost zadolževanja za posredne uporabnike proračuna, predvsem v
               tistih primerih, kjer se želijo zadolževati za stvari, ki niso v njihovi lasti.
               Predlagamo, da se priprava konsolidirane premoženjske bilance države in občin prenese
               na AJPES, to je načrtovano že nekaj časa. AJPES je pripravljen, da te zadeve
               prevzame, vendar doslej ni bilo pravne podlage za ta namen. In pa predlagamo, da se
               poroča o davčnem dolgu in o davčnih potroških, hkrati, ko se Računskemu sodišču
               poroča oziroma predloži zaključni račun. Davčni potroški je znesek davka, ki ga
               država ne pobere, zaradi nestandardnih davčnih olajšav. In davčni dolg to poročanje o
               davčnem dolgu bi nadomestilo poročanje o davčnem dolgu, kot ga poznamo danes po
               zakonu o davčnem postopku. Obe te dve informaciji sta pomembni zaradi zagotavljanja
               po eni strani, zaradi naše lastne preglednosti, po drugi strani, zaradi evropskih
               predpisov. V prihodnjih in končnih rešitvah pa predlagamo posebne roke za pripravo
               srednjeročnega javnofinančnega okvira za leto 2012, glede na datum sprejetja tega
               zakona, enostavno rokov, ki so predvideni za redno proceduro v letošnjem letu ne bo
               mogoče spoštovati in pa predlagamo postopek na podlagi katerega bi se lahko odločalo
               o prodaji državnega premoženja v letu 2012, samo za obdobje, dokler Državni zbor ne
               sprejme strategije upravljanja z državnim premoženjem na podlagi Zakona o upravljanju
               kapitalskih naložb države. Hvala lepa.</p>
            </sp>
            <sp xml:id="SDT6-OZFIMP-nujna-6-2012-02-01.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa državna sekretarka. Zakon je, da tako rečem, ali je kratek ali je
               dolg je stvar relativnosti, ampak ima 28 členov in Zakonodajno-pravna služba je na 15
               členov dala pripombe in zato seveda sprašujem ali želi besedo namestnica vodje
               Zakonodajno-pravne službe mag. Sonja Biem Karlovšek? Želi.</p>
            </sp>
            <sp xml:id="SDT6-OZFIMP-nujna-6-2012-02-01.sp4">

               <speaker>MAG. SONJA BIEM KARLOVŠEK:</speaker>

               <p>Hvala za besedo. Kot ste že povedali, pripravili smo precej podrobno mnenje o
               posameznih členih. Tako, da ga ne bom v celoti povzemala, ampak bom predstavila naše
               pripombe po posameznih večjih sklopih. In sicer prvi sklop sprememb, ki jih prinaša
               ta novela se nanaša na spremembo postopka priprave proračuna, ki je povezan z novim
               dokumentom, srednjeročnim javnim finančnim okvirjem, ki nadomešča proračunski
               memorandum. Tukaj smo podali pripombe, ki so se nanašale na jasnost in medsebojno
               skladnost teh določb in opozorili na nujno potrebno, dokaj hitro spremembo Poslovnika
               Državnega zbora, ki sprejema z dvotretjinsko večino navzočih poslancev, se pravi s
               kvalificirano relativno večino, ki bi ga bilo potrebno spremeniti dokaj hitro. <stage type="mag"/> (nadaljevanje) Glede na to, da je predviden
               sprejem tega okvirja že pri pripravi proračuna za naslednje leto, za leto 2013. Drugi
               sklop pripomb se nanaša na spremenjeno zasnovo fiskalnega sveta, ki je sedaj
               posvetovalno telo, ki deluje pri vladi. Člani so imenovani na predlog ministrstva,
               pristojnega za finance. Opozorili smo na funkcije, ki jih ima državni zbor kot
               predstavnik zakonodajne veje oblasti in nakazali pravno sistemske pomisleke do
               ustanovitve samostojnega, neodvisnega, posvetovalnega telesa pri državnem zboru.
               Pomisleka imamo tudi zaradi parlamentarne avtonomije, ki je namenjena državnemu
               zboru, kot zakonodajnemu telesu in je namenjena temu, da sam ureja svoje delo in
               organizacijo.</p>
               <p>Tukaj je treba še opozoriti na prehodno določbo povezano s fiskalnim svetom pri
               kateri je določeno, da naj bi sedanji člani fiskalnega sveta nadaljevali mandat, tudi
               po tem zakonu, se pravi ne glede na spremembo zasnove, da se posvetovalno premakne z
               izvršilne veje oblasti na zakonodajno vejo oblasti. Poleg tega ne bo imel več sedem
               članov, ampak samo pet članov, tako da ni jasno, kolikšnemu številu članov se bo
               mandat nadaljeval. Poleg tega pa je treba upoštevati spremenjene naloge in
               spremenjene pogoje za članstvo v fiskalnem svetu glede na veljavno ureditev. Pri
               tretjem sklopu, ki je posvečen ukrepom za omejitev finančne krize smo podali
               pomisleke z vidika legalitetnega načela, ki izhaja iz načela pravne države in ki
               govori o nujni vezanosti podzakonskih aktov na zakon, se pravi, da morajo imeti
               podzakonski akti ne samo podlago, ampak tudi meje, okvire, vsebinsko določene že v
               zakonu. V četrtem sklopu, ki je pa, večjem sklopu, ki je namenjen ob prehodu na novo
               ureditev pa še posebej opozarjamo na relativno kratke roke, ki bi se jih bilo treba
               držati zato, da bi ta zakon lahko začel veljati oziroma, da bi se lahko sprejel
               proračun za naslednji dve leti. Hvala.</p>
            </sp>
            <sp xml:id="SDT6-OZFIMP-nujna-6-2012-02-01.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Želi besedo še kdo od ostalih vabljenih? Izvolite, gospod Ščernjavič.</p>
            </sp>
            <sp xml:id="SDT6-OZFIMP-nujna-6-2012-02-01.sp6">

               <speaker>DRAGO ŠČERNJAVIČ:</speaker>

               <p>(Ščernjavič Drago, sekretar republiškega odbora sindikata.) Jaz sem danes tudi v
               imenu 32-ih sindikatov javnega sektorja, enega dela. Lahko se začudite, da ni ostalih
               predstavnikov sindikatov, kar me malo čudi. Torej, čudi me pa pač zato tudi, ker vam
               rečem, da je bil, to, kar je gospa rekla, dobro, signali gor, signali dol, ker se v
               Bruselj pošiljajo, ni pa pravih signalov tukaj doma. Ko sem zahteval, predlagal, da
               naj bi se sestal ekonomsko-socialni svet na to temo, ta zakon obravnaval je bila
               sicer včeraj baje pripravljena seja, ampak je bila prestavljena.</p>
               <p>Kar zadeva nas kot sindikate javnega sektorja, ki smo izjemno zainteresirani, ker je
               ta zakon kljub temu, da je kratek, je pa izjemno pomemben za zaposlene v javnem
               sektorju in širše. Ni bilo nobene razprave na to temo danes, v preteklosti smo pa
               imeli izkušnjo naslednjo, da ko so se pripravljali taki pomembni dokumenti, jaz
               gledam to, da je to tektonsko pomemben dokument, izjemno pomemben, da bi nekdo, sicer
               je zdaj res, da je en tak malo vakum, mi smo pisali gospodu Virantu, sicer nam je
               odgovoril, da bi naj se sklical en posvet ali tukaj z vami, pa vse sindikate javnega
               sektorja, s komerkoli na to temo, ki je danes tukaj na dnevnem redu. Ker zdaj,
               povejte, bi res pozval vas, da nam poveste, kje potem imamo še mi možnost sodelovati
               v teh razpravah, postopkih, procedurah, pa tudi če bomo, brez skrbi, da bomo zavzeli
               takšne(?) stališče in alternative postavili pri določenih členih. To je dobronamerno
               opozorilo. Skratka, glede na to, da ni bilo izvedeno socialno partnerstvo, tako kot
               bi moralo biti, čeprav smo pozivali. Zato sem danes tudi tukaj, pa opozarjam vas, kot
               predsednika, da pač se zavzamete, opozoriti, pa tudi z MF ali pa to, da bi se s
               sindikati dobili čim prej na to temo, o teh izhodiščih, ki so tukaj notri v tem
               zakonu.</p>
               <p>Druga stvar, kar bi hotel opozoriti je to, <stage type="mag"/>
               (nadaljevanje) da je ta signal, ki ga, vi pravite kako je sedaj Evropi dan, v redu,
               sedaj pa da konkretiziramo te signale, ker ljudje, ali zaposleni v javnem sektorju,
               ta zakon, ki je danes tu, in seja odbora, in da je to pomembna točka, ključna,
               bistvena, zelo malo ve ali pa nič, kaj bomo naredili v smislu, da se ta signal potem
               ne bo razdelil ali razdelil, ko bo to šlo naprej, tudi še v kaj drugega. Menim, da bi
               morali nujno to temeljito obravnavati. Ker če ta zakon in usmeritve, ki so in
               sprejete in se bodo nadalje izrazile v rebalansu proračuna sem prepričan v
               nadaljevanju, da se bo izjemno poenotila organizacijska akcijska, potem delovanje
               sindikatov, ne samo javnega sektorja, ampak širše. V smislu kaj iz tega lahko vse
               izhaja, jaz vas res dobronamerno pozivam, naredimo ta korak še naprej, ali vi kot
               predsednik odbora, skličite, pokličite, jaz sem sicer obvestil vse centrale,
               predlagal, da naj se danes udeležijo, pač, vsak dela kar želi. Ampak
               .../nerazumljivo./ nekega poziva na posvet na to temo pa ni bilo. Skratka, vsebina
               zakona je take narave, da bi se morali, sedaj pa gledam tako, sedaj pa že tu eno
               področje, seveda sindikati, to kar sedaj gospa tako razlaga, pojasnjuje, kar naprej
               za sprijazniti s tem hudim zategovanjem pasu v javnem sektorju. Ne dovolj razdelanim,
               ne dovolj obrazloženim, ne glede na dovolj pojasnjeni, čeprav zaposleni v javnem
               sektorju, seveda to bi bilo treba tudi od vas, da bi povedali, se v treh letih za
               segment plač prispevali več kot 700 milijonov evrov. Torej, zakon, ki ga imamo tu, s
               tem omejevanjem in napovedanim rezanjem, krčenjem, ki še vedno ni do konca
               pojasnjeno, ker tudi o tem krožijo različne številke. Nekateri pravijo, da, ne vem
               rekli so, da gospod Šuštaršič razlaga številke, ki si jih je baje izmislil, hišne
               številke o varčevanju 800 milijonov evrov. Dovolite, če je to res, potem povejte. Če
               ni res, tudi povejte. Razumete? Če je pa to res, zakon plus vse nadaljnje varčevanje,
               ki bo iz tega sledilo, potem koliko se bo privarčevalo in na katerih segmentih.
               Slišimo tudi to, da vam povem, gospe in gospodje, da poleg tega, kar je tu za javno
               interno, da se pripravljajo še dodatni rezi po odhodkovni strukturi proračuna, to kar
               vemo. Če je to res, potem prosim dajte dokumente na videlo, tudi nam kot partnerjem,
               kje, kaj, kako. Ker drugače bomo res morali sindikati hudičevo strniti vrste, ker mi
               smo se tako včeraj dogovorili in predvčerajšnjem, da te stvari razčistimo preden gre
               vse naprej. .../nerazumljivo./ omejevanjem, rezanjem, krčenjem javne porabe ni do
               konca pojasnjeno, kaj naj bi vse to zajelo, katere odhodkovne postavke. Če vi veste
               danes, prosim, predstavnik MF-a, kaj se bo rezalo na odhodkovni strani proračuna.
               Kje, kaj, kako in za koliko, da bi država prišla v te okvire, katere vemo, zavemo se
               kaj se gre in v kakšne okvire moramo priti in kako zajeti in zamejiti, zato da bo ta
               primanjkljaj, kot ste rekli, vzdržen in da bomo dali pravi signal navzven. Ampak
               dolžni ste nam odgovorno tu kot partnerjem pojasniti kje smo, kaj se reže, zakaj se
               reže, s kakšnimi smotri, s kakšnimi cilji in kdo bo v slovenski državi, družbi, tudi
               prizadet. Iz raznih nastopov je pač razbrati, iz medijev pobiram, torej ker uradno ne
               različne poglede in različne pristope.</p>
               <p>Kar zadeva te konsolidacije javne porabe, brez skrbi, da vemo, da je potrebno
               marsikaj storiti in narediti. Spoštovani predsednik, jaz sem naredil za sebe pregled,
               lahko vam pošljem, katere alternative smo mi v treh letih dodatno predlagali, kaj se
               ne bi dogajalo, če hočete, tudi na prihodkovni strani in odhodkovni strani proračuna
               s konkretnimi dejstvi, konkretnimi podatki, zato da danes ne bi bili v taki
               situaciji, kot smo. To je zelo odgovorno, to je naše odgovorno bilo. To bi moral kdo
               drug delati in pripravljati. Tu sem si naredil ukrepov, ki so bili na treh straneh,
               60, 70 vrst raznih alternativ, dodatnih ukrepov, pa sem za sebe naredil neke
               primerjave. Ampak glede na programe, ki se ponujajo, nek konkretni splošni, kje, kaj,
               kako, skratka, da ukrepi namenjeni, ki so ali opredeljeni, da bi se morali ti, ki smo
               jih tudi ti predlagali natančno povzeti in reči: ja, za tem stojimo, to bomo podvzeli
               v smislu izvajanja <stage type="mag"/> (nadaljevanje) potem
               nadalje tega zakona. Skratka, moram reči to, da te napovedi kaj in kako iz krize in
               račun za rešitev krize izstavljajo, smo proti temu, da se račun iz zastavljanja
               krize, izhoda iz krize izpostavlja in samo, bom rekel, tistim, ki so že dosti dali
               sedaj, pa nadalje še najbolj ranljivejšim slojem, skupinam v tej državi. To bomo
               odločno tudi izpostavili, ko bomo še naprej, prepričan sem, tudi z vaše strani
               konzultirani in imeli možnost povedati zelo konkretno kaj in kako. Skratka, bom
               zaključil. Tudi pri teh zadevah, to kar ste predstavili, sklope, tudi današnje
               razprave, prvič, pozivam vas, da tudi vi kot odbor podprete, da se socialni partnerji
               na to temo čim prej srečajo in da se natančno obrazloži in pojasnijo te stvari,
               hkrati pa, da imamo tudi mi možnost povedati svoja stališča, alternative glede teh
               stvari in seveda kako in kaj naprej. Postopki oblikovanje proračuna, zakaj v
               Sloveniji ni sprejeto, da je nujno postopki oblikovanje proračuna, ker gre za veliko
               maso, za plače in druge prejemke v javnem sektorju, bi bila obveza tistega, ki to
               pripravlja, da se sestane s sindikati na to, to smo v preteklosti imeli tako prakso.
               Da bi se s tem tudi nadaljevalo, ne samo da smo seznanjeni, ampak tudi natančno, da
               povemo svoje predloge, stališča in da se lahko usklajujemo. Drugače menim, da bo v
               tem, če bo to sedaj šlo naprej brez nas, brez našega vedenja, ne bo to dobro.</p>
            </sp>
            <sp xml:id="SDT6-OZFIMP-nujna-6-2012-02-01.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Gospod Miščevič.</p>
            </sp>
            <sp xml:id="SDT6-OZFIMP-nujna-6-2012-02-01.sp8">

               <speaker>DUŠAN MIŠČEVIČ:</speaker>

               <p>Hvala lepa, gospod predsednik. Tisti, ki me ne poznate, Dušan Miščevič, predstavljam
               Konfederacijo sindikatov 90, pa tudi še vedno sindikat carinikov Slovenije.</p>
               <p>K tej razpravi sem se prijavil izključno zaradi tega, ker osebno ocenjujem, da so
               ukrepi, ki jih pripravlja vlada nujno potrebni in da je časa za to zelo malo. Sedaj,
               ali so ti ukrepi najboljši, to bo v končni fazi tudi pokazal čas. Vendar zavedanje,
               vsaj pri meni, je preraslo v to, da je v tem trenutku nekaj potrebno storiti.
               Najmanj, kar si lahko želimo v tem trenutku, pa tudi za naprej je nek socialni
               konflikt, ki bi nastal zaradi ignorance socialnih partnerjev, se pravi sindikatov, ki
               želimo v tej zgodbi dati svoj pečat.</p>
               <p>Da ne bi bil predolg, ker sem znan po tem, da nisem kratek, sem skušal to, kar bi
               želel povedati, sem napisal, tako da bi to trajalo mogoče slabe tri minute.</p>
               <p>Kot pravnik zagovarjam brezpogojno spoštovanje pravnega reda, tudi kot uradnik. Kot
               sindikalist in pravnik menim, to čutim osebno, da moram opozoriti, da je drugi
               odstavek 6. člena zakona o dodatnih interventnih ukrepih neustaven, ker postavlja
               javne uslužbence v neenak položaj. In mi je žal, če se bo izkazalo, da je temu tako,
               da je nov parlament začel na tak način. Upam pa, da nimam prav, vendar menim, da
               imam. Za uspešne gospodarske finančne konsolidacije je treba tudi doseči izjemno
               visoko soglasje vseh deležnikov v tej zgodbi. Na silo uveljavljanja rešitve nikoli ne
               bodo dale takšnih plodov, kot če se skupaj dogovorimo za rešitve. Torej, apeliram, da
               skupaj iščemo rešitve.</p>
               <p>Za dogovor je potrebno, kot sem uvodoma dejal, brezpogojno spoštovanje pravnega reda,
               spoštovanje dogovorjene in zaveze politike, da ne bo z izjemami postavljalo ljudi v
               neenak položaj. Zadnji primer, ko je minister Svetlik s pravilnikom o spremembah
               pravilnika uvrstitvi delovnih mest direktorjev s področja dela, družine, socialnih
               zadev v plačne razrede znotraj .../nerazumljivo./ plačnih razredov direktorjev
               centrov za socialno delo in domov upokojencev popravil plače. Ne glede na dejstvo, da
               je odločitev ministra zakonita v situaciji, ko se moramo vsi odrekati, moralno
               sporna. <stage type="mag"/> (nadaljevanje) Da se ti trendi
               nadaljujejo, je razvidno iz odredbe ministra Zalarja, ko je s sprejemom, odredbe o
               sprejemu višješolskega študijskega programa policist. Poenostavljeno povedano, podal
               podlago, da bodo policisti za izvajanje nalog potrebovali VI. stopnjo izobrazbe, se
               pravi višješolsko in ne več srednješolsko, kar v praksi pomeni dodatnih 12% višjo
               plačo. Takšna poteza bo izzvala zahteve ostalih sindikatov po obravnavanju njihovih
               javnih uslužbencev. Verjetno je ta ukrep v duhu, če se pošalim, stabilizacije javnih
               financ. Ker se aktualna politika ni odzvala je več kot očitno, da gre za dogovorjen
               manever kompletne politike. In tu se sprašujem, dragi moji, kako boste prišli pred
               socialne partnerje z nekimi novimi predlogi o nekem dodatnem odrekanju in tako dalje,
               ker prvo, kar boste dobili vrženo na mizo, bodo takšne zadeve.</p>
               <p>Spoštovani, tako bo težko doseči soglasje med socialnimi partnerji, soglasje, ki ga
               krvavo potrebujemo. Za stabilizacijo gospodarstva in javnih financ je treba sprejeti
               ustrezne ukrepe. Ali so predlagani ukrepi dovolj, bo pokazal čas. V vsakem primeru,
               pa osebno ocenjujem, da iz predlaganih ukrepov ne preveva odločitev, da se stori kaj
               več na prihodkovni strani proračuna. Prav pregrešno malo je tega, vsaj kar jaz
               razumem. In kot uradnik, kot profesionalec, vam lahko povem, da na naši strani je
               volja, vendar je treba vzpostaviti mehanizme. Mi smo pripravljeni še več, vendar -
               omogočite nam to. In na prihodkovni strani je treba nekaj storiti, zato je nujno
               potrebno, da se v dogovoru s stroko in v končni fazi tudi z izvajalci, delavci
               dogovorimo kateri so tisti ukrepi, ki bi prihodkovno stran povečali.</p>
               <p>Kolegi in vsi tisti, ki so sodelovali v delu prejšnje pogajalske skupine vedo, da sem
               v imenu naše službe ponujal službo za izvajanje kontrol na delo na črno. Iz
               preprostega zavedanja, ker vemo, da imamo profesionalce, ljudi, ki so sposobni to
               narediti. In če bi mi po neki oceni okoli 10 milijard, da se giblje, izven tega
               zajeli eno milijardo bi naredili ogromno. Seveda, to je čez noč nemogoče. Treba je
               pripraviti, ampak treba je začeti delati - že včeraj, jutri bo, po moje, že
               prepozno.</p>
               <p>Kot javni uslužbenec, čigar delovne naloge so polnjene proračuna, lahko zagotovim, da
               smo uradniki pripravljeni storiti kar več, le pravno podlago je treba okrepiti ali
               zagotoviti ustrezno število izvajalcev, pa ne samo zato, da bomo proračun polnili,
               ampak da bomo ponovno vzpostavili spoštovanje in izvajanje pravnega reda Republike
               Slovenije in Evropske unije. Namreč, zavestno krčenje uradništva slabi nadzorno
               funkcijo države, dovoljuje, da se razvija nacionalni šport "izogni se plačilu, saj te
               ne bodo dobili", saj jih tudi ne moremo dobiti, ker nimamo ljudi da bi izvajali
               ustrezen nadzor. In lahko mi verjamete, da bi so to iz prakse lahko dokazalo, da je
               temu tako.</p>
               <p>Spoštovani, tako kot ne bomo javnih financ stabilizirali čez noč, jih ne bomo
               stabilizirali tudi preko pleč javnih uslužbencev. Na to dejstvo opozarjamo že tri
               leta. Brez da boste bremena krize enakomerno in predvsem pravično porazdelili po
               slovenski družbi, izhoda iz krize ne bo. To bi želel poudariti, da sem osebno na
               začetku mandata Pahorjeve vlade na prvem sestanku podal predlog, ob zavedanju iz
               podatkov naše službe, ki sem jih zajel, sem ugotovil, da se nekaj dogaja, je bil
               takrat moj predlog, da se breme krize pravično porazdeli. Pravično! Pri čemer sem dal
               primer moje mame, ki ima dobro pokojnino in zase objektivno preveč ali pa mojega zeta
               odvetnika, ki v tej krizi danes služi še več, ker ima še več strank, pa praktično
               ničesar iz svojega žepa za blažitev te krize ne prispevajo. In moja mati je bila
               pripravljena, je rekla: Bom pač dala, če je treba dati. In tudi vsi ostali, sem trdno
               prepričan, vsaj če imajo nekaj morale, bi se bili pripravljeni žrtvovati in
                  dati.<stage type="mag"/> (nadaljevanje) Kako to izvesti, pa
               mislim, da je predvsem na vas. Vendar, kot sem dejal, in to je pokazala tudi praksa,
               javni sektor na svojih plečih te krize enostavno ne more prenesti. Ne more, in
               dodatno obremenjevanje in zmanjševanje plač bo v končni fazi rodilo kontra
               efekte.</p>
               <p>In na koncu bi rekel samo še nekaj okoli tega zlatega fiskalnega pravila. Ker, na
               sindikalni strani ocenjujem neke strahove(?), bi rekel tako. Kamorkoli bi zapisali to
               zlato pravilo, kamorkoli, le-to mora biti plod konsenza med socialnimi partnerji in
               ne sme posegati v človekove pravice. In če se bomo dogovorili kako in kaj, jaz
               mislim, da smo si dali dobre temelje, da to družbo skupaj potegnemo naprej.</p>
               <p>Hvala lepa.</p>
            </sp>
            <sp xml:id="SDT6-OZFIMP-nujna-6-2012-02-01.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam.</p>
               <p>Saj jaz mislim, da ta dialog se je v tem Državnem zboru s konstituiranjem Državnega
               zbora, tudi s sindikati, enkrat že začel, sicer v eni drugi temi, ki se je nanašala
               na plače in se bo tudi še nadaljevalo.</p>
               <p>Za besedo je prosil gospod Pogačnik.</p>
            </sp>
            <sp xml:id="SDT6-OZFIMP-nujna-6-2012-02-01.sp10">

               <speaker>MAG. MARKO POGAČNIK (PS SDS):</speaker>

               <p>Hvala, predsednik, za dano besedo. Pozdrav vsem sodelujočim na 6. seji Odbora za
               finance in monetarno politiko. V imenu Poslanske skupine SDS, predlagam naslednji
               predlog sklepa, in sicer da Zakon o spremembah in dopolnitvah Zakona o javnih
               financah ni primeren za nadaljnjo obravnavo.</p>
               <p>To utemeljujemo s tem, da zakon vsebinsko ni dodelan. Ocena je, da bi zakon lahko
               prinesel več zmede kot dodane vrednosti. Kot dodatni argument pa še to, da je tudi
               Zakonodajno-pravna služba Državnega zbora podala vsebinske pripombe na več kot
               polovico predlaganih členov.</p>
               <p>Hvala.</p>
            </sp>
            <sp xml:id="SDT6-OZFIMP-nujna-6-2012-02-01.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa.</p>
               <p>Odpiram razpravo o tem predlogu sklepa. V bistvu o predlogu ne o sami vsebini
               zakona.</p>
               <p>Gospod... Prosim? O vsebini zakona, vendar ne o členih.</p>
               <p>Gospod Frangež.</p>
            </sp>
            <sp xml:id="SDT6-OZFIMP-nujna-6-2012-02-01.sp12">

               <speaker>MATEVŽ FRANGEŽ (PS SD):</speaker>

               <p>Predsednik, najlepša hvala za besedo.</p>
               <p>Najprej, Socialni demokrati smo upali, da bo doseženo soglasje predsednikov
               parlamentarnih strank izpred nekaj tednov vzdržalo vsaj kakšen mesec in da bodo
               politične stranke zastopane v tem parlamentu tudi pri sprejemanju konkretnih
               odločitev izkazale visoko mero državotvornosti, ki jo država potrebuje za to, da
               stopi na pot aktivne stabilizacije javnih financ in ciljem, ki smo jih kot država, ne
               nazadnje tudi s soglasjem oblikovanim minuli petek, pred odhodom predsednika vlade v
               odhajanju gospoda Boruta Pahorja na Evropski svet v začetku tega tedna, oblikovali v
               tem parlamentu.</p>
               <p>Zdi se mi, da bo nova, že oblikovana vladna večina, dala slovenski javnosti, tudi
               socialnim partnerjem, predvsem pa evropskim partnerjem in evropskim trgom zelo slabo
               sporočilo, če bo danes na Odboru za finance ob prvem preizkusu konkretizacije, doslej
               deklarativnih zavez sprejela proceduralni sklep, kot ga je pravkar predlagala
               Poslanska skupina Slovenske demokratske stranke. Ocenjujemo, da bo to izjemno
               škodljivo sporočilo, in da na ta način nova vladna večina ne bo prispevala k
               utrjevanju kredibilnosti Slovenije, da tudi v času ko je oblikovana ta nova koalicija
               in ko je minulo soboto izvolila mandatarja za sestavo nove vlade, manifestira
               odločenost Slovenije da zagotovi vzdržnost javnih financ.</p>
               <p>Socialni demokrati smo v želji, da naredimo zakon čim bolj operativen, da se rešimo
               zadreg, ki bi utegnile nastati ob vztrajanju na prvotnem besedilu zakona in omejitvi
               na 48% BDP, kar so ne nazadnje kritizirali tudi nekateri vabljeni, sodelujoči na
               Odboru za finance, ko smo pred nekaj tedni govorili o naši javnofinančni situaciji,
               sledili predlogom vlade in <stage type="mag"/> (Nadaljevanje)
               predlagali amandma k 2. členu z nadomestitvijo besedila 12.b člena in novim 12.b/a
               členom. Namen sprememb Zakona o javnih financah razumemo kot nov normativni okvir, ki
               naj tlakuje pot za zagotovitev zdržnosti javnih financ, pri čemer posebej poudarjamo,
               da bi bilo sporočilo o podpori odbora za finance in tudi jutrišnjega sprejema novele
               zakona o javnih financah izjemno pomembno zato, da se Slovenija le nekaj dni po
               končanem evropskem svetu umesti v tisti krog držav, ki mislijo s stabilizacijo javnih
               financ in novim modelom skupnega ekonomskega upravljanja znotraj Evropske unije
               resno. V tem pogledu bi tudi, če bi se izkazalo, da so rešitve, ki bi jih sprejeli,
               pomanjkljive, v vsakem primeru smo tudi Socialni demokrati prepričani, da bi jih bilo
               mogoče v nadaljnji fazi še dodelati, je seveda na tej novi vladni večini, da z
               ustreznimi naknadnimi spremembami Zakona o javnih financah to ustrezno
               korigiramo.</p>
               <p>Dovolite mi, da spregovorim še nekaj o postopku. Kolikor je nam znano, je minister za
               finance, dr. France Križanič, v največji vladni stranki v teh dneh predlagal, da v
               okviru današnje razprave z delovnim gradivom Odbora za finance kot ga je pripravilo
               Ministrstvo za finance, ustreže ne le smiselnim spremembam v jedru pravil o fiskalnih
               ciljih, temveč tudi z drugimi spremembami zasleduje tiste pripombe, ki jih je na
               zakon dala Zakonodajno-pravna služba. Jedro sprememb, kot jih predlagamo v amandmaju
               socialni demokrati, je pravzaprav sprememba 12.b člena tako, da se vsebina določbe
               razdeli na dva dela. V novem členu 12.b bi tako jasno določili fiskalno pravilo in
               mehanizem za omejite dolga, med tem ko bi se omejitve glede obsega poroštev in
               jamstev kot potencialnega dolga sektorja države ter omejitev drugih blagajn določila
               v posebnem 12.b/a členu. Predlagan mehanizem za omejitev dolga v spremenjenem 12.b
               členu temelji na jasni povezavi med numeričnim ciljem, ki je določen /nerazumljivo/
               ter srednjeročnim fiskalnim ciljem, to je izravnanim ali presežnim strukturnim saldom
               sektorja države. Mehanizem bi avtomatično omogočil omejitev rasti dolga sektorja
               države. Če tudi imamo izdatkovno fiskalno pravilo v Sloveniji v uporabi že od leta
               2010, bi tako spremenjeno fiskalno pravilo sestavili iz preventivnega in korektivnega
               dela. Preventivni del pravica določa, da javnofinančni odhodki naraščajo z ekstremno
               rastjo BDP - to je vsebina 12.b člena - korektivni del fiskalnega pravila pa zahteva
               dodatno zniževanje rasti odhodkov v času finančne konsolidacije, torej z upoštevanjem
               strukturnega primanjkljaja. Glede nato kaj je mogoče predvideti, bi namreč Slovenija
               že v letu 2012 dosegla obseg dolga na ravni 48% BDP. To pa bi tudi glede na
               decembrske sklepe Evropskega sveta pomenilo znižanje strukturnega primanjkljaja
               najmanj za odstotno točko BDP, kar je vsebovano tudi v vsebini amandmaja k 12.b
               členu. Glede na to, da je bila zapuščina prve Janševe vlade kljub drugačnim
               javnofinančnim ciljem na ravni strukturnega primanjkljaja 5% BDP, in da ga je, ne
               glede na obstoječe javno mnenje, vladi Boruta Pahorja uspelo znižati na raven 3%, kar
               izkazujejo podatki evropske komisije, bi torej mi v letošnjem letu glede na to, da
               presegamo raven 46% dolga, morali ta strukturni primanjkljaj za nadaljnji odstotek in
               ne pol odstotka, kot je predvideno na meji 46%<stage type="mag"/> (nadaljevanje) oziroma mislim, da 45,9%. Predlagano omejitev je torej
               vsebinska dopolnitev veljavnega fiskalnega pravila. Vsebinsko ga dopolnjuje na način,
               ki omogoča oblikovanje in doseganje srednjeročnega proračunskega cilja, to je
               izravnalnega proračuna tako, da bi temeljila na naslednjih načelih in sicer načelu
               izravnanega strukturnega salda sektorja države, proti cikličnega delovanja
               korektivnega mehanizma, upoštevanja izjemnih dogodkov in samo sankcioniranje v obliki
               dodatnih ukrepov.</p>
               <p>Da sklenem Mimogrede tudi opozorila, ki smo jih dobršen del prejšnjega mandata
               poslušali s strani fiskalnega sveta in jih socialni demokrati ves čas upoštevamo kot
               skrajno resna in izjemno dobrodošla, s predlogom novele Zakona o javnih financah
               ustrezno operacionaliziramo tako, da fiskalni svet, upamo, dokončno umestimo namesto
               kamor sodi in mu hkrati zagotovimo tudi nujno potreben strokovni suport za njegovo
               delo, kar je vse skozi predsednik fiskalnega sveta, gospod Senjur opozarjal tudi ta
               odbor v prejšnji sestavi. Socialni demokrati smatramo, da bi zavrnitev Zakona o
               javnih financah poslala nasprotno od želenega sporočila, da v tem pogledu ne bi z
               odlašanjem potrebnih odločitev ničemur torej koristili. Socialni demokrati bi bili
               veseli seveda ustreznega socialnega dogovora, hkrati pa ocenjujemo, da je manevrskega
               prostora za sprejemanje odločitev glede na sprejete sklepe Evropskega sveta relativno
               malo, in da bo konstruktiven socialni dialog izjemno dobrodošel takrat, ko bomo
               znotraj postavljenih okvirov morali odločati o tem, kje bomo pravzaprav zagotovili
               potrebne prihranke. Pri tem naj spomnim, da je novi predsednik Vlade že napovedal,
               kakšen bo moral biti obseg prihranka v rebalansu proračuna in Socialni demokrati
               ocenjujemo to prav tako kot prvi preizkusni kamen ne le novi koaliciji, pač pa tudi
               uspešnosti socialnega dogovarjanja. Svarimo pred velikim optimizmom socialnih
               partnerjev, da bodo v tem socialnem dialogu lahko dosegli tisto kar si želijo.</p>
               <p>Socialni demokrati bomo predlogu proceduralnega sklepa, kot ga je predlagala
               Poslanska skupina SDS zelo jasno in odločno nasprotovali.</p>
            </sp>
            <sp xml:id="SDT6-OZFIMP-nujna-6-2012-02-01.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa gospod Frangež. Predno dam besedo gospodu Starmanu, bi rad dal
               informacijo, da je namesto Alojza Potočnika na seji gospod Matjaž Zanoškar. Gospod
               Starman, izvolite.</p>
            </sp>
            <sp xml:id="SDT6-OZFIMP-nujna-6-2012-02-01.sp14">

               <speaker>BOJAN STARMAN (PS DLGV):</speaker>

               <p>Hvala lepa za besedo, gospod predsednik. Govorimo o Zakonu o javnih financah, ki je
               neke vrste krovni zakon za delo in pravila igre na fiskalnem in javnofinančnem
               področju. Mislim, da je ta zakon, prinaša nekatere usmeritve in nekatera zavedanja
               pravil. Jasno, da je treba dolgoročno načrtovati, da je treba se zavedati tega, da se
               ne moremo v nedogled zadolževati, vendar pa prinaša praktično nobene druge stvari kot
               to, da je treba pravila igre spremeniti, začeti drugače. Mislim pa, da je to zakon,
               ki bi moral biti pripravljen na novo. Mislim, da je zelo površno pripravljen, da se
               je treba usesti takoj skupaj in pripraviti nov predlog zakona, ki bo vse te stvari,
               ki so notri pozitivne, prenesel dejansko v nov zakon, v nove spremembe in omogočil
               novi vladi, ki bo pričela, da se tudi postavi pravila igre v katerih se bo morala
               ravnati in izkazati v naslednjem območju. Seveda ne bi se spuščal v posamezna
               področja tega zakona, na primer poleg tega, da omejuje, postavlja številke katerih
               nisem siguren ali so prave te višine ali ne. Drugič pa daje tudi izjeme o nekih
               členih, ki naj bi omogočale dodatno <stage type="mag"/>
               (nadaljevanje) zadolževanje preko tega kar se bomo dogovorili za sanacijo bank in
               vsega tega. Mislim, da smo dovolj že naredili za sanacijo teh bank, verjetno bo treba
               še kaj, vendar vse pa ne bomo mogli sfinancirati. Mogoče se bo zgodila tudi kakšna
               druga stvar. Tako, da se jaz v popolnosti strinjam, da ne glede na to kaj dobrih
               stvari ta zakon prinaša, ob enem totalno je nedodelan, to mislim, da je naša edina
               racionalna rešitev in predlog, kot je gospod Pogačnik povedal, da ni primeren ta
               zakon za nadaljnjo obravnavo, da je pa nujen, da se čim hitreje pripravi, uskladi z
               vsemi akterji, ki so odvisni od dolgoročnega dela na javnih financah in res pozivam,
               da se čim prej pripravi nov zakon. Hvala.</p>
            </sp>
            <sp xml:id="SDT6-OZFIMP-nujna-6-2012-02-01.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam, gospod Starman. Gospa Alenka Bratušek, izvolite.</p>
            </sp>
            <sp xml:id="SDT6-OZFIMP-nujna-6-2012-02-01.sp16">

               <speaker>MAG. ALENKA BRATUŠEK (PS PS):</speaker>

               <p>Hvala za besedo, gospod predsednik.</p>
               <p>Dovolite mi na začetku samo še malo kritike na dnevni red. Jaz bi pričakovala, da
               bomo ali pa da bi na tem odboru obravnavali tudi Zakon o razvojnem načrtovanju, ker
               konec koncev sta ta dva zakona nekako povezana in bi bilo smiselno in prav, da bi
               tudi ta odbor se s tistim zakonom seznanil. To je za začetek.</p>
               <p>Glede na predlog, ki je bil podan, pa se v vsebino zakona, tako kot ste prosil, ne
               bom spuščala, ampak se bom ustavila samo pri tem predlogu, bi tudi jaz kolege želela
               še enkrat opozoriti, in to kolege iz nove koalicije, da so se predsedniki strank na
               nekem posvetu dogovorili, da je ta zakon nujen, da gre takoj naprej. Od nas, to se
               pravi tistih, ki smo zdaj pristali v opoziciji se pričakuje, da bomo konstruktivna in
               kooperativna opozicija, ki bo sodelovala, absolutno, to smo večkrat povedali,
               obljubili in še zdaj stojimo za tem, samo upamo, da na drugi strani to ne pomeni, da
               boste vse kar boste pa vi obljubili oziroma dali roko za to, da bomo to speljali, pa
               čez en teden, 10 dni pozabili in besede požrli. Tako, da to je prva stvar, ki se jo
               naj zavedamo.</p>
               <p>Kot drugo je res, da ste od sobote naprej, ko ste izvolili mandatarja, prevzeli
               odgovornost za vodenje te države, prevzeli odgovornost za slabšanje bonitetnih ocen,
               prevzeli odgovornost za stanje javnih financ in tako naprej. In če vi ocenjujete, da
               preprosto imate še čas za to, da nekatere stvari uzakonite, si ga pač vzemite, samo
               izgovorov, da je za to kriva zdajšnja vlada ali pa še kdo drug, pač ne bo moglo biti. </p>
               <p>Bi pa vseeno na koncu vprašala predstavnice Ministrstva za finance kaj po njihovi
               oceni nesprejetje zakona zdaj v kratkem pomeni glede na to, da je bilo povedano, da
               zakon vključuje nekatere tako rekoč zahteve ali pa implementacije določenih zadev, ki
               so nujne s strani Evropske unije, in tudi Računskega sodišča. Se pravi tudi to
               odmikamo.</p>
               <p>In zdaj vseeno se bom pa samo eno stvar dotaknila, to so varčevalni ukrepi, ki so
               sindikati tako izpostavljali. Noben zakon, ki bi omejeval dolg, še ni sprejet, pa je
               kandidat za ministra za finance rekel, da bodo in to ne prav težko v letošnjem letu,
               to pomeni v 9-ih, 10-ih, 8-ih mesecih privarčevali 800 milijonov evrov. Jaz sem že
               večkrat povedala, da po moji osebni oceni to brez radikalnih posegov v pravice ne bo
               šlo in za tem še danes stojim, ampak jaz bi rekla pustimo to mislim, da prav kmalu,
               mogoče naslednji teden bodo z nami kandidati za nove ministre in jaz verjamem, da
               bodo znali zelo natančno povedati kje bodo vsak na svojem resorju privarčevali, tudi
               jaz sem to v medijih slišala, 7%. To jih bomo pa lahko zelo jasno in glasno vprašali
               na naslednjih odborih. Ker mislim, da danes ob tem zakonu je ta razprava malo
               preširoka, če govorimo o varčevalnih ukrepih. Upam pa, da se vsi zavedamo, da
               varčevanje, <stage type="mag"/> (nadaljevanje) pa sem tudi jaz
               že večkrat rekla po pameti, je pa absolutno potrebno, če Slovenijo želimo popeljati
               na pravo pot.</p>
               <p>Tako, da na koncu samo še to, da koalicija za izhodi iz krize, kot ste se
               poimenovali, jaz upam, da tudi to ni bilo aktualno samo dva, tri dni, pa imate zdaj v
               glavi že kakšno drugo smer. Hvala.</p>
            </sp>
            <sp xml:id="SDT6-OZFIMP-nujna-6-2012-02-01.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Alenka Bratušek.</p>
               <p>Glede dnevnega reda samo pojasnilo. Kolegij predsednika Državnega zbora je določil
               kateri odbor kateri zakon obravnava. To je ena zadeva. Drugo pa, da je tudi
               Zakonodajno-pravna služba ugotovila, da med tema dvema zakonoma, o katerima ste
               govorili, dejansko med drugim ugotovila, da ni vsebinske povezave / nerazumljivo/
               Zakonodajno-pravna služba, po mojih informacijah.</p>
               <p>Zdaj pa glede na to, da je bila neposredno vprašana predstavnica vlade, bi jo prosil,
               če lahko po tem krogu odgovori na nekatera vprašanja, potem bomo pa naredili še en
               krog.</p>
               <p>Gospod Horvat.</p>
            </sp>
            <sp xml:id="SDT6-OZFIMP-nujna-6-2012-02-01.sp18">

               <speaker>JOŽEF HORVAT (PS NSi):</speaker>

               <p>Hvala za besedo, gospod predsednik. Spoštovane poslanke, spoštovani poslanci,
               predstavniki vlade, spoštovani gostje, vse vas prav lepo pozdravljam!</p>
               <p>Tudi sam ocenjujem, da je dobro, da so si vsi predsedniki parlamentarnih strank bili
               enotni glede vložitve paketa zakonov v parlamentarno proceduro in tudi glede vložitve
               novele Zakona o javnih financah v parlamentarno proceduro. To zavezo, ta dogovor smo
               uresničili oziroma ga uresničujemo. Niso pa predsedniki strank povedali, da morajo
               biti zakoni sprejeti, niso niti povedali, da morajo biti zakoni zavarjeni. To je
               stvar parlamentarne procedure oziroma parlamenta. Mi si postavljamo vprašanje kakšna
               je povezava predloženega zakona s predvidenim in v Ustavo zapisanim tako imenovanim
               zlatim pravilom, v katerem so na konceptualni ravni tudi predsedniki parlamentarnih
               strank dosegli neko soglasje. V Novi Sloveniji se zavedamo, da predstavlja
               uzakonjanje omejitev javnega dolga v vzdržne okvire prilagoditev zahtevam EU državam
               članicam, čeprav mora biti bolj kot višina javnega dolga slovenske države skrb
               zbujati njegova dinamika naraščanja in nepripravljenost odreči se prevelikim stroškom
               in porabe. Menimo, da do vsesplošne krize ni prišlo zaradi državnih dolgov, ampak
               zaradi dogajanja in nepravilnosti v finančnem sektorju, posledice pa naj bi se
               reševalo preko državnih dolgov in omejitev. Mi se v Novi Sloveniji zavzemamo za
               omejitev nenadzorovanega trošenja in za ustreznejši pristop k varčevanju, pri tem pa
               menimo, da se problem ne morem rešiti zgolj z omejitvami zapisanimi v zakonu. Menimo,
               da bi bilo potrebno bolj kot uvajanje novih pozornost nameniti že sprejetim ukrepom,
               ki niso bili izpeljani učinkovito in v zadostni meri, na kar v svojih dokumentih ne
               nazadnje opozarja tudi Računsko sodišče. Podrobnejša analiza javnih naročil bi
               nedvomno nakazala možnost, da se z manj porabljenimi sredstvi dosežejo zastavljeni
               cilji in večji prihranki. Opozorilo velja tudi v odnosu države do donosnosti
               državnega premoženja, ki je slaba in ni pričakovati boljših rezultatov, če se ne bo
               zaostrila odgovornost pri sprejemanju odločitev in pri nadzoru. Takšni in podobni
               razmisleki kažejo na neprimernost novele Zakona o javnih financah in v tem smislu
               bomo tudi glasovali glede predlaganega sklepa. Hvala lepa.</p>
            </sp>
            <sp xml:id="SDT6-OZFIMP-nujna-6-2012-02-01.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Horvat. Gospod Vizjak, izvolite, beseda je vaša.</p>
            </sp>
            <sp xml:id="SDT6-OZFIMP-nujna-6-2012-02-01.sp20">

               <speaker>MAG. ANDREJ VIZJAK (PS SDS):</speaker>

               <p>Hvala lepa. Spoštovani! Jaz močno dvomim, da tak zakon, ki ga je vlada januarja
               sprejela in poslala v parlament, sodi med tekoče posle. Namreč ta zakon pomembno
               usmerja delo <stage type="mag"/>(nadaljevanje) prihodnje vlade.
               Skrajno nenavadno je, da se nova vlada o tem zakonu niti ne more še izreči, ker je
               ni. Še bolj nenavadno pa je, da tisti, ki so sedeli do nedavnega v direktoratu za
               proračun in so v zadnjih teh letih podvojili javni dolg te države, sedaj moralizirajo
               in kažejo, da bo nekdo odgovoren, ki ga še ni, da je že nova vlada odgovorna zato,
               kar danes nastaja. Danes upravlja dela, tekoča dela stara vlada in seveda ima zato
               tudi odgovornost za to, kar počne. Skratka, ukinitev oziroma ne ukinitev, selitev
               fiskalnega sveta. Posega v neko delo prihodnje izvršne veje oblasti, kajti sedaj je
               bil fiskalni svet nek inštrumentarij te veje oblasti. Postavitev fiskalnega pravila.
               Kolikor vem, poteka diskusija, strokovna diskusija, na kakšen način to vključiti v
               ustavo. Sedaj bi to prejudicirali z nekimi vključitvami v zakon. Potem je brez veze,
               da potekajo te diskusije na dveh nivojih. Torej sprememba pri tem srednjeročnem
               načrtovanju proračunov oziroma ukinitev tega proračunskega memoranduma z drugimi
               razvojnimi dokumenti. Vse to tlakuje delo nekomu, ki ga še ni in bilo ga bilo
               verjetno, torej vladi bodoči in bi jo bilo verjetno kaj potrebno vprašati okoli tega.
               Zato se mi zdi, da najmanj, kar je, bi bilo korektno, da se o tem zakonu izjasnijo
               tisti, ki ga bodo izvajali v prihodnje. Zato bom podprl ta predlog sklepa. In ni
               prvič, da je ta vlada, ki odhaja naredila neko hiperprodukcijo rešitve za druge tik
               pred zdajci. Jaz bi bil bistveno bolj vesel, da se seveda opravlja odgovorno tekoče
               posle. Ne nazadnje, da se da na mizo in tudi sprejme papirje, ki so pomembni za
               naprej in da se jih tako sprejete tudi pred vložitvijo v parlament pusti tistim, ki
               bodo po teh papirjih oziroma po teh rešitvah delali. To velja tako za ta zakon, kot
               za zakon, ki je bil, ki je doživel podobno usodo na Odboru za gospodarstvo, to je
               zakon o razvojnem načrtovanju. Ne rečem, da so rešitve v tem zakonu vse slabe in
               nepotrebne. Nekatere so, najmanj kar je, torej prehitevajo neko odločitev Ustavne
               komisije. Sem pa pravzaprav vesel enega spoznanja, da je bil fiskalni svet, tako kot
               je bil zastavljen strel v prazno, da je verjetno kar precej stav, rezultat pa je bil
               spisek referatov, fiskalni svet praktično ni sprejel nekega skupnega stališča. Bolj
               ali manj je bil, so bili njihovi zapisniki lepljenka referatov posameznih profesorjev
               ali pa njihovih mnenj, zelo kontradiktornih o zelo pomembnih vprašanjih je imel en
               profesor čisto drugačno mnenje kot drug, pa sta oba člana fiskalnega sveta. Jaz ne
               vem, kaj si lahko vlada s tem pomaga. Torej neko stališče okoli tega ste seveda tudi
               sprejeli v vsebini tega zakona, ko predlagate, da to gre drugam. Verjetno niste
               želeli zameriti, da bi to kar ukinili, pa ste to lepo pospravili pod parlament, kjer
               naj bi jim bila to zdaj že tretja ali četrta inštitucija, ki govori o javnih
               financah. Imamo ta odbor, imamo komisijo za nadzor javnih financ. Zdaj bi imeli še
               tak nek gremij in tako naprej. Torej podprl bom zaradi navedenih razlogov ta predlog
               proceduralnega sklepa.</p>
            </sp>
            <sp xml:id="SDT6-OZFIMP-nujna-6-2012-02-01.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa. Gospa Vraničar, izvolite.</p>
            </sp>
            <sp xml:id="SDT6-OZFIMP-nujna-6-2012-02-01.sp22">

               <speaker>MATEJA VRANIČAR:</speaker>

               <p>Hvala lepa, gospod predsednik. Najprej mi dovolite, da izrazim razočaranje nad
               predlogom sklepa, kot je bil predlagan. Vendar z vsem spoštovanjem sprejemam ta
               predlog sklepa, kot politično odločitev prihajajoče vlade, za kar seveda ima
               prihodnja vlada oziroma prihodnje stranke vladne večine vso pravico in pa tudi
               odgovornost, da jo sprejmejo. <stage type="mag"/>(nadaljevanje)
               Rada bi odgovorila v nadaljevanju na konkretno vprašanje, ki je bilo zastavljeno. Kaj
               kratkoročno po naši oceni pomeni nesprejem zakona. Z vidika prenosa direktive v
               nacionalni pravni red, sem že uvodoma omenila, da je rok za prenos direktive v
               nacionalni pravni red postavljen na konec prihodnjega leta, kar pomeni, da imamo čas
               v bistvu za pravno ureditev vseh vprašanj, ki se tičejo prenosa direktive v
               nacionalno zakonodajo. Kot sem rekla že na začetku, naša želja je bila, ker gre za
               teme, ki so med seboj povezane, da hkrati z določitvijo srednjeročnega fiskalnega
               cilja in fiskalnih pravil v zakonu uredimo tudi postopek sprejemanja srednjeročnega
               fiskalnega okvira in vse kar iz tega sledi. Takšna rešitev se nam je zdela v bistvu
               racionalna.</p>
               <p>Drugo je vprašanje takojšnjega učinka na mednarodne finančne trge. Le-ti delujejo
               včasih nekoliko nepredvidljivo, predvsem pa delujejo na podlagi nekega zaupanja, ki
               se ga ustvarja s konkretnimi postopki. Težko je, zaradi tega reči, da se nam bo,
               zaradi nesprejetja tega zakona poslabšala bonitetna ocena pri rejting agencijah ali
               da se nam bodo povišali pribitki na slovenske obveznice je pa to možno. Težko je prav
               zaradi te nepredvidljivosti, je v bistvu težko oceniti, v katero smer se bo tehtnica
               nagnila. Dejstvo pa je, da dajemo v obdobju treh tednov dve diametralno nasprotni
               sporočili, kar kaže v bistvu na to, da nisem prepričana, da smo pripravljeni narediti
               tisto, kar smo se deklarativno vsi skupaj zavezali, da bomo poskušali narediti. Če
               lahko se na kratko dotaknem še drugih argumentov, ki so bili danes postavljeni.
               Popolnoma se strinjam, gospod Vizjak, da je težko ta predlog zakona opredeliti kot
               tekoči posel. Zaradi tega ta vlada tega zakona ni predložila državnemu zboru na
               lastno iniciativo, ampak šele po posvetu z vsemi parlamentarnimi strankami. In
               spomnili se boste, da smo na podoben način ukrepali tudi konec leta 2008, ko je
               odhajajoča vlada predsednika Janše pripravila določene zakonske spremembe, med drugim
               tudi novelo zakona o javnih financah, sprejel jo je pa že nov parlament. Zakaj? Zato,
               ker smo želeli v bistvu tudi takrat, tako kot danes vzpostaviti čim prej pravne
               podlage za to, da se lahko nekaj na konkretni ravni začne naprej delati. Če ta zakon
               danes ne bo dobil podpore, to samo pomeni, da smo zadevo prestavili za mesec ali dva
               z posledicami, ki jih zdaj natančno kvantificirati ne morem. Lahko jih pa pričakujem.
               Kar se tiče fiskalnega sveta, mislim, da je treba institut fiskalnega sveta kot
               neodvisnega organa za oceno javnofinančne situacije v državi pozdraviti in ohraniti.
               Vprašanje je samo, kam ga umestiti. Ali naj bo to posvetovalni organ vlade, kot je
               zdaj urejeno ali naj bo to posvetovalni organ državnega zbora ali naj bo to celo
               samostojni organ. Tudi ta zadnja opcija je možna. Vendar je po naši oceni veliko
               dražja. Zato je nismo predlagali. Moramo pa vzpostaviti neko neodvisnost med vlado in
               fiskalnim svetom. In glede na to, da državni zbor opravlja med drugim tudi <stage type="mag"/> (nadaljevanje) nadzorno funkcijo, se nam je
               zdelo primerno, da se to umesti v sklop Državnega zbora. Ukinitev fiskalnega sveta, o
               kateri, sem razumela, se tudi razmišlja, pa bi po mojem mnenju pomenila pomemben
               korak nazaj, ne samo v okviru zagotavljanja večje preglednosti in trdnosti javnih
               financ, ampak tudi z vidika primerljivosti institucionalne ureditve z drugimi
               državami in spoštovanja nekih načel v okviru OECD oziroma Evropske unije ali pa tudi
               če želite IMF, z vseh treh institucij smo dobili pozitivne signale v zvezi z
               oblikovanjem fiskalnega sveta.</p>
               <p>Fiskalno pravilo v ustavi ali v zakonu. Kot sem že uvodoma omenila, pa bom še enkrat
               ponovila, mislim, da je treba razmišljati o obojih rešitvah. Mislim, da mora načelno
               pravilo biti vključeno v ustavo, vendar v ustavi ne more biti vsebovano zelo podrobno
               fiskalno pravilo s številkami, ker je to enostavno neprimerno za ustavno besedilo. In
               v to smer gre rešitev, kot jo tudi predlagamo v predlogu zakona oziroma z amandmajem,
               ki ga je vložila Poslanska skupina Socialnih demokratov. In ocenjujem, da s tem ne
               posegamo v možnost, da se v ustavi fiskalno pravilo v splošnem tudi uredi.</p>
               <p>Kar se tiče socialnega partnerstva oziroma socialnega dialoga, bi rada poudarila, da
               ta predlog zakona ne pomeni oziroma neposredno ne posega ali neposredno ne
               opredeljuje na katerih področjih bo treba zagotoviti krčenje javne potrošnje, ampak
               določa omejitve te javne potrošnje glede na rast bruto družbenega proizvoda in glede
               na višino strukturnega primanjkljaja, glede na to, da bi v srednjeročnem obdobju
               prišli do izravnanega strukturnega salda. Ne glede na to, je vlada pozdravila pobudo
               da o predlogu zakona razpravlja Ekonomsko socialni svet in smo tudi opozorili vodstvo
               Ekonomsko socialnega sveta, da je danes že obravnava v Državnem zboru in da bi bilo
               primerno, da se ta obravnava v ESS-ju opravi pred razpravo v Državnem zboru, ker samo
               v tem primeru je možno kakšne morebitne spremembe v samem zakonskem besedilu
               upoštevati. Vendar je seja odpadla iz meni neznanih in nerazumljivih razlogov, ki pa
               nikakor niso na strani Ministrstva za finace, ki je želelo zakon predstaviti
               socialnim partnerjem. Vsa opozorila, ki so bila dana v zvezi s področji na katerih je
               treba varčevati, da ne sme biti vse narejeno na škodo javnega sektorja, zaposlenih v
               javnem sektorju, vsa ta opozorila bo v nadaljevanju treba upoštevati. Ta vlada v
               odhajanju je želela zagotoviti pravni okvir, na podlagi katerega bi nova vlada, takoj
               ko pride v dejansko funkcijo, začela pripravljati konkretne predloge in ukrepe. In v
               tem okviru je treba našo pobudo za sprejem tega zakona tudi razumeti.</p>
               <p>Kar pa se tiče pripomb Zakonodajno-pravne službe. Naše razumevanje je, da bi bilo
               mogoče o sistemskih vprašanjih, ki jih je gospa na začetku izpostavila, danes
               razpravljati in oblikovati stališča. Kot delovni pripomoček smo pripravili predlog
               amandmajev, s katerimi bi odgovorili tudi na posamezne tehnične pripombe, ki jih je
               Zakonodajno-pravna služba imela. Torej, bili so izpolnjeni vsi pogoji za to, da bi
               razpravo nadaljevali, zato ne morem sprejeti očitka, da je predlog zakona
               nedodelan.</p>
               <p>Hvala lepa.<stage type="mag"/>
               </p>
            </sp>
            <sp xml:id="SDT6-OZFIMP-nujna-6-2012-02-01.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa vam.</p>
               <p>Jaz bi samo nekako, kot razumem, zaključujemo to zadevo. Jaz sem že omenil na koliko
               členov so pripombe Zakonodajno-pravne službe, med drugim je ena tudi vsebinska
               pripomba, ki se nanaša na to, da naj na eni strani omejujemo zadolževanje, na drugi
               strani pa ob določenih ukrepih to zadolževanje lahko celo povečamo, kar je
               kontradiktorno. In zaradi tega, jaz mislim, da tisto, kar je najpomembnejše, da damo
               signal mednarodnim trgom, da s tem sprejetjem sklepa, se pravi, da ta zakon ni
               primeren za nadaljnjo obravnavo, da bomo k tem ... / nerazumljivo/ dali kvečjemu
               pozitiven signal, se pravi, da se ne bomo dodatno zadolževali.</p>
               <p>Ugotavljam, da ni več želje po razpravi. Izvolite, ne, jaz bi zaključil to
               razpravo... / oglašanje v ozadju/</p>
            </sp>
            <sp xml:id="SDT6-OZFIMP-nujna-6-2012-02-01.sp24">

               <speaker>DRAGO ŠČERNJAVIČ:</speaker>

               <p>Poglejte, zakaj v Sloveniji, tudi v tem zakonu, glede zadolževanja ni natančno
               proceduralno določeno kako se zadolžuje, in struktura, postopki, odgovornost. Ne v
               tem zakonu, v nobenem zakonu. Če boste šli, tudi svoje prakse za nazaj gledati, kako
               smo se zadolževali, lahko v vašem mandatu, prejšnjem mandatu, to ni natančno
               določeno. Če ne vemo, prepišimo nemška določila.</p>
            </sp>
            <sp xml:id="SDT6-OZFIMP-nujna-6-2012-02-01.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa za sugestijo oziroma predlog.</p>
               <p>Kakorkoli že, prehajamo na odločanje o predlogu sklepa. In sicer, ta sklep se glasi:
               Predlog zakona o spremembah in dopolnitvah Zakona o javnih financah, nujni postopek,
               ni primeren za nadaljnjo obravnavo. Glasujemo. Glasovanje poteka. Zaključujem
               glasovanje.</p>
               <p>Kdo je za? (10 članov.) Je kdo proti? (2 člana.)</p>
               <p>S tem ugotavljam, da ta predlog zakona o spremembah in dopolnitvah zakona o javnih
               financah ni primeren za nadaljnjo obravnavo.</p>
               <p>S tem zaključujem 1. točko. Pri tem pa še za poročevalca na seji Državnega zbora
               imenujem Andreja Širclja.</p>
               <p>Hvala.</p>
               <p>Prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O KREPITVI GOSPODARSKEGA IN
                  PRORAČUNSKEGA NADZORA V DRŽAVAH ČLANICAH EVROOBMOČJA, KI SO JIH PRIZADELE ALI JIM
                  GROZIJO RESNE TEŽAVE V ZVEZI Z NJIHOVO FINANČNO STABILNOSTJO.</title>
               </p>
               <p>Gradivo k tej točki smo prejeli od Vlade 26. januarja tega leta, na podlagi prvega
               odstavka 4. člena Zakona o sodelovanju med Državnim zborom in Vlado v zadevah
               Evropske unije. Predlagatelj stališča je Vlada.</p>
               <p>K tej točki so vabljeni predstavnice oziroma predstavniki Ministrstva za finance.</p>
               <p>Odbor bo kot matično delovno telo to točko obravnaval na podlagi drugega odstavka
               154.h člena Poslovnika Državnega zbora. Svoje poročilo z morebitnimi amandmaji, ki
               jih odbor lahko sprejme k predlogu stališča Republike Slovenije bo posredoval
               pristojnemu Odboru za zadeve Evropske unije. Poslovniško določen rok za vložitev
               amandmajev in matičnega delovnega telesa je najkasneje dva dni pred sejo pristojnega
               odbora. Predlogi za amandmaje, ki bi jih sprejel odbor kot matično delovno telo se
               lahko predložijo do konca razprave o predlogu stališča Republike Slovenije na tej
               seji.</p>
               <p>Predstavnico vlade prosim za dopolnilno obrazložitev predloga stališča.</p>
            </sp>
            <sp xml:id="SDT6-OZFIMP-nujna-6-2012-02-01.sp26">

               <speaker>MATEJA VRANIČAR:</speaker>

               <p>Hvala lepa, gospod predsednik.</p>
               <p>Gre za predlog uredbe, ki dopolnjuje lani sprejet paket zakonodajnih ukrepov, ki sem
               ga omenjala že prej. In sicer, ta predlog uredbe določa postopke, ki jih morajo
               izpolnjevati tiste države članice, ki zaprosijo za finančno pomoč s strani, v bistvu
               evropske institucije zaprosijo za finančno pomoč. Za te države bo <stage type="mag"/>(nadaljevanje) ukinjena obveznost dvojnega poročanja, ker
               gre večinoma za države, ki so predhodno bile v postopku presežnega primanjkljaja in
               so že morale oblikovati določene programske dokumente in poročati Evropski komisiji o
               svojih ekonomskih politikah. Sedaj pa bo to poročanje, po tej uredbi nadomeščeno s
               programom ekonomske stabilizacije, s katerim bodo morale države članice izkazati
               dejansko svojo pripravljenost, da v določenem času izplavajo iz finančne krize, v
               katero se zašle.</p>
               <p>Sama uredba predvideva dokaj velika pooblastila Evropske komisije tako za
               pregledovanje in nadzor izpolnjevanja zavez iz tega programa ekonomske stabilizacije.
               Prav tako pa naj bi komisija bila tista, ki bi določila, sprejela odločitev za
               uveljavitev okrepljenega nadzora in komisija naj bi bila tista, ki naj bi pozvala
               posamezno državo članico, ki ji grozijo težave, zaradi finančne krize, da naj zaprosi
               za finančno pomoč.</p>
               <p>Glede teh dveh določb v svojem stališču predlagamo, da se vsebina ponovno preveri in
               da bi odločitev za uveljavitev okrepljenega nadzora morala biti sprejeta sicer na
               predlog komisije, vendar morajo pri tem sodelovati vse države članice območja evra.
               Samo na države članice območja evra se celotna direktiva tudi nanaša. Hkrati pa,
               zaradi možnosti stigmatizacije in negativnih posledic na trgih predlagamo, da ni
               Evropska komisija tista, ki bi s svojim pritiskom na državo članico vplivala na,
               zaprosilo za morebitno pomoč, ampak bi to moralo biti priporočilo sveta sprejeto na
               zahtevo te posamezne države članice.</p>
               <p>Skratka, v predlogu stališča ne nasprotujemo sami uredbi kot taki. Predlagamo
               konkretne spremembe v članu 2. in 3., to so te spremembe, ki sem jih sedaj omenjala.
               Hkrati pa nasprotujemo določbi, ki predvideva kaznovanje držav članic za
               nespoštovanje zavez iz dogovorjenega ekonomskega programa, ker se ta kazen omejuje
               izključno na odvzem sredstev kohezijske politike, razvoja podeželja in ribištva. To
               so tista sredstva evropskega proračuna, ki so pomembnejša za manj razvite države
               članice. Med drugim so zelo pomembna tudi za Slovenijo. Zaradi tega ocenjujemo, da v
               kolikor že gremo v smeri kaznovanja z odvzemom določenih evropskih sredstev morajo
               biti vključena vsa sredstva proračuna EU in pa sredstva Evropske investicijske banke.
               Hvala lepa.</p>
            </sp>
            <sp xml:id="SDT6-OZFIMP-nujna-6-2012-02-01.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala. Odpiram razpravo. Ni razprave. Jaz imam v bistvu vprašanje. Vsa sredstva EU
               naj bi bila vključena seveda tudi znotraj sredstva Evropske investicijske banke.
               Evropska investicijska banka daje kredite. Kaj bo to sedaj pomenilo, ne bo kreditov?
               To ni ista kvaliteta sredstev, ker popolnoma druga sredstva so?</p>
            </sp>
            <sp xml:id="SDT6-OZFIMP-nujna-6-2012-02-01.sp28">

               <speaker>MATEJA VRANIČAR:</speaker>

               <p> To pomeni, da država članica, ki bi prišla v finančne težave, ki bi sprejela
               program ekonomske stabilizacije, vendar ne bi spoštovala zavez iz tega programa in bi
               zaradi tega prišlo do kaznovanja ne bi imela več dostopa do novih sredstev iz
               Evropskega proračuna in novih kreditov nove investicijske banke.</p>
            </sp>
            <sp xml:id="SDT6-OZFIMP-nujna-6-2012-02-01.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p> Hvala za pojasnilo. Še kakšna razprava o predlaganem stališču? Če ni predlagam, da
               o tem stališču glasujemo. Glasujemo.</p>
               <p>Kdo je za? (13 članov.) Kdo je proti? (?) <stage type="mag"/>(nadaljevanje) Za poročevalca odbora na seji pristojnega delovnega telesa
               predlagam gospoda mag. Matevža Frangeža. Hvala, gospod Frangež.</p>
               <p>Prehajamo na <title>3. TOČKO DNEVNEGA REDA - PREDLOG UREDBE EVROPSKEGA PARLAMENTA IN
                  SVETA O SKUPNIH ODLOČBAH ZA SPREMLJANJE IN OCENJEVANJE OSNUTKOV PRORAČUNSKIH
                  NAČRTOV TER ZAGOTAVLJANJA ZMANJŠANJE ČEZMERNEGA PRIMANJKLJAJA DRŽAV ČLANIC V EVRO
                  OBMOČJU.</title> Tudi k tej točki smo gradivo prejeli od vlade, na podlagi 4. člena
               Zakona o sodelovanju med DZ in Vlado o zadevah EU. Predlagatelj stališča je vlada. K
               tej točki so vabljeni predstavnica Ministrstva za finance. Odbor bo kot matično delo
               delovno telo to točko obravnaval na podlagi drugega odstavka 154h. člena Poslovnika
               DZ. Svoje poročila z morebitnimi amandmaji, ki jih odbor lahko sprejme k odboru
               stališča RS bo posredoval pristojnemu Odboru za zadeve EU. Poslovniško določen rok za
               vložitev amandmaja matičnega delovnega telesa je najkasneje dva dni pred sejo
               pristojnega odbora. Predlogi za amandmaje, ki bi jih sprejel odbor kot matično
               delovno telo se lahko predložijo do konca razprave o predlogu stališča. Predstavnico
               vlade, gospo Matejo Vraničar, prosim za dopolnilno obrazložitev predloga
               stališča.</p>
            </sp>
            <sp xml:id="SDT6-OZFIMP-nujna-6-2012-02-01.sp30">

               <speaker>MATEJA VRANIČAR:</speaker>

               <p>Hvala lepa.</p>
               <p>Če smo v prejšnjem predlogu uredbe, v prejšnji točki dnevnega reda govorili o državah
               članicah območja evra, ki že zaidejo v finančne težave pa ta uredba govori o
               obveznostih tistih držav članic EU, ki sicer ne zahtevajo še finančne pomoči s strani
               drugih državah članic imajo pa presežni primanjkljaj se pravi primanjkljaj, ki
               presega 3 % BDP-ja. V primeru, da je država v tem postopku presežnega primanjkljaja
               bo morala po predlogu uredbe Evropski komisiji predložiti predlog proračuna, prej
               preden bo proračun obravnavan v nacionalnem parlamentu in Evropska komisija bo imela
               možnost komentirati oziroma zavrniti predlog proračuna ali pa predlagati posamezne
               amandmaje. Predlog uredbe predvideva, da naj bi bila Evropska komisija obveščena, da
               v nacionalnem parlamentu, če parlament tako želi, predstavi svoja stališča in
               razloge, zaradi katerih zahteva določene popravke v predlogu proračuna.</p>
               <p>V kolikor ti predlogi komisije ne bi bili upoštevani niso predvidene posebne
               sankcije. Pričakuje pa se dodatna pojasnila oziroma v primeru, potem nadaljevala
               slabe javnofinančne situacije in pa nespoštovanja zmanjševanja presežnega
               primanjkljaja kot ga je država napovedala pa tudi ukrepanje po že sprejetih uredbah,
               kar v končni fazi spet lahko pomeni finančno kaznovanje države članice z denarno
               kaznijo.</p>
               <p>Pri samem predlogu uredbe spet imamo oziroma izpostavljajo nekatere težave. Sama
               uredba se namreč ne nanaša samo na državni proračun, ampak na celotno javnofinančno
               situacijo, kar pomeni, da je potrebno pri podatkih, ki se jih pošilja Evropski
               komisiji predstaviti kompletne podatke vseh štirih blagajn javnega financiranja in ne
               samo državnega proračuna. To je z vidika slovenskega, pa ne samo slovenskega
               proračunskega načrtovanja za lokalne skupnosti <stage type="mag"/> (nadaljevanje) problematično. Po mnenju številnih držav članic to
               tudi posega v avtonomijo lokalnih skupnosti, zato pričakujemo na tem področju oziroma
               drugačne alternativne rešitve, ki jih bo Evropska komisija predlagala, predvidevamo,
               na enem od naslednjih sestankov.</p>
               <p>Prav tako sam postopek nadzora predloga proračuna s strani Evropske komisije ne
               omogoča, da ohranimo nacionalni proračunski postopek tak, kakršnega poznamo. Zato
               bomo v nadaljnjih postopkih v delovni skupini sveta zahtevali prilagoditev predvsem
               rokov v katerih mora Evropska komisija predstaviti svoje predloge za spremembo
               proračuna, tako da tek zakonodajnega postopka v zvezi s proračunom ne bo ogrožen in
               da bo lahko nacionalni proračun sprejet nekje do konca novembra, tako kot je v bistvu
               naš običajni postopek. In to so glavne pripombe, ki jih bomo uveljavljali pri
               sprejemanju te uredbe. Moram opozoriti, da bo vsebina te uredbe v mnogočem odvisna od
               vsebine mednarodne pogodbe za stabilnost evroobmočja. Tako da pričakujemo še
               nadaljnje spremembe predloga uredbe. Ko bomo z njimi seznanjeni, bomo seveda z njimi
               seznanili tudi ta odbor. Hvala lepa.</p>
            </sp>
            <sp xml:id="SDT6-OZFIMP-nujna-6-2012-02-01.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Vraničar. Pričenjam razpravo o predlaganem stališču. Izvolite,
               gospod Frangež.</p>
            </sp>
            <sp xml:id="SDT6-OZFIMP-nujna-6-2012-02-01.sp32">

               <speaker>MATEVŽ FRANGEŽ (PS SD):</speaker>

               <p>Predlagano stališče podpiram. Zanimivo pri tem predlogu pa je pravzaprav to, da v
               veliki meri na evropski ravni določa tisto, kar ste želeli malo prej zavrnjenimi
               spremembami zakona o javnih financah, med drugim ob okrepljenem ekonomskem
               upravljanju in sistemu usklajevanja proračunskih politik, recimo, tudi določilo 2.
               točke 4. člena predloga uredbe, ki pravi: Države članice ustanovijo neodvisen
               fiskalni svet, ki spremlja izvajanje nacionalnih fiskalnih pravil iz odstavka ena.
               Glede na to, da so prej nekateri predstavniki nove koalicije postavljali pod vprašaj
               potrebo po fiskalnem svetu in ga ironizirali na ravne skupine profesorjev, ki se ne
               morejo o ničemer strinjati, je morda poučen to določilo 4. člena predloga uredbe.</p>
               <p>Kot rečeno, Socialni demokrati smo ga ves čas razumeli kot izjemno dobrodošlo
               usmeritev in mnenja fiskalnega sveta ves čas skušali upoštevati tudi v predlogu naših
               ekonomskih politik, ki pa so, žal, doživele kljub podpori fiskalnega sveta usodo, kot
               so jo sprejeli. Novi koaliciji vsekakor priporočam, da mnenje fiskalnega sveta razume
               z vso resnostjo.</p>
            </sp>
            <sp xml:id="SDT6-OZFIMP-nujna-6-2012-02-01.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospod Frangež. Še kakšna razprava? Ugotavljam, da ne. Prehajamo na odločanje.
               Glasujemo.</p>
               <p>Kdo je za? (14 članov.) Je kdo proti? (Nihče.)</p>
               <p>Ugotavljam, da Odbor za finance in monetarno politiko podpira predlog stališča
               Republike Slovenije do predloga uredbe Evropskega parlamenta in sveta o skupnih
               določbah za spremljanje in ocenjevanje osnutkov proračunskih načrtov, te
               zagotavljanje, zmanjšanje čezmernega primanjkljaja držav členice v evroobmočju, ki ga
               je predložila vlada in predlaga pristojnemu odboru za zadeve Evropske unije, da
               predlog stališča sprejme.</p>
               <p>Tako kot pri prejšnji točki prosim gospoda Frangeža, če lahko poroča na Odboru za
               evropske zadeve. Hvala lepa.</p>
               <p>S tem zaključujem 3. točko dnevnega reda.</p>
               <p>Zaključujem 6. nujno sejo Odbora za finance in monetarno politiko. <title>Seja je bila
                  končana 1. februarja 2012 ob 12.47.</title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZP-redna-2-2012-04-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EBA15551F4ADC8F6C1257D1F005A5550</idno>
               <idno type="custom" subtype="day">61A42A5A9BF9C7E1C12579DE0040C3CC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=61A42A5A9BF9C7E1C12579DE0040C3CC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZP-redna-2-2012-04-11.OZZP" n="2">
               <name>redna seja</name>
               <date when="2012-04-11"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZP-redna-2-2012-04-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZP-redna-2-2012-04-11.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR ODBORA ZA ZUNANJO POLITIKO</stage>
            <stage type="session">2. seja</stage>
            <stage type="date">(11. april 2012)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 10.05.</stage>


            <sp xml:id="SDT6-OZZP-redna-2-2012-04-11.sp1">

               <speaker>PREDSEDNIK JOŽEF HORVAT:</speaker>

               <p>Spoštovane kolegice in kolegi.</p>
               <p>Pričenjam 2. redno sejo Odbora za zunanjo politiko. Obveščam vas, da so zadržani
               oziroma, da na seji sodelujejo kot nadomestne članice in člani naslednje poslanke
               oziroma poslanci: Tomaž Lisec, namesto mag. Branka Grimsa, mag. Majda Potrata namesto
               Boruta Pahorja.</p>
               <p>Odbor za zunanjo politiko je 4. aprila 2012 dobil opravičilo za neudeležbo
               predsednika Vlade Republike Slovenije. Pozdravljam vse prisotne. Posebej pozdravljam
               ministra <stage type="mag"/> <stage>(nadaljevanje)</stage> za zunanje zadeve,
               gospoda Karla Erjavca. Ostale predstavnike vlade, predstavnika državnega sveta in
               predstavnike medijev.</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli dnevni red seje odbora. 6. 4. 2012 ste prejeli predlog za
               širitev dnevnega reda s točko 1A. To je predlog zakona o ratifikaciji sporazuma o
               vzpostavitvi funkcionalnega bloka zračnega prostora srednje Evrope. Kolegice in
               kolegi, predlagam, da glasujemo o predlogu za širitev dnevnega reda. Glasovanje
               pričenjam. Prosim strokovne službe, da poslanke in poslance opremijo z glasovalnimi
               napravami.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Hvala lepa.</p>
               <p>Tako je določen dnevni red seje, ki je bil predlagan s sklicem ter z izglasovano
               širitvijo.</p>
               <p>Prehajamo na <title>1. TOČKO DNEVNEGA REDA - VPRAŠANJA IN POBUDE ČLANOV ODBORA ZA
                  ZUNANJO POLITIKO.</title> Dovolite mi, da opozorim na nekaj določil poslovnika. Glede
               na to, da prvič postavljamo vprašanja in pobude gospodu ministru. Ob smiselni uporabi
               poslovnika in sicer 245. in 246. člen ter 242. člen velja naslednje. Ustna
               predstavitev poslanskega vprašanja ne sme trajati več kot tri minute. Odgovor
               predstavnika vlade lahko traja največ pet minut. Dopolnilno vprašanje poslanca lahko
               traja največ dve minuti. Dopolnitev odgovora predstavnika vlade lahko traja največ
               tri minute. Poslanec lahko na eni postavi največ dve ustni vprašanji.</p>
               <p>Besedo dajem poslankam in poslancem. Izvolite. Podpredsednica gospa Janja Klasinc.
               Izvolite.</p>
            </sp>
            <sp xml:id="SDT6-OZZP-redna-2-2012-04-11.sp2">

               <speaker>JANJA KLASINC (PS PS):</speaker>

               <p>Najlepša hvala gospod predsednik. Lep pozdrav gospodu ministru, ki je prvič med nami.
               Gospod minister v vaših prvih obiskih v tujini ste dali očitno prednost obiskom v
               naši soseščini in v intervjuju, ki ste ga po teh obiskih dali za slovensko tiskovno
               agencijo ste med drugimi govorili ne samo o Hrvaški, ki je povzročila nekaj
               nejasnosti tudi v slovenski javnosti, pa se ne bom tega vprašanja tako lotila, ampak
               bi se lotila raje problematike slovenske manjšine v Italiji. Če vas lahko citiram,
               ste v intervjuju dejali, da ste se s kolegom Terzijem, skratka italijanski ministrom
               za zunanje, da sta se sestala in sta imela zelo prijateljski pogovor. Tema pogovora o
               Rimu pa je tudi financiranja manjšine. V odgovoru na vprašanje v tem intervjuju ste
               pokazali določeno mero razumevanja tudi za Republiko Italijo glede na to, da smo se
               vsi in tudi Italija znašli v krizi. Vendar bi vas rada vprašala in tudi opozorila, da
               seveda kriza ne more biti vzrok za neizvrševanje obveznosti s področja človekovih
               pravic in manjšinske problematike. Ta problematika financiranja slovenske manjšine v
               Italiji se vleče že dolga leta in prejšnji predsednik vlade, to se pravi tudi
               prejšnja vlada, katere član ste bili tudi vi, kar dobršen del časa je v bistvu z
               nekim, kako bi rekla, zasebnim bolj dogovorom med premierjem obeh držav našla začasno
               rešitev <stage type="mag"/><stage>(nadaljevanje)</stage> za reševanje finančnih
               problemov v slovenske manjšine. Tukaj pa seveda potrebujemo že leta in leta Slovenija
               zahteva sistematično ureditev tega vprašanja in me zanima, kako se boste lotili v
               prihodnje tega problema in kakšne možnosti vidite, da Slovenija sploh ima, da bi
               končno od Republike Italije dosegla tisto, kar ji po mednarodnih pogodbah pripada.
               Hvala.</p>
            </sp>
            <sp xml:id="SDT6-OZZP-redna-2-2012-04-11.sp3">

               <speaker>PREDSEDNIK JOŽEF HORVAT:</speaker>

               <p>Hvala, kolegica. Če dovolite, kolegice in kolegi, gospod minister bi dal besedo še
               drugim poslankam in poslancem, pa bi, potem minister odgovarjal. Sedaj vabim Jakiča
               Romana k besedi. Izvolite.</p>
            </sp>
            <sp xml:id="SDT6-OZZP-redna-2-2012-04-11.sp4">

               <speaker>ROMAN JAKIČ (PS PS):</speaker>

               <p>Hvala za besedo. Spoštovani, gospod minister.</p>
               <p>Vprašanje se seveda nanaša na nam prijateljsko sosednjo državo Hrvaško. Mislim, da
               ste podobno vprašanje, pobudo že dobili, ampak kljub vsemu javno sprašujem ministra:
               Kdaj Vlada RS misli priti v DZ z ratifikacijo pristopne pogodbe? Namreč, Vlada je
               zapisala oz. govorila o tem, da je žal ali pa, ni rekla, da je žal, je rekla, da ne
               bo prva pa tudi zadnja ne, se pravi, da bo Vlada RS v neki zlati sredini. Jaz sem
               upal in pričakoval, da bo prvem obisku ministra Erjavca pri svoji kolegici dr.
               Pusičevi, da bo tam del neki pozitivni signal, da mogoče ne bi bilo slabo, če bi to
               naredili, 25. 6., na dan državnosti, da bi bila simbolika še večja, glede na to, da
               smo takrat medsebojno se priznali. Nasprotno, kolega Erjavec me je presenetil z
               izjavo, da se odnosi med državama se lahko tudi poslabšajo, upam da ne to z vojnimi
               ladjami, ki pljujejo sem in tja po Piranskem zalivu. Ampak kljub vsemu, vprašanje se
               nanaša na ratifikacijo pristopne pogodbe. Drugo vprašanje pa je, kaj je minister
               Erjavec mislil, ko je rekel, da se odnosi med državama lahko poslabšajo, na kaj je
               referiral?</p>
               <p>Jaz osebno, če lahko samo dam komentar. S tem, ko je minister to izjavil je te odnose
               na neki način takoj poslabšal.</p>
            </sp>
            <sp xml:id="SDT6-OZZP-redna-2-2012-04-11.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa. Besedo dajem kolegu Samo Bevku. </p>
            </sp>
            <sp xml:id="SDT6-OZZP-redna-2-2012-04-11.sp6">

               <speaker>SAMO BEVK (PS SD):</speaker>

               <p>Hvala lepa za besedo, gospod predsednik. Lep pozdrav.</p>
               <p>Imam eno vprašanje oz. pobudo. Namreč letos bo konec junija oz. začetek julija v
               Sankt Peterburgu v Rusiji zasedal komite za svetovno dediščino, ki bo odločal o vpisu
               dediščine živega srebra Almaden in Idrija za odpis na seznam svetovne dediščine pri
               UNESCU. Gre za projekt, ki poteka že od leta 2006. Najprej tukaj sodelovalo več držav
               poleg Španije in Slovenije še Peru in Mehika. Končno sta v tem projektu za vpis na
               seznam svetovne dediščine ostali samo še dve državi in dve mesti, ki ju povezuje
               dediščine živega srebra oz. dva največja živosrebrna rudnika v zgodovini človeštva.
               To je sedaj tretji poizkus, dvakrat ni uspelo. Namreč o vpisu na seznam svetovne
               dediščine odloča 21 držav članic komiteja, ki bodo zasedale v Sankt Peterburgu.
               Dvakrat je zmanjkal eden glas, namreč potrebna je dvotretjinska večina. Slovenija je
               1. februarja letos skupaj z Španijo oddala dopolnjen dosje. Ker je relativno malo
               časa do tega odločanja, ki bo pa zelo pomembno, namreč Slovenija ima komaj dva vpisa
               na tem prestižnem svetovnem seznamu - Škocjanske jame iz leta 1986 in prazgodovinska
               kolišča okoli <stage type="mag"/><stage>(nadaljevanje)</stage> Alp oziroma
               Ljubljansko barje iz leta 2011 - to je bila serijska nominacija šestih držav, katere
               vodilna država je bila Švica. Sedaj pa imamo možnost, da dobimo dejanski prvi
               samostojni vpis, katerega nosilka je Slovenija, pridružena je Španija. Bi dal pobudo,
               spoštovani gospod minister, da bi slovenska diplomacija aktivno vstopila v proces
               lobiranja, da dosežemo to potrebno dvotretjinsko večino za vpis na seznam svetovne
               dediščine, ki se bo vršil v Sankt Peterburgu letos poleti konec junija oz. v začetku
               julija. Hvala lepa.</p>
            </sp>
            <sp xml:id="SDT6-OZZP-redna-2-2012-04-11.sp7">

               <speaker>PREDSEDNIK JOŽEF HORVAT:</speaker>

               <p>Hvala, za vašo pobudo, kolega Bevk. Še dve vprašanji oz. pobudi bomo sprejeli, potem
               damo besedo gospodu ministru. Najprej, gospod Jožef Jerovšek, podpredsednik
               odbora.</p>
            </sp>
            <sp xml:id="SDT6-OZZP-redna-2-2012-04-11.sp8">

               <speaker>JOŽEF JEROVŠEK (PS SDS):</speaker>

               <p>Hvala lepa. Gospod minister. Vsi prisotni.</p>
               <p>Ob ponovnem odprtju sezone tega najbolj zanimivega instituta poslanskega vprašanja.
               Gospod minister, vi ste se aktivno udeležili nekaterih srečanj, kjer se je obravnaval
               položaj v Siriji. Vemo, da tja divja krvava vojna, državljanska vojna, da se režim
               sirskega predsednika z neverjetno krutostjo znaša na svoje državljane, na opornike in
               da je bil tam tudi misija bivšega, nekdanjega generalnega sekretarja Anana, ki bi naj
               včeraj stopila v veljavo, sporazum, ki je bil tam dosežen. Seveda se mi zdi, da
               sirski predsednik tudi tega premirja ne bo spoštoval in me zanima, kako vi gledate na
               situacijo v Siriji, kakšna so prizadevanja Slovenije in ali je kakšno upanje, da bo
               svetovna skupnost in tudi EU bolj učinkoviti? Namreč, ne vem če malo pobrskam nazaj
               ali pa me spomini potegnejo nazaj v zgodovino se mi zdi, da je podobna situacija kot
               je bila pri zatrtju Madžarske leta 1956. Ves demokratični svet se je zgražal, trpel,
               ampak so pa seveda v Sovjetski meri pustili, da je s tanki najbolj brutalno zadostila
               takratne demokratične težnje Madžarov. Žalostno je, da se podobne stvari dogajajo v
               današnjem času. Sirija je presečišče interesov, velike sile, dve članice varnostnega
               sveta ne dovolijo izglasovanje primernih resolucij. Želel bi naš, slovenski pogled in
               kakšne so možnosti, da se nekaj naredi v korist zaustavitve tega nasilja.</p>
               <p>Drugo vprašanje. Gospod minister, v že omenjenih obiskih v sosednjih državah ste
               nedavno bili tudi na obisku na Madžarskem in ob robu tega obiska sem nekje zasledil
               oz. celo slišal po TV izjavo madžarskega funkcionarja, da sporoča dobro novico, da je
               Madžarska sprejela, podpisala oz. da je prišel denar za cesto ..<stage>/Nerazumljivo./</stage>.. To
               je spodbudna novica, da bo končno Madžarska to storila, vendar plediram za to, da
               zunanje ministrstvo in vse druge, da res bdijo nad tem, kajti podpisanih sporazumov
               je bilo že veliko, realizacije pa do sedaj. Koliko je po vašem mnenju nam lahko
               prenesete zagotovila z madžarske strani, se bo to torej realiziralo, kaj ste vse v
               zvezi s tem izvedeli na Madžarskem? Hvala lepa.</p>
            </sp>
            <sp xml:id="SDT6-OZZP-redna-2-2012-04-11.sp9">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospod Mitja Meršol.</p>
            </sp>
            <sp xml:id="SDT6-OZZP-redna-2-2012-04-11.sp10">

               <speaker>MITJA MERŠOL (PS PS):</speaker>

               <p>Hvala lepa, gospod predsednik. <stage type="mag"/><stage>(nadaljevanje)</stage>
               Pozdrav, gospodu ministru in vsem tukaj danes.</p>
               <p>Moje vprašanje zadeva malo širše področje naše mednarodne strateške usmeritve.
               Namreč, v zvezi s tem je bilo veliko besed povedanih, kar se tiče naše gospodarske
               tako imenovane gospodarske diplomacije in tudi samega preurejanja naših diplomatskih
               predstavništev v tujini. V zvezi s tem bi rad izvedel, kako daleč smo s tem? Kako je
               pravzaprav s preurejanjem japtija pri celotni zadevi? Kako pravzaprav gledamo na to,
               kako predstavljati Slovenijo z ciljem in motivacijo, da bi Slovenija postala spet
               investicijsko privlačnejša in da pri tem uporabim tuji izraz "rebranding" Slovenije
               na tem področju, kako je s tem, ali so prizadevanja storjena na tem področju in da
               lahko potem tudi našo notranjo zakonodajo, ki je dokaj hroma in okrnila prilagodimo
               temu, da bo prožnejša, kar se tiče tujih investicij? Hvala lepa.</p>
            </sp>
            <sp xml:id="SDT6-OZZP-redna-2-2012-04-11.sp11">

               <speaker>PREDSEDNIK JOŽEF HORVAT:</speaker>

               <p>Bilo je pet vprašanj oz. pobud. Gospod minister, imate besedo.</p>
            </sp>
            <sp xml:id="SDT6-OZZP-redna-2-2012-04-11.sp12">

               <speaker>KARL ERJAVEC:</speaker>

               <p>Hvala za vaša vprašanja. Hvala za povabilo.</p>
               <p>Mislim, da je to sedaj moja tretja seja, druga kot minister, ker smo imeli enkrat
               informacijo o Hrvaški pa še skupno sejo.</p>
               <p>Kar se tiče slovenske manjšine v Italiji. Najprej naj povem, da obisk v Rimu pri
               zunanjem ministru Terciju je najprej predvideval, da ne bi bila tema slovenska
               manjšina v Italiji. Potrebno je vedeti v Italiji imamo Montijevo vlado, ki je
               tehnična in se ne želi s temi vprašanji kaj preveč ukvarjati, ampak ne glede na to
               jaz sem na bilateralnem pogovoru ta vprašanja odprl, to se pravi, glede položaja
               slovenske manjšine v Italiji, potem tudi glede financiranja in glede Primorskega
               dnevnika, ki je zašel v zelo hude težave. Moram reči, da niso bile preveč zadovoljni,
               ko sem odprl te teme, ampak kot zunanji minister sem se čutil odgovornega, da
               opozorim na vsa vprašanja, ki se dotikajo - odnose Italija in Slovenija. Tudi glede
               plinskih terminalov, ki je zelo pereče, odprto vprašanje.</p>
               <p>Kar se tiče financiranja. Jaz sem izhajal iz te predpostavke, da v Sloveniji ne glede
               na to, da imamo hudo gospodarsko in finančno krizo ni predvideno v našem proračunu
               zniževanje sredstev ne za italijansko in madžarsko manjšino. Opozoril sem, da
               varčevanja na račun izvrševanja pravic manjšin ni pravi način. Mislim, da je
               italijanska stran to mnenje zelo resno vzela in tudi nekako minister je bil mnenja,
               da ne gre reševati finančnih problemov na račun manjšine. Lahko rečem, da sem
               zadovoljen, ker iz depeš sem razbral, da ta moja intervencija v zvezi s Primorskim
               dnevnikom je obrodila določene sadove, kljub temu, da so tam postopki revizije, bodo
               po moji info. dana sredstva za 2010 - 2011, ker gre za sredstva, ki niso bila dana za
               nazaj. Moram reči, da glede 2012 je splošno varčevanje za vse medije, tukaj bodo pač
               deležni usode. Zdi se mi, da ta namig ministru je bil vzet zelo resno in da je
               minister dejansko tudi ustrezno odreagiral. Pred obiskom v Italijo sem se srečal tudi
               v Ljubljani tudi s predstavniki slovenske narodne manjšine v Italiji, oni so sprožili
               vprašanje <stage type="mag"/><stage>(nadaljevanje)</stage> delovnega omizje -
               to gre za delovno omizje, kjer Ministrstvo za zunanje zadeve bi raje videlo, da je to
               Delovno omizje pri vladi, medtem ko narodna skupnost bi bila zadovoljna tudi če je to
               na nivoju Ministrstva za notranje zadeve. So ta Delovna omizja pomembna, ker je to
               mesto, kjer se lahko rešujejo določana odprta vprašanja. Na tem obisku mi je bilo
               zagotovljeno, da se bo uveljavila taka oblika dela. Mislim, da je to zelo pomembno.
               Slovenska narodna skupnost je tudi opozorila na spremembe volilne zakonodaje, ki se
               dogaja v Italiji in sicer bolj v tem smislu, da ne bi tukaj bila narodna skupnost
               prikrajšana. Iz pogovorov sem razbral, da je ta zakonodaja še zelo v začetni fazi in
               da ni kakšne nevarnosti, da bi bila v kratkem sprejeta, tako je pač bilo razumeti te
               naše sogovornike. Kar se tiče financiranja pa upam, da to stališče, ki ga ima
               Slovenija, da ne bomo zmanjševali sredstev, zaradi gospodarske in finančne krize za
               delovanje italijanske in narodne skupnosti v Sloveniji, da bo naletelo tudi na
               italijanski strani na dober odziv. Moram reči, da je financiranje v vseh državah
               problem, enako je v Avstriji, na Madžarskem. Tukaj nekega sistemskega način ni. Jaz
               sem na vseh teh obiskih opozoril na to. Zlasti se mi zdi pomembno to, da se ne bi
               izkoristilo finančna kriza ali pa proračunska kriza za to, da se znižujejo ti
               standardi. Moram povedati, da ob tem obisku je bila na Ministrstvu za zunanje zadeve
               zelo odmevna razstava - Slovenski dizajn v državnih simbolih. Moram reči, da je bilo
               dobro pokrito tudi z italijanske strani, da je bil občutiti neki pozitivno vzdušje.
               Montijeva vlada ne glede na to, da je tehnična na neki način očitno ima neko skrb do
               teh vprašanj. Jaz sem bil na neki način pozitivno presenečen, glede na to, da na
               pripravah za to bilateralno srečanje nekako nam je bilo rečeno, da bi želeli odpirati
               teh tem, ampak bi raje se pogovarjali, ne vem, o zlatem pravilu, o reformah, kako jih
               izvajajo v Italiji, kaj počnemo v Sloveniji. V zvezi s tem moram povedati, da so rezi
               v Italiji zelo hudi, da dejansko če pride do tehnične vlade tam se ne gleda več na
               sentimente, ampak številke in se odreže. Tako da, jaz upam, da je ta obisk prispeval
               k tem, da bo tudi ta Montijeva vlada imela poseben odnos tudi do teh vprašanj kot je
               vprašanje slovenska manjšine v Italiji. Moja meja delovanja tudi zelo občutljiva, ker
               imamo ministrico za Slovence po svetu. Iz tega pogovora z ministrom je bilo tudi
               razumeti, da so različni nivoji, ki so odgovorni tudi za položaj manjšine. Eden nivo
               je Rim - država, potem so pa še dežele tukaj pa mislim, da mora ministrica odigrati
               svojo vlogo. Na tej državni ravni bomo vedno storili, kar je v naši moči, opozorili
               na ta vprašanja. Po mojem občutku so določeni premiki. Mislim, da je bil ta obisk iz
               tega obiska uspešen.</p>
               <p>Bi pa morda, glede na to, da je gospod Meršol gospodarsko diplomacijo <stage type="mag"/> <stage>(nadaljevanje)</stage> diplomacijo opozoril in
               investicije in te stvari, moram pa reči, da osebno sem bil pa malce razočaran, ko sem
               govoril z našimi ljudmi v Rimu, povedali so mi, zlasti na DKP-ju, da praktično ni
               slovenskih poslovnežev v Rimu, da do Milana nekje se še dogaja neko gospodarsko
               sodelovanje, recimo do Rima pa praktično ni več nobene gospodarske iniciative, tudi s
               strani slovenskega gospodarstva, to me je pa močno zaskrbelo. Tako, da mislim, da bo
               treba tukaj ojačati, ker priložnosti je veliko. Jaz mislim, da je dosti možnosti,
               problem je to, če mi znamo te priložnosti izkoristiti. T pa naletimo na vprašanje
               kako je naše gospodarstvo v tem trenutku organizirano, se bojim, da je precej
               razdrobljeno in da nas tukaj čaka kar en velik napor, da te vrste uredimo. Kot
               rečeno, mogoče ta impresija, zdaj vsi govorimo kako moramo prodreti na te trge BRIT,
               to se pravi Brazilija, Rusija in tako naprej. Po drugi strani pa ta prvi krog obiskov
               mi je pa dokazal, da niti v okoliščini ne znamo vseh priložnosti izkoristiti, ko
               gledam blagovno menjavo, se mi zdi, da je tukaj veliko rezerve in da bi morda morali
               strateško pristopiti glede sodelovanja, gospodarskega sodelovanja do sosednjih držav.
               Recimo Italija je res naš drugi najmočnejši partner, celo lahko postane tudi prvi.
               Ampak, poglejte, mi praktično smo prisotni do Milana, potem nas ni več, morda je
               kakšna izjema, delam krivico, ampak na splošno rečeno nas ni. Recimo v Avstriji se mi
               zdi, da to gospodarsko sodelovanje je na ustrezni ravni, s Hrvaško se mi zdi, da se
               zadeve izboljšujejo na obeh straneh, ampak se bojim, da bolj v korist Hrvaške kot v
               korist Slovenije, recimo milijon 200 tisoč turistov gre vsako leto na Hrvaško, iz
               Hrvaške k nam samo 100.000. Madžarska se mi pa sploh zdi, da je povsem neizkoriščena,
               tukaj se mi pa zdi, da so res velike rezerve za gospodarsko sodelovanje in zato mi
               tudi razmišljamo, da bi v Porabijo imeli ekonomskega svetovalca, ker se mi zdi, da
               tam so določene možnosti za sodelovanje in moram tudi reči, da Madžarska stran je
               pokazala izjemen interes tudi za vlaganja v Sloveniji, tukaj je železniška postaja
               Emonika, so me tudi spraševali kaj je s tem projektom, je zelo resna namera, potem
               Luka Koper zaradi te klasične trase Koper-Budimpešta. Tako, da ocenjujem, da ta prvi
               krog obiskov sosednjih držav je tudi bil zelo zanimiv v smislu vpogleda kakšno
               gospodarsko sodelovanje imamo s sosednjimi državami in moja ocena je, da tukaj imamo
               zelo velike rezerve in da z majhnimi napori, z majhnim vložkom bi lahko dosegli velik
               efekt, zato, ker kot država pa smo prepoznavni, to je nekaj drugega kot priti v
               Brazilijo, Južno Korejo, kjer je treba najprej veliko vložiti, da sploh si odpreš
               prav vrata, tukaj pa se mi zdi, da bi bilo treba samo odpreti vrata in skleniti to
               sodelovanje.</p>
               <p>Kar se tiče Hrvaške in ratifikacije jaz moram reči, da dejansko prvi ne bomo, ker smo
               to že zamudili, upam pa, da ne bomo zadnji. V Zagrebu sem zelo jasno povedal, da bomo
               o tem sprejeli odločitev po sestanku obeh vlad. Treba je vedeti, da s Hrvaško vseeno
               imamo še mnogo drugih odprtih vprašanj, ne gre samo za mejna vprašanja, ampak gre
               tudi za nekatera druga vprašanja, na primer pridobitve originala ozimskih sporazumov,
                  tukaj<stage type="mag"/> <stage>(nadaljevanje)</stage> preprosto ne razumem
               zakaj bi Hrvatje želeli original, ker kopensko mejo z Italijo ima Slovenija in
               mislim, da je prav, da tista vprašanja, ki jih lahko rešimo, da jih rešimo. Srečanje
               obeh vlad je v tem smislu, da dejansko poskušamo še nekatera vprašanja rešiti, ampak
               zlasti tista za katero ocenjujemo, da ni nobene ovire, da jih ne bi rešili, gre bolj
               za nek izraz dobre volje, pri tem pa mi tudi vztrajamo pri tem, da se dosledno
               spoštuje sporazum o sukcesiji, to je zelo pomembno. Tako, da pričakujem, da po
               sestanku obeh vlad bo tudi na vladi odločitev o tem kdaj bi začeli ta postopek
               ratifikacije.</p>
               <p>Glede poslabšanja odnosov. Želel sem opozoriti na to, da lahko droben incident
               pokvari to dobro vzdušje. Vi veste, da z ribiči se stalno nekaj dogaja. Sedaj ste
               lahko brali, da naj bi slovenska vojaška vlada...., ladja, ne vlada, ladja sem
               mislil, se opravičujem, Slovenija nima vojaške vlade, ima pa vojaško ladjo. Naj bi
               naša zaplula v hrvaške teritorialne vode. Jaz moram reči, ko sem opravil preverko
               temu ni tako. Takšni dogodki lahko hitro poslabšajo te odnose. Moram pa reči, da v
               tem trenutku so odnosi dobri, odprti, tudi lahko povem, da z ministrico sproti
               komunicirava, tudi če je kakšen tak problem, ki bi kazal, da bi lahko prišlo do
               nekega incidenta, ki si ga pa nobena stran v tem trenutku ne želi, tudi v interesu
               Slovenije je, da čim prej ratificiramo to pogodbo, da Hrvaška postane polnopravna
               članica Evropske unije. Seveda je pa naš interes tudi da vsa tista vprašanja za
               katere ocenjujemo, da bi jih lahko že v tem trenutku rešili, da jih zdaj rešimo in
               jaz upam, da sestanek obeh vlad bo dobra priložnost, da še nekatera druga vprašanja
               razrešimo.</p>
               <p>Kar se tiče dediščine živega srebra, pa seznam v svetovno dediščino Unesca, moram
               reči, da se spominjam te zadeve še iz časa, ko sem bil minister za okolje smo se že s
               tem ukvarjali in se trudili. Jaz lahko edino to obljubim, da bomo preko diplomacije
               lobirali, da dobimo še tisti glas, ki je takrat zmanjkal, seveda bom pa preveril
               katere države bi bilo potrebno <stage>/ oglašanje iz klopi/</stage> ja, bomo to skupaj z
               Ministrstvom za okolje, da vidimo, če lahko preko naše diplomacije vplivamo na to, da
               bi bilo glasovanje ugodno za Slovenijo. Tako, da sem hvaležen za to pobudo. Nisem
               vedel, da to vprašanje še ni rešeno.</p>
               <p>Gospod Jerovšek me je vprašal glede Sirije. Moram reči, da kar se tiče Sirije gre za
               zelo težko vprašanje, ki se na trenutke zdi nerešljivo. Jutri se izteče ta rok za
               mirovni načrt, ki ga je predlagal nekdanji generalni sekretar Kofi Annan, tako da je
               treba počakati kaj bodo sirske oblasti storile. Moje osebno mnenje je, da ne smemo
               biti preveč optimistični, saj kar se dogaja v tem trenutku ne kaže na to, da bi bila
               neka resna volja s strani sirskih oblasti, da se ta masaker, jaz drugače ne morem
               reči, ustavi. Zelo pomembno je, da je arabska liga, pa organizacija združenih <stage type="mag"/> <stage>(nadaljevanje)</stage> narodov pooblastila Kofi Annana,
               da skuša najti neko razumno rešitev. Jaz moram reči, da mednarodna skupnost veliko
               polaga na ta mirovni načrt in na aktivnosti Kofija Annana. Vendar, kot rečeno, jaz
               sem že v Ženevi, ko smo imeli sejo Sveta za človekove pravice in ko smo podpisovali
               tisti protokol h konvenciji za varstvo otrokovih pravic, sem že v nagovoru povedal,
               da bi moral Bashar al-Assad odstopiti, vendar očitno se to ne bo zgodilo. Moram reči,
               da v Istanbulu je bilo drugo srečanje skupine prijateljev Sirije, prvo je bilo v
               Tuniziji, takrat se nisem udeležil, ker sem samo nekaj dni bil minister in se mi je
               zdelo neprimerno, da grem nepripravljen na takšno srečanje. Kar se tiče srečanja v
               Istanbulu, moram reči, da tam so bili predstavniki sirske opozicije in tisto kar so
               oni pripovedovali, dejansko so to težke in žalostne zgodbe, ne pustijo te hladnega,
               ko poslušaš kaj se tam dogaja. Moram reči, da tukaj Turčija odigrava tudi zelo
               pomembno vlogo, ker je baje zdaj že 24.000 beguncev v Turčiji, to je tudi en velik
               zalogaj, tudi tehnično in zagotoviti tiste minimalne standarde za te begunce. Moram
               reči, da v Istanbulu predvsem smo si želeli, da bi opozicija bila bolj enotna, ta
               nacionalni svet se pojavlja kot opozicija, ampak ni poenotena in je težko najti
               konkretnega sogovornika. V Istanbulu smo vsi veliko pričakovali od tega mirovnega
               načrta, jutri se izteče. Če se ne bo nič zgodilo, da se bo to nasilje nadaljevalo, bo
               takoj zasedanje varnostnega sveta OZN, jaz ne bi preveč razlagal kaj se tam dogaja,
               ker sem prepričan, da ste seznanjeni, zlasti s stališči Rusije in Kitajske in pa če
               se ne bo ta mirovni načrt začel uresničevati bo tretje srečanje skupine prijateljev
               Sirije, ki bo verjetno v Parizu in tam bo zopet razprava o tem kako naprej. Lahko
               rečem v Istanbulu je bilo prisotnih 82 držav, ni bilo Rusije, ni bilo Kitajske. Težko
               ocenjujem kaj se bo dogajalo. Se je pa treba zavedati, da tam kakšno vojaško
               posredovanje v smislu tega, da bi se zadeva stabilizirala, bi lahko pomenila samo še
               večjo destabilizacijo od celotnega področja, ker Sirija meji na države, ki že tako in
               tako kar se tiče stabilnosti je ta zelo krhka. Seveda bi pa morali na nek način
               zagotoviti, da bi delovali ti humanitarni koridorji. Tako, da jaz mislim, da bo
               razvoj dogodkov, če ta mirovni načrt ne bo uspel, šel v smeri kako zavarovati
               humanitarne koridorje zato, da se v čim večji meri zaščiti prebivalstvo, zlasti
               starejše ženske in otroke. Tako, da ta zadeva je zelo komplicirana in v tem trenutku
               ne vidimo rešitve, če jutri sirske oblasti ne bodo spoštovale tega mirovnega načrta.
               Mislim pa, da je treba poskušati z diplomatskimi sredstvi najti rešitev. Vi veste, da
               so tudi določene ekonomske sankcije proti Siriji, zlasti proti režimu, proti
               nekaterimi posamezniki, vendar očitno to še ni <stage type="mag"/> <stage>(Nadaljevanje)</stage> zadosti učinkovito. Tako, da je treba počakati kaj se bo v
               naslednjih dneh zgodilo. Lahko pa rečem, da tukaj Slovenija igra dokaj aktivno vlogo.
               Mi smo v Istanbulu bili ena od redkih držav, ki je ponudila že neko konkretno pomoč.
               Gre za AITF, to kar smo že prepoznavni in pa ponudili smo pomoč pri rehabilitaciji
               žrtev, to kar smo tudi delali v projektu z Libanonom in moram reči, da je bilo to
               izjemno dobro sprejeto, ker večinoma so diskutirali na splošno, kaj bi bilo potrebno
               narediti. Zelo malo je pa bilo nekih konkretnih pobud. Tako da, mi bomo s tem
               nadaljevali. Če bi zadeva šla v to smer, bi skušali preko AITF preko rehabilitacije
               žrtev skušali s tem projekti dati svoj prispevek k razrešitvi situacije v Siriji.
               Sicer pa menim, da je treba še naprej iskati politične rešitve, zlasti vizavi Rusije
               in pa Kitajske. Mislim, da je tam ključ za rešitev tega problema, ampak tukaj bomo pa
               videli kako se bodo ti odnosi in razmerja v prihodnjih dneh dogajali.</p>
               <p>Kar se tiče naslednjega vprašanja Madžarske in te ceste Verica - Gornji Senik, moram
               reči, da je ta cesta, to je 5,1 kilometra, ampak je izjemnega pomena zato, ker bi
               povezala vse kraje v Porabju, kjer živi slovenska manjšina. Sicer porabijo 20, 30
               kilometrov več. Ta cesta bi pa zaokrožila in verjetno bi zelo močno prispevala k
               temu, da bi se še bolj povezala ta slovenska narodna skupnost v Porabju. Moram reči,
               da je to zasluga zunanjega ministra, ki se je še posebno zavzel za to, da so dali
               posebno postavko v proračunu in so ta sredstva zagotovljena. Jaz zunanjemu ministru
               gospodu Antoniu verjamem na besedo. Se mi zdi, da ne gre za neko potezo, ki smo jo
               bili navajeni v preteklosti, ko je vsakič bilo rečeno, da ta cesta bo narejena, da je
               v proračunu, potem smo pa razočarani ugotavljali, da temu ni tako. Tako da, jaz
               mislim, da ta cesta bo realizirana, ker mi je minister osebno zagotovil in tudi moram
               povedati, na tiskovni konferenci pred madžarskimi novinarji je tudi sam povedal, da
               bo to realizirano. Tudi glede odkupa ne bo nobenih težav. Tam dogovori tečejo glede
               odkupa zemljišča, tako da, tudi ni za pričakovati kakšnih tehničnih težav.</p>
               <p>Kar se tiče Japtija, gospodarske diplomacije, investicij, moram reči, da mi smo
               ustanovili dva strateška sveta. En je strateški svet za zunanje zadeve, kjer
               sodelujejo praktično vsi nekdanji ministri, akademiki, vsi tisti, ki imajo neko
               znanje v Sloveniji o zunanji politiki, tudi nekdanji veleposlaniki. Mi smo prejšnji
               teden imeli 1. sejo in tam bomo tudi govorili o tem, kakšna naj bo bodoča slovenska
               zunanja politika glede na to, da smo dosegli vse tiste cilje, ki smo si jih zadali ob
               tem, ko smo ustanavljali svojo državo. Mislim, da je poudarek zlasti nad tem, na
               gospodarski diplomaciji, na gospodarskem sodelovanju. Tudi lahko povem mojo izkušnjo,
               v pogovorih z zunanjimi ministri je, da tri četrt časa gre za gospodarsko
               sodelovanje, pa ni pomembno ali govoriš z alžirskim zunanjim ministrom ali pa z, ne
               vem, malezijskim zunanjim ministrom. Vsi imajo željo <stage type="mag"/> <stage>(Nadaljevanje)</stage> po tem, da bi investirali, da bi prišlo do gospodarskega
               sodelovanja. Tudi moram reči, da je interes, da nekatere države nimajo te gospodarske
               in finančne krize kot jo ima Evropa in nekateri očitno sedajle tudi vidijo možnost,
               da bi lahko bili močneje prisotni v Evropi. Tudi moram reči, svoj obisk v Istambulu
               sem tudi izkoristil, da sem se srečal z našim častnim konzulom, ki je eden večjih
               poslovnežev v Turčiji. Na primer njemu so zaupali izgradnjo tunela pod Bosporjem in
               veste, da gre za zelo močnega gospodarstvenika in tudi oni so zelo zainteresirani, da
               bi investirali v Slovenijo. Res pa je, da bomo morali najprej izraziti politično
               voljo, da smo za to, da pridejo tuje investicije, potem bo pa treba tudi prilagoditi
               določene administrativne, zakonodajne ovire, ki jih imamo v zvezi s tem.</p>
               <p>Kar se tiče preurejanja DKP, moram reči, da v tem trenutku še ne morem dati kakšnih
               konkretnih podatkov. Gotovo bomo razbremenili DKP-je v okviru Evropske unije kar je
               tudi logično, glede na to, da so se naši cilji uresničili in v tem času tudi
               spremenili. In moram reči tudi to, da smo članica Evropske unije. To daje možnost, da
               se ministri, ne glede na to ali zunanji ali okoljski ali pa gospodarski, se praktično
               enkrat na mesec sreča z vsemi ministri, članice EU in tam dejansko se lahko dogaja ta
               bilaterala. In po mojem bo treba ojačati našo prisotnost na tistih celinah, kjer je
               razvojni potencial, kjer imajo gospodarsko rast. Gotovo v Afriki nas praktično ni.
               Samo v Egiptu smo, južna Afrika se šele vzpostavlja, v srednji Afriki nimamo nič,
               moram pa reči, da so to države, ki imajo izjemno perspektivo. Meni je zanimivo
               recimo, da nekateri gospodarstveniki iz nekdanjih republik nekdanje države so zelo
               aktivni v Afriki, zelo dobro izkoriščajo to blagovno znamko neuvrščenih. Tako da,
               tukaj se mi zdi, da bo treba biti prisoten in dobro je, da iz sukcesije bomo dobili
               kakšno ambasado tamle v Tanzaniji in bo treba razmisliti kako se pozicionira.</p>
               <p>Kar se tiče JAPTI-ja, moram reči, da smo tudi ustanovili sedaj ta strateški svet za
               gospodarsko sodelovanje pa za gospodarsko diplomacijo, ki ga bo sicer vodil
               gospodarski minister. Tukaj ne gre sedaj za kakšno prestižno vprašanje, zakaj zunanji
               minister ne vodi tega foruma glede na to, da je pri njemu gospodarska diplomacija,
               ampak jaz mislim, da je tukaj zelo pomembno, da to sodelovanje nad ministrstvom za
               gospodarstvo in zunanje zadeve, da je čim bolj tesno in po moji oceni potem, ko vidim
               zadeve, tudi mislim, da bi bilo primerno, da bi JAPTI se preselil na zunanje zadeve
               zato, da bi lahko opravljali te naloge tudi v sklopu te gospodarske diplomacije. Na
               vsak način mora pa ministrstvo za gospodarstvo imeti svoj vpliv na te zadeve.
               Problem, ki ga jaz vidim na področju gospodarskega sodelovanja je pa zlasti ta naša
               razdrobljenost v samem gospodarskem sektorju. Tukaj bo treba nekaj storiti, da bomo
               bolj povezani in ne samo, da bomo sami nastopali kot Slovenija. Mislim, da se bo
               treba povezovati tudi s sosednjimi državami. Moram reči, da je velik interes
               povezovanje v okviru srednjeevropske pobude, to so Avstrija, Italija, Slovenija in
               potem... Tako. Tako da, verjetno bo treba <stage type="mag"/><stage>(nadaljevanje)</stage> ne samo razmišljati o tem, kako povezano znotraj
               slovenskega gospodarstva nastopati, ampak tudi skupaj z ostalimi. Recimo avstrijski
               zunanji minister je kar konkretno dal takšno pobudo, da bi skupaj sodelovali, skupaj
               nastopali. Tako, da jaz mislim, da bo treba te stvari dobro premisliti in tudi se
               strateško opredeliti do tega. Povsem jasno pa je, samo s temi varčevalnimi ukrepi mi
               ne bomo izšli iz te krize. Z varčevalnimi ukrepi lahko blažimo to javno finančno
               situacijo, ampak če ne bo gospodarske rasti, ne bo pa jo, če ne bomo odprti za
               investicije, če ne bomo odprti za sodelovanje tudi na drugih trgih, potem te
               gospodarske rasti, pač je ne bo, ker sam slovenski trg je premajhen in tudi nimamo
               kupne moči na domačem trgu. To je ena pomembna naloga, ki jo bo treba stalno
               razvijati, ker tukaj se mi zdi, da smo vseeno malce zaspali. Dokler pač v Evropi ni
               bilo krize, je to gospodarsko sodelovanje z nekaterimi tradicionalnimi gospodarskimi
               partnerji dobro teklo in nam je tudi zagotavljalo neko stopnjo blagostanja, Severna
               Italija, Bavarska, Avstrija in tako dalje. Takoj, ko so pa te države padle v krizo,
               smo jo pa tudi mi takoj občutili. Tukaj bo treba še neke druge dimenzije
               gospodarskega sodelovanja uveljaviti.</p>
               <p>Toliko glede na ta vprašanja. Upam, da sem odgovoril zadovoljivo.</p>
            </sp>
            <sp xml:id="SDT6-OZZP-redna-2-2012-04-11.sp13">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod minister. Hvala lepa za vaše koncizne odgovore na prvi sklop
               vprašanj. Drugi sklop bo začel kolega Roberto Battelli. Izvolite.</p>
            </sp>
            <sp xml:id="SDT6-OZZP-redna-2-2012-04-11.sp14">

               <speaker>ROBERTO BATTELLI (PS NS):</speaker>

               <p>Hvala lepa, predsednik. Ni točno drugi krog. Ampak nekaj sem želel povedati v zvezi s
               financiranjem primorskega dnevnika oziroma narodnih skupnosti v obeh državah.
               Vprašanje gospe Klasinc je seveda temeljilo, vsaj tako je bilo postavljeno na podlagi
               verjetno tistega osnovnega pa tudi grobega sporočila iz medijev. Se pravi
               financiranje tiska v Italiji poteka in o tem je govoril tudi minister iz več
               mehanizmov. Zdaj naši mediji seveda, ne vem, morda se jim ne da delati ali karkoli.
               Ampak poročajo na zelo pavšalen način o teh stvareh. V smislu, da se dvigne en velik
               halo, ki, potem pa, če se pogleda pobliže pa v konkretnem primeru pa vendarle ne gre
               točno za nekaj sovražnega proti tisku Slovencev v Italiji ali pa proti manjšini. In
               tukaj je treba paziti, ker če mi legitimno in nujno kdaj pa kdaj, ta se ta odbor
               ukvarja s temi vprašanji več legitimno, naravno in logično. Ampak tukaj je treba, da
               imamo opravka v bistvu z eno Italijo, ta trenutek in kar že nekaj let, ki ni sovražna
               do Slovencev v Italiji in do Slovenije. Italija je partner v mnogih pomembnih
               organizacijah, Evropska unija, Nato in kar še spada zraven je drugi trgovinski
               partner Slovenije. Odnosi so odlični, kot so definirani uradno. In je treba to
               upoštevati. Zdaj, kar zadeva, poleg tega seveda obe državi vsebujeta manjšino druge
               države. To so razlogi za to, da so odnosi še toliko boljši in tako naprej. Skratka,
               graditev enih predsodkov ni produktivno, generalno gledano. <stage type="mag"/><stage>(nadaljevanje)</stage> Kar zadeva te reze, kolikor sem jaz uspel
               razumeti, ko sem se prebijal skozi ta medijska poročila, gre za tista sredstva, ki
               jih Italija zagotavlja vsem tiskanim medijem, tudi Corriere della Sera. Ne pa nekaj,
               kar zadeva izvrševanje zakona o zaščiti slovenske manjšine, pa naj me kdo popravi, če
               se motim. In tudi ne gre za tista sredstva, ki pokrivajo izvrševanje zakona in tudi
               ne gre za tista sredstva, ki jih na primer zagotavlja zaenkrat dežela Furlanije
               Julijska Krajina in tako naprej.</p>
               <p>Kar zadeva ta podpora tisku. Mi smo dobili, kot italijanska manjšina, čeprav je to
               spet en drugi vir, ampak vendarle smo dobili podpore za naš dnevnik, ki si ga delimo
               z Italijani na Hrvaškem, v znesku 30 % manj subvencij. In tam nismo mogli na noben
               način uspeti v tem, da bi naredili izjemo, ker enako dobijo, dobi tiskani medij v
               italijanskem jeziku v Kanadi 30 % manj ali v Avstraliji, skratka v tujini, ker
               Italija tudi to subvencionira. Torej verjetno gre za ta sredstva. To pomeni, da bi
               bilo treba ali povečati, v kolikor pride do tega reza, ki bo generalni za celo
               Italijo. Ali poveča sredstva specifična za slovensko manjšin, o čemer se verjetno da
               pogovarjati ali pa narediti v tem izjemo, ki verjetno bo morala zajeti tudi še kakšno
               drugo manjšino, recimo nemške časopise v Trentinu na južnem Tirolskem ali še kje
               drugje. Skratka, to so kompleksni mehanizmi, ki niso komu sovražni ali pa ne. In tako
               verjetno je treba pristopiti in tudi reševati. Če se tak halo o zadevah, ki so
               popolnoma rešljive in ne tako travmatične dvigne tukaj, posledica je kakšna - to, da
               mi pravzaprav prispevamo k temu, da slovensko javno mnenje pritiska na nas. Se izvaja
               pritisk na neko peščico Italijanov, ki je še ostala tukaj in ki zagotovo ni kriva za
               nič. In to tudi ni etično. Hvala lepa.</p>
            </sp>
            <sp xml:id="SDT6-OZZP-redna-2-2012-04-11.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa kolega Battelli. Gospod minister.</p>
            </sp>
            <sp xml:id="SDT6-OZZP-redna-2-2012-04-11.sp16">

               <speaker>KARL ERJAVEC:</speaker>

               <p>Bi se povsem strinjal z razpravo poslanca, dejansko je problem za ministra, ko gre v
               Rim, da mora opozarjati na stvari, ki sodijo v pristojnost dežele. To moram reči.
               Imaš malo zadrego, ker ti minister reče, poslušaj, saj to pa ni naš problem, to je pa
               stvar in je treba tam. In tam včasih moram vseeno to reči, smo premalo
               prisotni...</p>
            </sp>
            <sp xml:id="SDT6-OZZP-redna-2-2012-04-11.sp17">

               <speaker>ROBERTO BATTELLI (PS IMNS)(?):</speaker>

               <p>... <stage>/Ni vključen./</stage>...To je izbilo isti dan, ko ste vi... In poniknilo naslednji dan... Se
               opravičujem...</p>
            </sp>
            <sp xml:id="SDT6-OZZP-redna-2-2012-04-11.sp18">

               <speaker>KARL ERJAVEC:</speaker>

               <p>Mi imamo interes, da imamo dobre odnose in je včasih nerodno odpirati na najvišji
               ravni zadeve, ki sodijo na nižji ravni in tam ni bilo narejeno tisto, kar bi moralo
               biti narejeno. To včasih je za čutiti v teh zadevah, ko gre za manjšino, tako da bi
               morali na vseh nivojih vsi vse narediti. Mi pa včasih gremo takoj na najvišji nivo in
               to včasih ni prav simpatično sprejeto, ampak OK, to je pač tudi del diplomacije.</p>
            </sp>
            <sp xml:id="SDT6-OZZP-redna-2-2012-04-11.sp19">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod minister. Zdaj dajem besedo kolegici Janji Klasinc.</p>
            </sp>
            <sp xml:id="SDT6-OZZP-redna-2-2012-04-11.sp20">

               <speaker>JANJA KLASINC (PS PS):</speaker>

               <p>Jaz bi rada kolegicam in kolegom in predvsem ministru tudi pojasnila okvir, v katerem
               sem postavila vprašanje. Moje vprašanje se ni nanašalo na primorski dnevnik samo.
               Primorski dnevnik je samo del celotne te problematike. Kolega Battelli, jaz seveda
               Republiko Italijo nikakor in tudi mislim večina Slovencev ne jemlje kot sovražno
               državo. Tudi mislim, da mediji ne. Midva sva oba bivša novinarja in dobro veva, kako
               funkcionirajo <stage type="mag"/><stage>(Nadaljevanje)</stage> lahko mediji,
               enkrat bolj tako, drugič bolj drugače. Na mojo veliko žalost kot dolgoletne novinarke
               zadnjih deset let vsi slovenski mediji, pa tudi v tujini to opažam, funkcionirajo
               bolj kot rumeni tisk, večina bolj kot rumeni tisk, ne kot analitičen tisk. Ampak tako
               pač je, no.</p>
               <p>Bi pa rada nekaj opozorila. Vendar pa slovenska manjšina doživlja pritiske na lokalni
               ravni. In zdaj, ko je rekel minister, da mu je včasih težko te stvari reševati, je
               težko zaradi tega, ker Slovenija ni enako organizirana, kot je organizirana Italija.
               Če bi mi imeli pokrajine, če bi mi imeli deželno raven, bi bila popolnoma drugačna
               zadeva. In pri nas prihajajo ministri države Slovenije večkrat v pogovorih s sosednjo
               Italijo v nerodno situacijo, ker v bistvu deluje sistem drugače. Sama sem bila
               članica v prejšnjem mandatu Komisije za odnose s Slovenci po svetu in smo šli na
               obiske tudi na lokalno raven, na deželno raven, in moram reči, da je bila izkazana
               velika pripravljenost za sodelovanje na načelni ravni. Ampak, veste, potem je vedno
               tako - ko prideš na deželno raven, poslušamo predstavnike dežele Furlanije - Julijske
               krajine, ki nam razlagajo, da so odvisni od državnega proračuna v Rimu. Potem smo
               prišli naslednji dan na obisk v Rim in so rekli, veste, to ni naša stvar, to rešuje
               dežela.</p>
               <p>In zato sem ponovno pozvala Republiko Slovenijo. Zato, kolega Battelli, mislim, da je
               ena zadeva: Republika Slovenija je rešila vprašanje financiranja manjšin na neki
               sistemski ravni. Mislim, da je vprašanje, ali smo to naredili popolnoma točno. Vi se
               včasih tudi pritožujete, včasih imate tudi kakšne pripombe, ampak mislim, da imamo
               rešeno to kar vzorčno v Sloveniji, sistemsko. Medtem ko sosednje države, kot je rekel
               minister, in še posebej Republika Italija, pa tega ne naredijo. In to je tisto naše
               stalno prizadevanje, da bi se naredilo, ker potem je ni krize, ki lahko zamaje vsaj
               minimalno pomoč manjšinam, to pa vemo, da je v Evropi standard, ki ga ne moremo
               zanikati.</p>
            </sp>
            <sp xml:id="SDT6-OZZP-redna-2-2012-04-11.sp21">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Zdaj ima besedo kolega Samo Bevk.</p>
            </sp>
            <sp xml:id="SDT6-OZZP-redna-2-2012-04-11.sp22">

               <speaker>SAMO BEVK (PS SD):</speaker>

               <p>Zelo na kratko. Gospod predsednik, hvala za besedo.</p>
               <p>Po vsebinski plati to nominacijo vodi Ministrstvo za kulturo. Glede podpore držav
               članic Komiteja za svetovno dediščino pa lahko zelo veliko naredi predvsem
               Ministrstvo za zunanje zadeve. Sedež Unesca in Komiteja za svetovno dediščino je v
               Parizu. Verjamem, da predstavnica, veleposlanica Veronika Stabej to tudi dobro počne,
               ampak bi bilo treba to intenzivirati. V komiteju je zelo veliko članic, kjer
               Slovenija nima svojega predstavnika veleposlaništva, zato bi bilo dobro, da se to, da
               tako rečem, pod narekovaji, "obdela" v Parizu. Tam pa, kjer Slovenija ima direktno
               veleposlaništvo v državah članicah, kot recimo Rusija, Nemčija, Francija in tako
               dalje, govorim samo o evropskih državah, pa bi lahko veliko naredili tudi
               veleposlaniki, ki so v teh državah. Tako da zdaj bi bilo treba izkoristiti to obdobje
               dveh, treh mesecev, da se intenzivira to akcijo pridobivanja dvotretjinske večine v
               komiteju, ki šteje 21 članic. Hvala lepa.</p>
            </sp>
            <sp xml:id="SDT6-OZZP-redna-2-2012-04-11.sp23">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Bevk.</p>
               <p>Kolegice in kolegi, če mi dovolite še minutko, bi tudi sam želel najprej oceniti prva
               potovanja, prve obiske ministra za zunanje zadeve pri naših sosedih. Moram reči, da
               sem te obiske podrobno spremljal in sem, danes lahko rečem, zadovoljen, prvič zaradi
               tega, ker ni šlo zgolj za neke neformalne pogovore, ampak je dejansko šlo tudi za
               konkretne rešitve nekaterih odprtih vprašanj. Opazil sem tudi, da <stage type="mag"/><stage>(Nadaljevanje)</stage> sosednje vlade preko razgovorov z ministrom
               za zunanje zadeve sprejemajo, in to z rešpektom, novo slovensko vlado. Tako da si tu
               nadejam in sem prepričan, da bo prišlo do intenziviranja dobrih, prijateljskih,
               sosedskih odnosov, ki so itak že na relativno visoki ravni.</p>
               <p>Veliko smo govorili o problematiki financiranja Primorskega dnevnika, ki sta ga s
               kolegom Giuliom Terzijem zadovoljivo rešila.</p>
               <p>Tudi sam sem večkrat za tem omizjem in tudi na drugih odborih in komisijah
               izpostavljal vprašanje izgradnje ceste Gornji Senik-Verica, okrog 5 kilometrov. Vsi
               vemo, da je temeljni kamen že bil postavljen oktobra 2007, takrat sta ga postavila -
               a, že prej, 2006 morda -, takrat sta ga postavila predsednika vlad, gospod Janez
               Janša in gospod Gyurcsany. Ampak, gospod minister, vesel sem, da sta z vašim
               madžarskim kolegom dejansko si dala nalogo, da bosta spremljala, da se bo tudi na
               terenu nekaj dogajalo, ker vsi vemo, da je premalo, če odpremo proračunsko postavko,
               in da potem ni nikogar, ki bi dejansko ta projekt vlekel naprej. Tako je pač
               vsepovsod, tudi na področju gospodarskega sodelovanja. Povedali ste, da z vašimi
               kolegi, zunanjimi ministri, veliko časa ali pa večino časa namenjate vsebini
               gospodarskega sodelovanja. Tudi moja izkušnja je takšna, ko sprejemam na Odboru za
               zunanjo politiko veleposlanike drugih držav. Praktično 80, če ne 90% časa, pogovora
               je namenjenega gospodarskemu sodelovanju. Zato s tega mesta tudi napovedujem, da bomo
               najbrž v mesecu maju na Odboru za zunanjo politiko imeli prav vsebinsko točko ali
               prav posebno sejo s področja gospodarske diplomacije, gospodarskega sodelovanja, kjer
               bi želel, da bi natančno definirali, kdo mora, prvič, trasirati pot slovenskemu
               gospodarstvu in kdo bo potem zadolžen za to, da se bodo gospodarski projekti resnično
               tudi realizirali, prav tako tudi tuje investicije pri nas. Nimam torej kakšnega
               posebnega vprašanja, bolj kot pobuda, predvsem v smeri intenziviranja gospodarske
               diplomacije in intenziviranja naših gospodarskih odnosov s sosednjimi državami in
               tudi z globalnim svetom.</p>
               <p>Želite, gospod minister, še kaj dodati? Sicer pri tej točki ni bilo kakšnih posebnih
               vprašanj, vsaj tako sem razumel, in mislim, da bi lahko to točko zaključili. Torej,
               gospod minister, hvala lepa za vaše koncizne odgovore.</p>
               <p>Zaključujem to točko dnevnega reda.</p>
               <p>Prehajamo na <title>1.A TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  VZPOSTAVITVI FUNKCIONALNEGA BLOKA ZRAČNEGA PROSTORA SREDNJE EVROPE.</title>
               </p>
               <p>Mnenje Zakonodajno-pravne službe ste prejeli 2. aprila 2012. Zakonodajno-pravna
               služba k besedilu predloga zakona sicer nima pripomb, a predlaga, da se v okviru
               pristojnosti z redakcijo v 3. členu predloga zakona nadomesti besedilo "Ministrstvo
               za infrastrukturo in prostor" z opisno obliko "ministrstvo, pristojno za
               infrastrukturo in prostor".</p>
               <p>Pričenjamo drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona.</p>
               <p>Želi predlagatelj zakona podati dopolnilno obrazložitev? Izvolite, prosim.</p>
            </sp>
            <sp xml:id="SDT6-OZZP-redna-2-2012-04-11.sp24">

               <speaker>GOSPOD______:</speaker>

               <p>Mislim, da ni potrebe, razen če Ministrstvo za promet želi.</p>
            </sp>
            <sp xml:id="SDT6-OZZP-redna-2-2012-04-11.sp25">

               <speaker>PREDSEDNIK JOŽEF HORVAT:</speaker>

               <p>Gospod Jožef Slana, z Ministrstva za infrastrukturo in prostor, izvolite.</p>
            </sp>
            <sp xml:id="SDT6-OZZP-redna-2-2012-04-11.sp26">

               <speaker>JOŽEF SLANA:</speaker>

               <p>Hvala za besedo.</p>
               <p>Po dolgih pogajanjih, pri katerih so sodelovale vse uprave držav, ki so vključene v
               ta sporazum, in vsi izvajalci služb zračnega prometa, je prišlo do dogovora, ki je
               nekako združen v tem sporazumu.</p>
               <p>Nismo uspeli doseči soglasja glede zavarovanja odgovornosti pri čezmejnem izvajanju
               služb zračnega prometa. Te delegacije, ki so pogajale sporazum, nadaljujejo s tem
               delom in pričakujemo, da bomo <stage type="mag"/><stage>(Nadaljevanje)</stage>
               tam nekje do jeseni uspeli tudi to vprašanje razrešiti. Ti naši pogovori pa še vedno
               temeljijo na izhodiščih, kot jih je pristojno telo odobrilo v letu 2009. Izhajajo iz
               primarne odgovornosti države za zagotavljanje teh služb, kot izhaja iz Chicaške
               konvencije, in nato regresni zahtevek do tistega, ki je povzročil škodo. Slovaška ni
               želela take rešitve, kar je malo zakompliciralo stvari, ker bi radi imeli vse države
               vključene v to, vendar je na koncu bila sprejeta odločitev, da tiste države, ki bodo
               med seboj dosegle sporazum, bodo imele skupni sporazum, država, ki se pa temu ne bo
               priključila, bo pa s sosednjimi državami to reševala bilateralno. Toliko v pojasnilo,
               ker vprašanje zavarovanja odgovornosti oziroma odgovornosti v tem sporazumu manjka.
               Hvala za besedo.</p>
            </sp>
            <sp xml:id="SDT6-OZZP-redna-2-2012-04-11.sp27">

               <speaker>PREDSEDNIK JOŽEF HORVAT:</speaker>

               <p>Hvala lepa vam, gospod Slana.</p>
               <p>Prehajamo na razpravo in glasovanje o posameznih členih predloga zakona. Predlagam,
               da po končani razpravi glasujemo o vseh členih predloga zakona skupaj. Ali temu
               načinu dela kdo nasprotuje? Ugotavljam, da ne.</p>
               <p>Besedo dajem poslankam in poslancem. Kdo želi razpravljati? Ni interesa za razpravo,
               zato jo zaključujem.</p>
               <p>Prehajamo na glasovanje o vseh členih predloga zakona. Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage> </p>
               <p>Ugotavljam, da so členi predloga zakona sprejeti.</p>
               <p>Ker k predlogu zakona ni bil sprejet noben amandma, Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               tudi sprejme. Prehajamo še na določitev poročevalca na seji Državnega zbora.
               Poročevalec na seji Državnega zbora bo predsednik Odbora za zunanjo politiko.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - MEDNARODNA DEJAVNOST DRŽAVNEGA ZBORA.</title>
               </p>
               <p><stage>(Gospodu ministru, njegovim sodelavcem in ostalim predstavnikom Vlade se najlepše
               zahvaljujem za sodelovanje na seji.)</stage> <title>1. podtočka -  predlogi za ustanovitev skupin prijateljstva.</title>
               </p>
               <p>Prejeli ste predlog za ustanovitev skupin prijateljstva, ki ga je pripravil Oddelek
               za mednarodno dejavnost, protokol in prevajanje.</p>
               <p>V skladu s Pravilnikom o mednarodni dejavnosti Državnega zbora Republike Slovenije
               skupine prijateljstva ustanovi Odbor za zunanjo politiko na predlog poslancev.
               Skupina šteje najmanj tri člane iz vsaj treh poslanskih skupin.</p>
               <p>Glede na prejete predloge pogoje za ustanovitev izpolnjujejo skupine prijateljstva z:
               Argentino, Avstralijo, Avstrijo, Azerbajdžanom, Bosno in Hercegovino, Češko, Črno
               goro, Finsko, Francijo, Grčijo, Hrvaško, Indijo, Italijo, Japonsko, Kanado, Ljudsko
               republiko Kitajsko, Madžarsko, Makedonijo, Nemčijo, Norveško, Rusijo, Slovaško,
               Srbijo, Španijo, Švedsko, Švico, Turčijo in Združenimi državami Amerike. Predlagam,
               da ustanovimo tiste skupine prijateljstva, kjer so pogoji izpolnjeni. Ostale pa lahko
               ustanovimo na eni naslednjih sej.</p>
               <p>Imamo torej predlog sklepa... <stage>/Oglašanje v ozadju./</stage></p>
            </sp>
            <sp xml:id="SDT6-OZZP-redna-2-2012-04-11.sp28">

               <speaker>GOSPA______:</speaker>

               <p>Samo nekaj. Gospod Jerovšek se je prijavil še k Nizozemski in potem tudi Nizozemska
               izpolnjuje pogoje.</p>
            </sp>
            <sp xml:id="SDT6-OZZP-redna-2-2012-04-11.sp29">

               <speaker>PREDSEDNIK JOŽEF HORVAT:</speaker>

               <p>Torej, podpredsednik, gospod Jožef Jerovšek, bo tudi član skupina prijateljstva z
               Nizozemsko. Torej, Odbor za zunanjo politiko lahko ustanovi s sklepom tudi skupino
               prijateljstva z Nizozemsko. Je treba predlog sklepa še enkrat prebrati? <stage>(Ni treba.)</stage>
               Glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p><stage>/Oglašanje v ozadju./</stage> Ja, kolega Roman Jakič, izvolite.</p>
            </sp>
            <sp xml:id="SDT6-OZZP-redna-2-2012-04-11.sp30">

               <speaker>ROMAN JAKIČ (PS PS):</speaker>

               <p>Se opravičujem, samo vprašanje. Če bi zavoljo takšnih ali drugačnih razlogov obstajal
               interes, da bi se tekom tega mandata oblikovale in dopolnile še druge, predvidevam,
               da bo OZP ponovno lahko odločal o tem, da bi še kakšno skupino prijateljstva
               ustanovili.</p>
            </sp>
            <sp xml:id="SDT6-OZZP-redna-2-2012-04-11.sp31">

               <speaker>PREDSEDNIK JOŽEF HORVAT:</speaker>

               <p>Absolutno, kolega Roman Jakič, vprašanje je na mestu. Skupine prijateljstva se
               pravzaprav lahko ustanavljajo do konca mandata <stage type="mag"/><stage>(Nadaljevanje)</stage> in se tudi lahko dopolnjujejo.</p>
               <p>Kolega Samo Bevk, izvolite.</p>
            </sp>
            <sp xml:id="SDT6-OZZP-redna-2-2012-04-11.sp32">

               <speaker>SAMO BEVK (PS SD):</speaker>

               <p>Samo vprašanje, gospod predsednik, glede članstva v posamezni skupini prijateljstva.
               Je dovolj, da se samo prijaviš, ni treba na odboru sklepati, kajne?</p>
            </sp>
            <sp xml:id="SDT6-OZZP-redna-2-2012-04-11.sp33">

               <speaker>PREDSEDNIK JOŽEF HORVAT:</speaker>

               <p>Dovolj je, da se za skupino prijateljstva samo prijavite, ja.</p>
               <p>Prehajamo na naslednjo podtočko - <title>prošnja za odobritev uradnega povratnega
                  obiska delegacije Odbora za kmetijsko in gozdarstvo parlamenta Republike Avstrije.</title>
               </p>
               <p>To prošnjo ste dobili v svoje pisarne. Je treba o tem razpravljati? Ugotavljam, da
               ne.</p>
               <p>Glasujemo o predlogu sklepa, da se odobri uradni povratni obisk delegacije Odbora za
               kmetijstvo in gozdarstvo parlamenta Republike Avstrije.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>In še ena zadeva - <title>vloga za ponovno odobritev delovnega obiska vodje nevladne
                  organizacije Fundacije za trgovino z ljudmi Anthonyja Steena  in britanskih parlamentarcev v času od 9. do 11. maja 2012.</title>
               </p>
               <p>Tudi to vlogo ste dobili z gradivom. Je treba o tem razpravljati? Želi kdo besedo?
               <stage>(Ne želi.)</stage></p>
               <p>Prehajamo na odločanje. Glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Na mizo smo dobili še eno <title>vlogo predsednika Komisije za odnose s Slovenci v
                  zamejstvu in po svetu, gospoda Franca Pukšiča.</title>
               </p>
               <p>Bom kar prebral: "V skladu z 11. členom Pravilnika o mednarodni dejavnosti Državnega
               zbora Republike Slovenije vas prosim za odobritev udeležbe Franca Pukšiča,
               predsednika Komisije za odnose s Slovenci v zamejstvu in po svetu, na slavnostno
               prireditev ob 70-letnici pregona koroških Slovencev, ki bo 15.4.2012 v Celovcu, ki ga
               organizirajo slovenske organizacije na avstrijskem Koroškem."</p>
               <p>Želi kdo o tem predlogu razpravljati? <stage>(Ne želi.)</stage></p>
               <p>Predlagam, da o tem glasujemo.</p>
               <p>Kdo je za? <stage>(12 članov.)</stage> Je kdo proti? <stage>(...)</stage></p>
               <p>Ugotavljam, da je sklep o odobritvi udeležbe sprejet.</p>
               <p>S tem zaključujem to točko dnevnega reda.</p>
               <p>Prehajamo na... <stage>/Oglašanje v ozadju./</stage> Prosim, ste želeli, gospa Janja Klasinc,
               besedo? Gospa Janja Klasinc, izvolite.</p>
            </sp>
            <sp xml:id="SDT6-OZZP-redna-2-2012-04-11.sp34">

               <speaker>JANJA KLASINC (PS PS):</speaker>

               <p>Gospod predsednik, glede na to, da imamo točko mednarodna dejavnost Državnega zbora,
               bi rada samo vprašala naslednje.</p>
               <p>Pravkar, vemo, potekajo razgovori s predsednikom Državnega zbora o spremembi
               Pravilnika o mednarodni dejavnosti. Zanima me, kdaj bomo o tem razpravljali tudi na
               našem odboru, ker mislim, da bi bilo kaj reči na to temo. Mislim, da ima ta odbor
               tudi pristojnosti, ki bi pomagale h končni opredelitvi tega pravilnika.</p>
            </sp>
            <sp xml:id="SDT6-OZZP-redna-2-2012-04-11.sp35">

               <speaker>PREDSEDNIK JOŽEF HORVAT:</speaker>

               <p>Hvala lepa, gospa podpredsednica. Med to in prejšnjo skupno sejo je res potekala seja
               Kolegija predsednika Državnega zbora, na kateri je bila tudi točka sprejemanje
               oziroma obravnava Pravilnika o mednarodni dejavnosti Državnega zbora. Na seji
               kolegija je bila sekretarka Odbora za zunanjo politiko, zato ji predajam besedo.</p>
            </sp>
            <sp xml:id="SDT6-OZZP-redna-2-2012-04-11.sp36">

               <speaker>GOSPA______:</speaker>

               <p>Če lahko samo to povem, ni bila seja kolegija, ampak je bil posvet vodij poslanskih
               skupin. Bila pa je razprava v zvezi s pravilnikom prekinjena in ni bila končana.
               Drugače je pa pravilnik in sprejemanje pravilnika v domeni Kolegija predsednika
               Državnega zbora. <stage type="mag"/><stage>(Nadaljevanje)</stage> In ga
               sprejme tudi Kolegij predsednika, ko bo sprejet.</p>
            </sp>
            <sp xml:id="SDT6-OZZP-redna-2-2012-04-11.sp37">

               <speaker>PREDSEDNIK JOŽEF HORVAT:</speaker>

               <p>Hvala lepa za pojasnilo. Podpredsednica, izvolite.</p>
            </sp>
            <sp xml:id="SDT6-OZZP-redna-2-2012-04-11.sp38">

               <speaker>JANJA KLASINC (PS PS):</speaker>

               <p>Moje vprašanje je bilo, če bo odbor o tem kaj razpravljal?</p>
            </sp>
            <sp xml:id="SDT6-OZZP-redna-2-2012-04-11.sp39">

               <speaker>PREDSEDNIK JOŽEF HORVAT:</speaker>

               <p>Glede na pristojnost, glede na to kar je bilo povedano in glede na to, da pravilnik o
               mednarodni dejavnosti Državnega zbora sprejema Kolegij, so pa seveda imeli in še
               imajo poslanci oziroma poslanske skupine pri tem svojo vlogo in potem preko in svoje
               pripombe ali svoje pobude dejansko prenašajo preko vodij poslanskih skupin do
               Kolegija predsednika Državnega zbora. Ste zadovoljna?</p>
            </sp>
            <sp xml:id="SDT6-OZZP-redna-2-2012-04-11.sp40">

               <speaker>JANJA KLASINC (PS PS):</speaker>

               <p>Jaz vem kakšen je postopek, ampak recimo v prejšnjem mandatu smo skušali spremeniti
               ta sedaj še veljavni pravilnik in smo tudi na odboru za zunanjo politiko dali mnenje.
               Jaz sem bolj zaradi tega vprašala, ker mislim, da smo v odboru za zunanjo politiko
               tisti poslanci, ki se morda res najbolje spoznamo na to dejavnost v državnem zboru in
               večkrat naletimo tudi v poslanskih skupinah na nerazumevanje te dejavnosti. In zato
               bi morda ena razprava o tem bila koristna. Namreč jaz večkrat opažam, da se v
               Državnem zboru razmišlja, ne samo v tem mandatu, da se razumemo, tudi v prejšnjih
               mandatih, o mednarodni dejavnosti samo kot o nekih ne bodi ga treba stroških, ki jih
               povzroča, ki povzročajo v času finančnih težav in sedanje krize samo probleme, manj
               pa se to gleda, da je mednarodna dejavnost del celotne dejavnosti in seveda tudi
               zastopanje Republike Slovenije v tujini. Lahko vam povem, da na dogodkih, ki sem jih
               sama spremljala v zadnjem letu, recimo ko že vsi vemo, da je v Evropi resna kriza, ne
               opažam nikakršnega manjkanja delegacij iz držav, ki so v bistveno hujši krizi kot je
               Slovenija. In zato bi pozval k racionalnosti na tem področju, seveda tudi
               zmanjševanje delegacij, tudi včasih pogledati kakšno pot v drugi luči kot smo jo v
               boljših časih, nikakor pa ne k ukinjanju kakšnih stalnih delegacij in podobno. In to
               sem želela, kot podpredsednica tudi na temu organu reči in mislim, da ne bi bilo
               škoda, če bi eno podobno usmeritev lahko dali tudi predsedniku Državnega zbora in
               seveda našim vodjem poslanskih skupin, ki o tem razpravljajo. Sicer pa je Poslanska
               skupina Pozitivne Slovenije na predlog pravilnika kot vsi ostali, pripravila
               amandmajske predloge. Ampak jaz sem želela, da bi tudi iz tega organa dali neko
               mnenje.</p>
            </sp>
            <sp xml:id="SDT6-OZZP-redna-2-2012-04-11.sp41">

               <speaker>PREDSEDNIK JOŽEF HORVAT:</speaker>

               <p>Hvala lepa gospa podpredsednica. Kolega Roberto Battelli.</p>
            </sp>
            <sp xml:id="SDT6-OZZP-redna-2-2012-04-11.sp42">

               <speaker>ROBERTO BATTELLI (PS NS):</speaker>

               <p>Hvala lepa predsednik. Poznam, to Janja dobro ve, poznam pravilnik, ki smo ga bili
               pripravili in ki je bil potem zamrznjen s strani takratnega predsednika Državnega
               zbora. Kolikor poznam ta novi tekst, ne vem kaj se bo zgodilo danes, ker sem pač
               tukaj in ne na posvetu, ampak kolikor ga poznam, predvideva določene racionalizacije,
               ampak v tistih osnovnih točkah, ki smo jih bili dosegli, ostaja zvest tistemu
               predlogu. Tako da, v tem smislu se mi zdi, da bi lahko bilo kontra produktivno, če bi
               ga prav iz namenov, ki jih imamo, bi lahko bilo kontra produktivno, se pač, kako bi
               rekel, še enkrat odpreti diskusijo o <stage type="mag"/>
               <stage>(Nadaljevanje)</stage> določenih stvareh, ki so že kdaj predvidena. To je ena stvar.</p>
               <p>Drugo je pa to članstvo. In kolikor vem, je vprašljivo naše članstvo v PAM-u, se
               pravi v tej Mediteranski parlamentarni skupščini, ki se je rodila iz konference, ki
               je obstajala znotraj IPU-ja v taki dimenziji in se je sedaj osamosvojila na nek
               način. Se pravi, to je edino kar bi lahko bilo vprašljivo in to zaradi tega ker, tako
               se navaja, ker je participacija previsoka. Pride okoli 30 tisoč evrov na leto.
               Članarina. Ali celo malce več kot 30 tisoč. Za primerjavo, parlamentarna skupščina
               OVSE stane parlament 6 tisoč evrov na leto. Skupščina Nato malenkost več, ampak
               vendarle relativno malo, zelo malo pravzaprav. In kar zadeva to vprašanje, ki je bilo
               predlagano, da izstopimo iz tega, je verjetno primerno, da kaj rečemo, ampak to pa ni
               v neposredni zvezi s samim pravilnikom. To je nekaj drugega. Toliko.</p>
            </sp>
            <sp xml:id="SDT6-OZZP-redna-2-2012-04-11.sp43">

               <speaker>PREDSEDNIK JOŽEF HORVAT:</speaker>

               <p>Hvala lepa kolega Battelli. Kolega Jerovšek.</p>
            </sp>
            <sp xml:id="SDT6-OZZP-redna-2-2012-04-11.sp44">

               <speaker>JOŽEF JEROVŠEK (PS SDS):</speaker>

               <p>K temu kar je bilo tukaj predlagano, bi jaz rekel, da se mi zdi, da bi bilo dobro, da
               bi imeli eno točko, eno sejo, bi razpravljali o strategiji in prioritetah mednarodne
               dejavnosti Državnega zbora z udeležbo predsednika Državnega zbora, ker jaz se tudi
               stalno bojim bližnjic, ki jih včasih se v kakšnem, začetku mandata skuša uveljavljati
               obveznosti Državnega zbora in države do mednarodne skupnosti in do sodelovanja po
               parlamentarni liniji obstajajo in tudi opažam, tudi v sedanjem mandatu, da ne gre, da
               na nekaterih segmentih je poznavanje pomanjkljivo in bi mogoče taka seja, taka točka
               doprinesla k temu, da ne bi sprejeli kakšnih neumnosti, ker vsaka bližnjica tudi ob
               povojih finančne krize ni dobra.</p>
            </sp>
            <sp xml:id="SDT6-OZZP-redna-2-2012-04-11.sp45">

               <speaker>PREDSEDNIK JOŽEF HORVAT:</speaker>

               <p>Hvala lepa gospod podpredsednik. Kolegice in kolegi, predlagam, glede na to, vaši,
               torej naše vodje poslanskih skupin razpolagajo z aktualnim besedilom osnutka
               pravilnika o mednarodni dejavnosti, da si ga članice in člani odbora za zunanjo
               politiko le pridobite in preko vodij poslanskih skupin potem tudi svoje poglede
               poskušate realizirati preko Kolegija predsednika Državnega zbora, ki bo, kot rečeno,
               ta pravilnik tudi sprejel.</p>
               <p>Kar pa zadeva glede stalnih delegacij, to pa je kolega Battelli dobro ugotovil. Mi
               smo o tem že odločali in kot veste, članstvo v PAM smo za enkrat pustili zaradi
               resnično, vsaj meni nerazumno visoke članarine, okrog 33 tisoč evrov.</p>
               <p>Če dovolite, bi jaz... Želite še besedo, podpredsednica?</p>
            </sp>
            <sp xml:id="SDT6-OZZP-redna-2-2012-04-11.sp46">

               <speaker>JANJA KLASINC (PS PS):</speaker>

               <p>Nisem sigurna, gospod predsednik, mi smo odločili samo, da za enkrat ostajamo člani
               zaradi tega, ker je za letos že plačana članarina. Jaz bi vam samo v imenu vodje
               delegacije PAM na njeno prošnjo naše kolegice dr. Črnak Meglič povedala eno
               pojasnilo, zakaj je članarina tako visoka. Članice PAM so države, ki imajo bistveno
               nižji standard kot jih ima, mislim ne vse, seveda, ampak en del teh članic, kot jih
               ima Slovenija. In ker gre, ker se prispevek izračunava glede na bruto družbeni
               produkt posamezne države, potem pride na države članice, ki imajo boljši, višji bruto
               družbeni produkt, višja cena. Sama tudi mislim, da je zelo visoka članarina. Potem je
               tukaj še ena država, ki po sklepu PAM ne plačuje te članarine in jo je oproščena, to
               je Palestina. In zaradi teh razlogov je prišlo <stage type="mag"/> <stage>(Nadaljevanje)</stage> tako do visoke vsote. Skratka pozivam, da bi o tem ali bomo v
               prihodnjih letih še ostali člani te skupščine, mednarodne, še razpravljali na tem
               odboru. Danes mislim, da ni mesto, ampak eno opozorilo pa v tej smeri je, morda bi se
               dalo tudi s strani naše delegacije doseči kakšno ponovno zmanjšanje te članarine ali
               kaj podobnega. Mislim, da so opcije odprte. Mi moramo vedeti, da je PAM tudi tesno
               povezan z Univerzo Emuni, katere sedež je v Sloveniji in naš odhod iz te organizacije
               bi lahko pomenil tudi večjo škodo za to, saj imamo resne konkurente v Maroku, ki želi
               prevzeti sedež te univerze. Tako da, tukaj so širše mednarodne razsežnosti o kateri
               mislim, bi morali še razpravljati, pa bi lahko mogoče ravno enkrat pri eni taki točki
               se odločili in razmislili o tem. Hvala.</p>
            </sp>
            <sp xml:id="SDT6-OZZP-redna-2-2012-04-11.sp47">

               <speaker>PREDSEDNIK JOŽEF HORVAT:</speaker>

               <p>Hvala lepa za to pobudo. Če se spomnite, res je, mi smo naše sodelovanje v PAM za
               letošnje leto odobrili. Za letošnje leto je tudi plačana članarina. Se pa strinjam,
               da bo prav na tem odboru še priložnost in nujnost, da govorimo tudi o nadaljnjem
               našem angažiranju v PAM.</p>
               <p>Če dovolite, to točko dnevnega reda zaključujem.</p>
               <p>Prehajamo na <title>3. TOČKO DNEVNEGA REDA - RAZNO.</title> Želi kdo od poslank in
               poslancev besedo pri tej točki? Ugotavljam, da ne.</p>
               <p>Zahvaljujem se vam. Zaključujem to točko dnevnega reda in 2. sejo Odbora za zunanjo
               politiko.</p>
               <p>Hvala lepa in uspešen dan še naprej! <stage type="time">Seja je bila končana 11. aprila 2012 ob
                  11.43.</stage>
               </p>
            </sp>
         </div>
      </body>
   </text>
</TEI>
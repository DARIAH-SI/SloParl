<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIIP-nujna-5-2012-04-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za infrastrukturo in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A98815E5BB675992C1257D1F005A555C</idno>
               <idno type="custom" subtype="day">D3CE179EFA29B8B6C12579DE002464C1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=D3CE179EFA29B8B6C12579DE002464C1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIIP-nujna-5-2012-04-10.OZIIP" n="5">
               <name>nujna seja</name>
               <date when="2012-04-10"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIIP-nujna-5-2012-04-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIIP-nujna-5-2012-04-10.OZIIP">
                        <orgName key="OZIIP">Odbor za infrastrukturo in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA INFRASTRUKTURO IN PROSTOR</stage>
            <stage type="session">5. nujna seja</stage>
            <stage type="date">(10. april 2012)</stage>
            <stage type="chairman">Sejo je vodil Danijel Krivec, predsednik odbora.</stage>
            <stage type="time">Seja se je pričela ob 13. uri. </stage>


            <sp xml:id="SDT6-OZIIP-nujna-5-2012-04-10.sp1">

               <speaker>PREDSEDNIK DANIJEL KRIVEC:</speaker>

               <p>Spoštovane kolegice in kolegi.</p>
               <p>Predlagam, da začnemo. Pričenjam 5. nujno sejo Odbora za infrastrukturo in prostor. </p>
               <p>Obveščam vas, da do tega trenutka nisem prejel nobenega opravičila. Obveščam pa vse
               kolege, da poslanka Branka Mariniča nadomešča Ivan Pišek iz Poslanske skupine SDS,
               kot nadomestni član.</p>
               <p>Prehajamo na določitev dnevnega reda seje odbora. Še pred tem pa mi med nami
               pozdravil mislim, da prvič državnega sekretarja na tem odboru, gospoda dr. Igorja
               Šalamuna in pa gospoda Julijana Fortunata, ki pa je že bil z nami in je generalni
               direktor direktorata za energijo. Lepo pozdravljam tudi vaju dva.</p>
               <p>Kot sem rekel, prehajamo na določitev dnevnega reda seje odbora. S sklicem ste
               prejeli naslednji dnevni red: predlog stališča Republike Slovenije do predloga
               Direktive Evropskega parlamenta in Sveta o energetski učinkovitosti ter razveljavitvi
               direktiv 2004/8 Evropske skupnosti in 2006/32 Evropske skupnosti. <stage type="mag"/> <stage>(nadaljevanje)</stage> Ker do pričetka seje nisem prejel nobenega
               predloga za spremembo dnevnega reda je ta določen, kot ste ga prejeli s sklicem seje
               odbora.</p>
               <p>S tem prehajamo na <title>1. IN EDINO TOČKO DNEVNEGA REDA - TO JE NA OBRAVNAVO PREDLOG
                  STALIŠČA REPUBLIKE SLOVENIJE DO PREDLOGA DIREKTIVE EVROPSKEGA PARLAMENTA IN SVETA
                  O ENERGETSKI UČINKOVITOSTI TER RAZVELJAVITVI OBEH DIREKTIV.</title> Kot sem že
               uvodoma povedal smo na sejo povabili za obravnavo te točke predstavnike Vlade. In z
               veseljem dajem besedo za uvodno predstavitev gospodu dr. Igorju Šalamunu. In bi ga
               prosil kar za uvodno predstavitev. Še prej pa kot uvodna pojasnila, gradivo k tej
               točki je poslala vlada 30. 3. 2012 na podlagi prvega odstavka 4. člena Zakona o
               sodelovanju med Državnim zborom in Vlado v zadevah Evropske unije. Naš odbor navedeno
               gradivo obravnava v skladu s prvim in drugim odstavkom 154.h člena Poslovnika
               Državnega zbora in Odboru za zadeve Evropske unije posreduje svoje mnenje.</p>
               <p>Predajam besedo predstavniku Vlade dr. Igorju Šalamunu, državnemu sekretarju na
               Ministrstvu za infrastrukturo in prostor, da nam predstavi predlog direktive in še
               zlasti predlog stališča Republike Slovenije. Izvolite.</p>
            </sp>
            <sp xml:id="SDT6-OZIIP-nujna-5-2012-04-10.sp2">

               <speaker>DR. IGOR ŠALAMUN:</speaker>

               <p>Hvala za besedo predsedujoči. Lep pozdrav tudi v mojem imenu. Predsedujoči in vam
               tudi vsem ostalim, pa spoštovanim poslancem državnega zbora in članom Odbora za
               infrastrukturo in prostor.</p>
               <p>Vlada predlaga odboru seznanitev s stališčem Republike Slovenije do predloga
               direktive Evropskega parlamenta in Sveta o energetski učinkovitosti, ter s tem tudi
               razveljavitev dveh direktiv, ki sta obravnavala to tematiko. Dansko predsedstvo se je
               odločilo, da bo v svojem mandatu tudi na dnevni red vzelo spremembo direktive o
               energetski učinkovitosti in kot cilj se je zavzelo, da bo to direktivo tudi
               obravnavalo in po možnosti sprejelo na svetu v juniju letošnjega leta. Sama vsebina
               direktive govori o energetski učinkovitosti, kako je urejeno zakonodajno področje v
               Evropski uniji na področju energetske učinkovitosti in kaj bi naj tudi države članice
               na tem področju novega dosegle. Za Slovenijo je ključnih šest točk, tudi direktiva
               obravnava 6 točk, v kateri se predlagajo določene spremembe od današnjih sprememb in
               tudi kako bi Evropa nadalje delovala na področju energetske učinkovitosti.</p>
               <p>Kot prvo so tukaj določitve ciljev glede energetske učinkovitosti po letu 2020,
               kakšni bi naj bili ti cilji ali bi naj bili ti cilji zavezujoči ali indikativni
               oziroma kakšen imajo države članice odnos do ukrepov za dosego teh ciljev. Osnovna
               ideja direktive je, da se cilji dosežejo, da se cilji določijo na osnovi primarne
               energije, dočim pa Slovenija in tudi marsikatera država članica pa se zavzema, da se
               cilji določijo na osnovi končne porabljene energije. Razlika je občutna, saj primarna
               energija pomeni, v bistvu to je energija, ki jo preko energentov damo v sistem, da to
               pretvorimo in potem dejansko končno energijo ponudimo potrošnikom, porabnikom, ki pa
               dejansko tudi to energijo tudi konzumirajo. Slovenija se zavzema dejansko, da se
               cilji določijo na končno porabljeno energijo, koliko naj v Evropi porabimo končne
               energije in da se tudi za države članice nato določijo indikativni cilji končne
               porabe in da se potem določijo, kateri so pa zavezujoči ukrepi držav članic, preko te
               direktive, da jih dejansko potem tudi države članice preko svojih implementacij v
               zakonskih, podzakonskih aktih, v bistvu te zavezujoče ukrepe izvajajo. <stage type="mag"/><stage>(nadaljevanje)</stage> Naslednji cilj je, to je, 3 %
               cilj, da vsaka država članica se zaveže, da bo na leto obnovila 3 % stavbnega fonda,
               tako da bo ta stavbni fond, to je javne zgradbe, da bodo te javne zgradbe vsaj 3 % na
               leto se obnovile, da bodo energetsko učinkovite tako po oskrbi z celotno energijo kot
               tudi za potrebe po energiji.</p>
               <p>Nadalje v direktivi se obravnava tudi javno naročilo, Slovenija se zavzema za to, da
               dejansko javni sektor preko javnega naročanja kupuje oziroma vzame v najem proizvode
               in stavbe, ki so visoko energetsko učinkovite oziroma dosegajo visoko stopnjo
               učinkovite rabe energije.</p>
               <p>Prav tako podpiramo cilje, da dobavitelji energije so zavezani k temu, da izvajajo
               merila in načrte, kako dosegajo pri odjemalcih, da odjemalci uporabljajo to energijo
               na najbolj učinkovit način in da, potem tudi poročajo ustreznim organom. Nenazadnje
               tudi direktiva vzpostavlja mehanizme ali predlaga mehanizme, da se vzpostavijo
               finančni ukrepi v obliki skladov oz. na kakršenkoli drugi način, s katerimi bo možno
               financirati nadaljnjo metode in ukrepe za učinkovito rabo energije.</p>
               <p>To so glavne vsebinske točke, o katerih govori direktiva tudi stališče RS. Sama
               direktiva se bo izoblikovala še preko obravnav na delovnih telesih sveta, to je, na
               komisijah in predvidevamo, da dejansko bo dansko predsedstvo dalo v obravnavo,
               dokončno obravnavo na svet v juniju letošnjega leta in s tem naj bi se svet končal z
               samo vsebino direktive, istočasno tudi parlament bo obravnaval vsebino te direktive v
               evropski parlament, tako da se bo kasneje, potem direktiva tudi sprejela. Toliko bi
               jaz imel za predstavitev direktive. Hvala lepa.</p>
            </sp>
            <sp xml:id="SDT6-OZIIP-nujna-5-2012-04-10.sp3">

               <speaker>PREDSEDNIK DANIJEL KRIVEC:</speaker>

               <p>Hvala, državnemu sekretarju, za ta uvod. Odpiram razpravo na predstavljajo stališče
               vlade in na gradivo, ki ga imamo predstavljeno. Želi kdo besedo? Gospod Meh,
               izvolite.</p>
            </sp>
            <sp xml:id="SDT6-OZIIP-nujna-5-2012-04-10.sp4">

               <speaker>SREČKO MEH (PS SD):</speaker>

               <p>Pozdrav.</p>
               <p>Nekako ne o ciljih, ne o tem, to se pravi, da je to uskladitev z evropsko zakonodajo,
               da danes mi obravnavamo uskladitve z evropsko zakonodajo, potem gre za vprašanje
               znotraj. Torej, Slovenija strategije za oskrbo ..<stage>/nerazumljivo./</stage>.., v kakšni fazi je
               ta naša strategija slovenska? Kdaj bomo mi obravnavali, če je cilj, da se gleda
               končno porabljeno energijo na končnega potrošnika, potem se mi zdi, da je to dober
               cilj in bi o tem cilju morda kazalo kaj več povedati. V kakšni fazi smo mi pravzaprav
               danes, koliko je še potrebno narediti in kaj moramo narediti?</p>
               <p>Glede obnove javnih stavb, 3 % na leto bi tudi mogoče bilo dobro vedeti, kje smo. Iz
               sredine, iz katere izhajam smo relativno veliko delali za obnovo javnih stavb. Delali
               smo tudi na energetsko učinkovitost občin in tukaj notri se mi zdi, da je cilj dober,
               vprašanje pa je, kako ga bomo dosegli.</p>
               <p>Finančni ukrepi pri financiranju učinkovitega ravnanja z energijo. Gre seveda za neki
               način porabo energije, po drugi strani pa seveda tudi za ukrepe za proizvodnjo
               energije torej denar, ki <stage type="mag"/><stage>(Nadaljevanje)</stage> ga
               bomo mi porabili za učinkovito ravnanje z energijo oziroma za proizvodnjo obnovljivih
               virov, če tako rečemo. Gre torej za področje, za katerega smo zelo veliko denarja
               pravzaprav porabili, ko smo obnovljive vire - gre za sončne, vetrne in ostale
               elektrarne. Če je ta povezava med porabo in tem, kar želimo doseči, kako bomo to
               dosegli, je prav, da govorimo o finančnih ukrepih za financiranje učinkovite rabe
               energije ali za proizvodnjo električne energije.</p>
               <p>To so vprašanja, vezana na to, kar ste povedali. Hvala lepa.</p>
            </sp>
            <sp xml:id="SDT6-OZIIP-nujna-5-2012-04-10.sp5">

               <speaker>PREDSEDNIK DANIJEL KRIVEC:</speaker>

               <p>Hvala, gospod Meh.</p>
               <p>Preden dam besedo gospe Barbari Žgajner Tavš, mogoče samo kot opomba - ne gre za
               strategijo, ampak za stališče do direktive, ki se bo skozi odbore na Evropskem svetu
               in v Evropski uniji še dograjevala, tako da nas strategija v tem odboru še čaka in bo
               treba o tem kasneje še kaj več spregovoriti.</p>
               <p>Zdaj dajem besedo gospe Barbari Žgajner Tavš.</p>
            </sp>
            <sp xml:id="SDT6-OZIIP-nujna-5-2012-04-10.sp6">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa za besedo. Lep pozdrav tudi v mojem imenu!</p>
               <p>Kolikor razumem, je stališče Vlade Republike Slovenije do te direktive pozitivno, kar
               absolutno pozdravljam. Imam pa tudi sama zelo konkretno vprašanje, ki se navezuje na
               financiranje zastavljenih ciljev, ki so razvidni iz te direktive. Čisto konkreten
               primer, glede na to, da je na 3. strani dokumenta zapisano, da se od javnih organov
               pričakuje oziroma zahteva, da kupujejo izdelke in stavbe z visoko energetsko
               učinkovitostjo na podlagi razpoložljivih energijskih nalepk in certifikatov in tako
               dalje. Konkretno vprašanje - vem, da se številne lokalne skupnosti srečujejo s tem
               problemom -, recimo, ko se odločijo za obnovo, energetsko učinkovito obnovo nekega
               javnega zavoda. Naj dam konkreten primer osnovne šole. Po razpredelnici, da prideš do
               subvencioniranja oziroma nekih dodatnih ugodnosti pri kreditu za obnovo osnovne šole,
               moraš izpolnjevati določene pogoje oziroma materiale, ki jih uporabljaš pri obnovi
               stavbe, morajo biti takšni in takšni. In tam so kriteriji A, B, C, D, odvisno od
               stopnje te energetske učinkovitosti posameznega materiala. Od tega pa je odvisno tudi
               dodatno subvencioniranje oziroma ugodnosti najetih kreditov. Še vedno pa levji delež
               pri financiranju pade na lokalno skupnost. Zdaj govorim o konkretnem primeru, velja
               pa ta primer posplošiti. Zanima me, ali bodo s strani države na voljo kakšne dodatne
               spodbude, ker konkretno vam bom povedala primer občine Trbovlje. Ko se je odločila,
               da bo šla v najetje kredita preko Ekosklada za obnovo osnovne šole, enostavno ni bilo
               mogoče na podlagi razpoložljivih sredstev in potem tudi odplačevanja se odločiti za
               najbolj optimalno varianto. Vem, da v Evropski uniji so na voljo določene spodbude,
               pa me zanima, kakšno je črpanje s strani Slovenije oziroma kako priti do te kvote
               evropskih sredstev za energetsko učinkovito obnovo oziroma gradnjo stavb.</p>
            </sp>
            <sp xml:id="SDT6-OZIIP-nujna-5-2012-04-10.sp7">

               <speaker>PREDSEDNIK DANIJEL KRIVEC:</speaker>

               <p>Hvala.</p>
               <p>Želi še kdo razpravljati, preden damo besedo predstavniku Vlade? Vidim, da ni želje.
               Mislim, da so bila nekatera vprašanja zanimiva, tehtna, verjetno jih bomo v sklopu
               naslednjih dokumentov, kot sta energetska strategija in energetski program, še
               obravnavali, vendar tudi v tem okviru, ko se pogajamo okrog stališča do direktive, je
               mogoče tudi pametno, da se jih osvetli. Dajem besedo državnemu sekretarju ali
               direktorju? Državni sekretar, izvoli.</p>
            </sp>
            <sp xml:id="SDT6-OZIIP-nujna-5-2012-04-10.sp8">

               <speaker>DR. IGOR ŠALAMUN:</speaker>

               <p>Hvala lepa.</p>
               <p>Najprej bi želel poudariti, da je to stališče, kako bomo pristopili, ko se bo
               direktiva šele oblikovala. Dejansko direktiva ni oblikovana, ni sprejeta, ampak smo v
               fazi, ko se vsebinsko direktiva oblikuje in se bo na osnovi tega šele <stage type="mag"/><stage>(Nadaljevanje)</stage> sprejela. Bi pa želel tudi
               odgovoriti malo širše na zastavljena vprašanja, kljub temu, da se določena vprašanja
               neposredno ne nanašajo trenutno na to direktivo.</p>
               <p>Glede 3% obnove javnih stavb na letni ravni. V Evropi smo dejansko spoznali preko
               sprejemanja drugih direktiv, tudi direktive o obnovljivih virih energije, in
               akcijskih načrtov za obnovljive vire energije, akcijskih načrtov za učinkovito rabo
               energije, da nosilec te obnove mora biti vsekakor javni sektor in biti tu zgled tudi
               zasebnemu sektorju. Zato je zdaj tudi predlog v direktivi, ki je na mizi, da se te
               zaveze in ta načela tudi zapišejo v direktivi in dejansko imamo tudi s tem neko
               zakonodajno podlago, po kateri se bodo države članice obvezale, da bodo z neko
               dinamiko, ta dinamika bi naj bila pa 3% javnega fonda na leto, da bodo dejansko
               določena sredstva namenile za obnovo teh stavb, da bodo energetsko učinkovitejše.
               Modeli financiranja so tu različni. Predvsem imamo pri nas model financiranja, ko
               govorimo, ko financiramo oziroma spodbujamo obnovljive vire energije, obnovljive vire
               energije spodbujamo preko obratovalnih spodbud, za razliko od spodbud za učinkovito
               rabo energije, kjer pa imamo investicijske spodbude. Model teh investicijskih spodbud
               je omejen na osnovi tega, koliko zberemo denarja od prodane električne energije, del
               te takse gre v sklad, v Ekosklad, z nekimi dodatnimi tudi možnostmi, kar je pač
               omejeno. In na osnovi tega Ekosklad razpiše določene razpise za obnovo stavb in za te
               stavbe se potem izbere projekte, za katere se smatra, da so najbolj učinkoviti. Drug
               način je preko kohezijskih sredstev, za katere država namenja tudi lastno udeležbo iz
               proračuna, ki pa je seveda omejena na toliko, kolikor lahko v proračunu predvidimo.
               Stopnja lastne udeležbe in stopnja evropskega denarja je odvisna od tega, za kakšne
               sanacije gre. Nekje je to 30%, nekje je to 50%, nekje je to tudi 85% evropskih
               sredstev proti lastni udeležbi in je odvisno od politike ter samega obsega projekta.
               Na našem ministrstvu, v bistvu na direktoratu za energijo je bil že zaključen razpis
               za obnovo bolnišnic, kjer so se znatna sredstva, mislim, da v okviru 50 milijonov,
               razdelila, to so nepovratna sredstva za obnovo stavb. In predvideni so še nadaljnji
               razpisi, tako za bolnišnice, šole in ostale javne stavbe, kjer mislim, da je zdaj, na
               pamet govorim, na voljo bilo še dodatnih 50 milijonov za te namene. Toliko o tem.</p>
               <p>Če zdaj pogledamo primarno in končno energijo. Seveda, mi se zavzemamo, glede na
               portfelj energetske oskrbe, ki ga ima Slovenija, projekte, ki so že v teku, ki se že
               zaključujejo, in tudi glede na način, kako bi naj energetska oskrba zgledala v bodoče
               oziroma kaj lahko mi storimo, se zavzemamo, da so dejansko ti cilji na končno
               energijo. Ker če bi bili cilji določeni na obstoječe stanje in na primarno energijo,
               bi za Slovenijo kot majhno deželo in tranzitno deželo pomenilo, da tako rekoč si ne
               moremo privoščiti nobenega energetskega objekta na področju, kjer <stage type="mag"/><stage>(Nadaljevanje)</stage> je izkoristek same pretvorbe energije
               manjši. Vemo pa, da termo objekti, jedrski objekti imajo izkoristek pretvorbe med 30
               in 50%, govorim tudi za plinske elektrarne. V bistvu vsi ti objekti imajo to
               pretvorbo glede na tehnologijo, ki obstaja, takšno. In v primeru primarnega cilja
               dejansko na novo bi zelo težko kakršenkoli projekt realizirali, istočasno bi pa tudi
               vplival na sam izvoz naših storitev oziroma na tranzit, saj vsi energenti, dejansko
               energija, ki vstopa v ta proces, na primer, tranzitnega prometa, se šteje tudi za nas
               in s tem nam tudi znižuje učinkovitost pretvorbe energije v končno energijo. Tako se
               bo Slovenija vsekakor zavzemala, da so ti cilji določeni na ravni končne energije in
               da so tudi indikativni cilji, niso striktno zavezujoči, se bomo pa zavzemali, da pa
               ukrepi, ki se definirajo, so zavezujoči in da so za vse članice enaki. Hvala.</p>
            </sp>
            <sp xml:id="SDT6-OZIIP-nujna-5-2012-04-10.sp9">

               <speaker>PREDSEDNIK DANIJEL KRIVEC:</speaker>

               <p>Hvala za ta dodatna pojasnila.</p>
               <p>Gospod Dejan Židan je prosil za besedo.</p>
            </sp>
            <sp xml:id="SDT6-OZIIP-nujna-5-2012-04-10.sp10">

               <speaker>MAG. DEJAN ŽIDAN (PS SD):</speaker>

               <p>Hvala, predsednik. Spoštovane poslanke in poslanci, spoštovani državni sekretar s
               sodelavci!</p>
               <p>Naprej bi se ti rad zahvalil, predsednik, ker si zagotovil udeležbo na ravni
               državnega sekretarja danes. Imam pa za vas, državni sekretar, vprašanje oziroma vaše
               mnenje me zanima.</p>
               <p>Ta direktiva je takšna, ki, mislim, da jo poslanci podpiramo. Hkrati pa imamo v
               Sloveniji interes, tudi vladna uredba velja, za večji izkoristek slovenskega gozda,
               ki je premalo izkoriščen. Mi vsaj 2 milijona kubikov premalo posekamo, zato ker trga
               nimamo. Vlada ima uredbo, ki govori v to zeleno smer, da je treba povečati delež lesa
               pri investicijah, zlasti tam, kjer gre za javni denar. Pa me zanima, ali vidite
               možnost, da bi obe strategiji, tako strategijo, da je treba imeti stavbe, ki so
               energetsko varčne, kot tudi drugo, da je treba slovenski gozd bolje izkoristiti. Ali
               bi bilo možno tu kakšno sinergijo imeti pri obeh strategijah? Hvala.</p>
            </sp>
            <sp xml:id="SDT6-OZIIP-nujna-5-2012-04-10.sp11">

               <speaker>PREDSEDNIK DANIJEL KRIVEC:</speaker>

               <p>Hvala za vprašanje.</p>
               <p>Še kolega Gašpar Gašpar Mišič ima vprašanje.</p>
            </sp>
            <sp xml:id="SDT6-OZIIP-nujna-5-2012-04-10.sp12">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa za besedo, gospod predsednik. Pozdrav tudi gospodu sekretarju!</p>
               <p>Seveda smo za in podpiramo evropsko direktivo za energetsko učinkovitost, za večjo
               izrabo. Vendar bi tako rekel, prej je gospod sekretar ugotovil, da javni sektor naj
               bi bil zgled zasebnemu sektorju, pa mislim, da je to ravno obratno trenutno, če
               pogledate, tako v Sloveniji kot v Evropi, da zasebni sektor že dosega določene
               evropske cilje, problem je ravno v javnemu, javni sektor je tisti, ki je dejansko
               podhranjen zaradi financ in sedaj samo s tem suportom iz raznih evropskih skladov, ki
               se dejansko formirajo, lahko pridejo šole, zdravstveni centri, domovi, raznorazne
               ustanove, da ne govorim o državnih stavbah, ki so zelo potratne, ker se že desetletja
               ni spremenil sistem ogrevanja in izkoristek je dejansko v javnem sektorju zelo, zelo
               slab. Je pa res, da moramo tudi v tej direktivi sprejeti enako dober finančni suport
               tudi za zasebni sektor, tam, kjer je dejansko to še mogoče, tam, kjer so še naše
               največje gospodarske družbe sploh še pri življenju, da lahko sploh obratujejo.</p>
               <p>Ključni namen, zaradi katerega sem se oglasil, je naslednje. Od kje vam podatek
               oziroma da mi bolj podrobno pojasnite ravno to, da naj bi bil javni sektor za zgled
               zasebnemu sektorju, ker je v praksi slika ravno obratna.</p>
            </sp>
            <sp xml:id="SDT6-OZIIP-nujna-5-2012-04-10.sp13">

               <speaker>PREDSEDNIK DANIJEL KRIVEC:</speaker>

               <p>Hvala še za to vprašanje. Vidim, da ni drugih želja, zato dajem besedo ponovno
               državnemu sekretarju.</p>
            </sp>
            <sp xml:id="SDT6-OZIIP-nujna-5-2012-04-10.sp14">

               <speaker>DR. IGOR ŠALAMUN:</speaker>

               <p>Hvala lepa.</p>
               <p>Javni zasebni sektor - v bistvu viri financiranja, mehanizmi, so tako za javni kot
               zasebni sektor identični, sheme so identične. Tudi pomoči so identične, ne glede na
               to, ali je lastnica država ali je to nek zasebnik. Direktiva in na splošno ugotovitve
               govorijo o tem, da <stage type="mag"/><stage>(Nadaljevanje)</stage> naj bo
               javni sektor zgled, je v smislu, da ko govorimo o prenovi stavb, mi oziroma Evropa na
               splošno ne more prisiliti zasebnega sektorja, da bo z neko dinamiko začel obnavljati
               stavbe. Direktiva pa lahko pozove države članice, ki so odgovorne za izvrševanje
               direktive, s tem pa so tudi odgovorne za svoj stavbni fond, pa lahko obvežejo, s tem
               se tudi države članice obvežejo, da bodo šle v aktivnosti, ki bodo vodile v obnovo
               svojega stavbnega fonda z namenom učinkovite izrabe energije. To je tako zmanjšanje
               porabe, potrebe po energiji kot tudi po zagotavljanju, načinu zagotavljanja energije,
               drugače sta pa oba sektorja tako rekoč na istem mehanizmu.</p>
               <p>Kar se tiče deleža lesa, uredbe o porabi deleža lesa, tudi z energetskega stališča
               podpiramo in si prizadevamo, da se ne samo les, na splošno govorimo o biomasi, da se
               biomasa v večji meri vključi, predvsem ta odpadna biomasa, pri zagotavljanju
               energetskih potreb, pokrivanju energetskih potreb v Sloveniji. Ne nazadnje, že
               akcijski načrt za obnovljivo energijo je opredelil, da glavni nosilec doseganja
               ciljev bo tudi sektor ogrevanja in hlajenja in v tem sektorju ogrevanja in hlajenja
               velik delež odpade tudi na biomaso, predvsem na zamenjavo starejših, dotrajanih
               postrojenj za zagotavljanje toplote z novejšimi, učinkovitejšimi postrojenji.
               Predvsem tu računamo na večji delež biomase, s tem da se tudi potem kreira celotno
               panogo zbiranja, obdelave in uporabe biomase tako v energetske namene kot tudi v
               industrijske namene, tako da to dvignemo na neko višjo raven in s tem zagotovimo
               učinkovitejšo izrabo lesa, bolje, kot je bilo do sedaj, da pridemo na neko
               primerljivo raven z ostalimi državami članicami, ki so vodile na tem področju.</p>
            </sp>
            <sp xml:id="SDT6-OZIIP-nujna-5-2012-04-10.sp15">

               <speaker>PREDSEDNIK DANIJEL KRIVEC:</speaker>

               <p>Hvala za odgovore.</p>
               <p>Še direktor.</p>
            </sp>
            <sp xml:id="SDT6-OZIIP-nujna-5-2012-04-10.sp16">

               <speaker>JULIJAN FORTUNAT:</speaker>

               <p>Samo dopolnitev. Spoštovane gospe in gospodje, lep pozdrav! V dopolnitev glede na
               nekaj vprašanj, kako koristimo sredstva, za malo bolj plastičen občutek, kako imamo
               po rebalansu letošnjega proračuna predvidena sredstva, namenjena energetski
               učinkovitosti.</p>
               <p>Lansko leto smo namenili okrog 14 milijonov, letos bo ta znesek bistveno večji, 51
               milijonov, od tega je 10% lastne udeležbe. In če samo pogledamo po glavnih skupinah
               stavb, v katere bomo namenili ta sredstva: bolnišnice 27 milijonov, šole 7 milijonov,
               skoraj 8, enako domovi za ostarele, 7 milijonov, skoraj 8 milijonov. Recimo, to so
               take grobe številke, toliko da dobimo malo občutka, koliko namenjamo. V prihodnji
               finančni perspektivi so sredstva, ki bodo temu namenjena, po naših ocenah podobna,
               kvečjemu višja. Hvala lepa.</p>
            </sp>
            <sp xml:id="SDT6-OZIIP-nujna-5-2012-04-10.sp17">

               <speaker>PREDSEDNIK DANIJEL KRIVEC:</speaker>

               <p>Hvala tudi za te podatke s strani generalnega direktorja Direktorata za
               energetiko.</p>
               <p>Besedo je želela še gospa Barbara Žgajner Tavš.</p>
            </sp>
            <sp xml:id="SDT6-OZIIP-nujna-5-2012-04-10.sp18">

               <speaker>MAG. BARBARA ŽGAJNER TAVŠ:</speaker>

               <p>Hvala lepa. No, saj sem predhodno dobila odgovor na vprašanje, ki sem ga želela
               zastaviti, kako gredo ti cilji oziroma zaveze v korak z varčevalnimi ukrepi. Ampak
               očitno se na tem področju finančna sredstva višajo, kar je do neke mere pohvalno.
               Vseeno pa mislim, da bi bilo smiselno resnično na področju strategije zapisati zelo
               jasne cilje in neko celovito strategijo, glede na to, da v Evropi v številnih krajih,
               bom dala za primer švedsko mesto Malmoe, pravzaprav to ni nekaj novega. Pri nas šele
               uvajamo neke strategije, ki so žal bolj parcialne, ne celovite, ki ne dajejo učinkov.
               Tudi ko govorimo o prestrukturiranju, recimo, energetske industrije v neko bolj
               učinkovito <stage type="mag"/><stage>(Nadaljevanje)</stage> in obnovljivo
               energetiko, se mi zdi, da vseeno ta zadeva ni dovolj premišljena ali domišljena in,
               kot rečeno, ne daje nekih vidnejših konkretnih rezultatov, ki pa bi jih po moji oceni
               morala. Tako da upam in želim, da v tem mandatu dobimo res celovit dokument, ki bo
               dal želene rezultate, tudi primerljive z Evropo.</p>
            </sp>
            <sp xml:id="SDT6-OZIIP-nujna-5-2012-04-10.sp19">

               <speaker>PREDSEDNIK DANIJEL KRIVEC:</speaker>

               <p>Hvala še za ta razmišljanja.</p>
               <p>Gospod Jerko Čehovin je želel besedo.</p>
            </sp>
            <sp xml:id="SDT6-OZIIP-nujna-5-2012-04-10.sp20">

               <speaker>JERKO ČEHOVIN (PS PS):</speaker>

               <p>Hvala. Čisto na kratko.</p>
               <p>Stališče Slovenije do vetrne energije, ali je tudi v tem vsebovano? Samo toliko.</p>
            </sp>
            <sp xml:id="SDT6-OZIIP-nujna-5-2012-04-10.sp21">

               <speaker>PREDSEDNIK DANIJEL KRIVEC:</speaker>

               <p>Ali želi še kdo besedo, sicer bi počasi zaključili. Še Zvonko Lah, izvolite.</p>
            </sp>
            <sp xml:id="SDT6-OZIIP-nujna-5-2012-04-10.sp22">

               <speaker>ZVONKO LAH (PS SDS):</speaker>

               <p>Hvala lepa za besedo. Lep pozdrav državnemu sekretarju tudi v mojem imenu!</p>
               <p>Imam vprašanje za direktorja, ki je navedel te številke. Ali bo v koriščenju za šole
               tudi denar za novogradnje ali samo za obnove šol, energetsko? Ker pri novogradnji
               moraš upoštevati vse pravilnike, kar se tiče debeline fasad, in je ta gradnja
               bistveno dražja kot po starem pravilniku, ne dobiš pa nobenega denarja za novogradnjo
               oziroma do sedaj ga ni bilo, iz tega naslova. Ko stara šola ni več sposobna
               praktično, da bi jo obnavljal, greš gradit novo, za to pa ne dobiš sredstev iz tega
               naslova. Ali bo po novem tudi možno ta sredstva dobiti iz tega naslova?</p>
            </sp>
            <sp xml:id="SDT6-OZIIP-nujna-5-2012-04-10.sp23">

               <speaker>PREDSEDNIK DANIJEL KRIVEC:</speaker>

               <p>Hvala še za ta vprašanja.</p>
               <p>Želi še kdo? Mislim, da ne. Izvolite, državni sekretar, potem pa direktor
               direktorata.</p>
            </sp>
            <sp xml:id="SDT6-OZIIP-nujna-5-2012-04-10.sp24">

               <speaker>DR. IGOR ŠALAMUN:</speaker>

               <p>Hvala.</p>
               <p>Država preko spodbujevalnih shem spodbuja vse vrste obnovljivih virov energije in s
               tem tudi ne ločuje med enimi in drugimi. Kolikor pa vemo, je največji zaplet pri
               izrabi vetrne energije umeščanje objektov v prostor, kjer moramo pa upoštevati vse
               deležnike glede tega prostora. Tako da mi se ne odrekamo vetrni energiji, jo še vedno
               spodbujamo, kako pa povečati realizacijo, je pa drugo vprašanje.</p>
            </sp>
            <sp xml:id="SDT6-OZIIP-nujna-5-2012-04-10.sp25">

               <speaker>PREDSEDNIK DANIJEL KRIVEC:</speaker>

               <p>Še direktor direktorata, odgovor na drugi del vprašanja.</p>
            </sp>
            <sp xml:id="SDT6-OZIIP-nujna-5-2012-04-10.sp26">

               <speaker>JULIJAN FORTUNAT:</speaker>

               <p>Direktiva sama predvideva že obvezo gradnje nizkoenergetskih stavb. Mnenje
               ministrstva pa je, da bi morali v vse podporne sheme vključiti tudi novogradnje.</p>
            </sp>
            <sp xml:id="SDT6-OZIIP-nujna-5-2012-04-10.sp27">

               <speaker>PREDSEDNIK DANIJEL KRIVEC:</speaker>

               <p>Hvala za odgovore.</p>
               <p>Še gospod Židan želi besedo.</p>
            </sp>
            <sp xml:id="SDT6-OZIIP-nujna-5-2012-04-10.sp28">

               <speaker>MAG. DEJAN ŽIDAN (PS SD):</speaker>

               <p>Čisto operativno vprašanje za državnega sekretarja. Prej ste tako lepo povedali in mi
               je bilo všeč, da ima Slovenija možnost za obnovljive vire energije, zlasti v gozdu,
               ker to je eden redkih resursov, ki jih imamo preveč. Me pa zanima, ali ste mogoče
               proučili spremembo nemške strategije na tem področju. Nemčija kot ena izmed vodilnih,
               ki so začele s strategijo obnovljivih virov energije, je lansko leto strategijo
               bistveno prenovila. Med drugim tudi tako, da so jasno napisali na 36. strani, da ne
               sme biti več konkurence med hrano in energijo, hrana ima vedno prednost. Torej,
               jemljemo obnovljive vire energije tam, kjer ne ogrožamo drugih potreb človeka. Pa me
               zanima, ali na ministrstvu in direktoratu, ki je, ne pod vašim vodstvom, v
               preteklosti, naredil zelo velike napake na tem področju, ali ste se kaj zamislili in
               boste to kaj pogledali. Hvala.</p>
            </sp>
            <sp xml:id="SDT6-OZIIP-nujna-5-2012-04-10.sp29">

               <speaker>PREDSEDNIK DANIJEL KRIVEC:</speaker>

               <p>Izvolite.</p>
            </sp>
            <sp xml:id="SDT6-OZIIP-nujna-5-2012-04-10.sp30">

               <speaker>JULIJAN FORTUNAT:</speaker>

               <p>Hvala lepa.</p>
               <p>Vsekakor se strinjamo s tem, da energija in hrana v osnovi naj ne tekmujeta med sabo.
               Seveda je pa treba tudi zadostiti energetskim potrebam države. Tako da če spodbujamo
               in kar je naša primarna naloga tudi v naših energetskih razmišljanjih, menimo, da
               biomasa kot gozdna biomasa ne tekmuje<stage type="mag"/><stage>(Nadaljevanje)</stage> s hrano, mogoče kje drugje pri izkoriščanju lahko, tu pa
               ne. Zato je naš glavni poudarek na biomasi iz gozda, ker ima večjo dodano vrednost in
               tudi ni samo izkoriščanje te energije, ampak je tudi širše, postavitev strukture,
               koncepta, kako omogočiti zbiranje, predelavo in potem tudi izkoristek biomase.
               Vsekakor menimo, da nam je lahko, kar se energetskega koncepta tiče, nemški
               energetski koncept, ki predstavlja nemški energetski nacionalni program, za vzor,
               neka smer, kako se takšni programi oziroma koncepti pišejo in tudi, kaj obsega, na
               kakšnem nivoju obsegajo. Samo toliko, nemški energetski koncept, ki so ga sprejeli
               avgusta leta 2010, obsega 24 strani in dejansko daje nemški deželi, državi, dobro
               izhodišče, kako z energetiko v bodoče. To nam je dejansko zgled in menimo, da lahko
               gremo tudi po tem zgledu naprej in tudi v bodoče pripravimo take kratke, jedrnate
               koncepte, ki govorijo o tem, na katerih področjih, kakšno stališče bo država zavzela
               na posameznih področjih. Ne govorimo pa čisto za vsak konkreten projekt detajlno, ker
               to ni več potem koncept, to je dejansko detajlni program, ki pa, kot je nam znano,
               niti ne sodi v Državni zbor. Hvala.</p>
            </sp>
            <sp xml:id="SDT6-OZIIP-nujna-5-2012-04-10.sp31">

               <speaker>PREDSEDNIK DANIJEL KRIVEC:</speaker>

               <p>Hvala še za te odgovore.</p>
               <p>Ugotavljam, da smo več ali manj izčrpali vprašanja in mnenja. Mislim, da je bila
               razprava koristna. Predlagam, da razpravo počasi zaključimo.</p>
               <p>V razpravo in na glasovanje dajem naslednji predlog mnenja odbora: Odbor za
               infrastrukturo in prostor podpira Predlog stališča Republike Slovenije do Predloga
               direktive Evropskega parlamenta in Sveta o energetski učinkovitosti ter razveljavitvi
               direktiv 2004/8 Evropske skupnosti in 2006/32 Evropske skupnosti, ki ga je predložila
               Vlada, in predlaga Odboru za zadeve Evropske unije, da ga predlog stališča
               sprejme.</p>
               <p>Želi kdo razpravljati ali obrazložiti svoj glas? Vidim, da ne. Predlagam, da
               glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Kot običajno moramo določiti še poročevalca, ki bo poročilo odbora predstavil na seji
               pristojnega odbora. Predlagam, da je to član Odbora za zadeve Evropske unije in član
               našega odbora Branko Marinič. Ali kdo nasprotuje temu? Vidim, da ne.</p>
               <p>S tem zaključujem to točko dnevnega reda in tudi 5. nujno sejo Odbora za
               infrastrukturo in prostor. Hvala vsem! <stage type="time">Seja je bila končana 10. aprila 2012 ob
                  13.40</stage>
               </p>
            </sp>
         </div>
      </body>
   </text>
</TEI>
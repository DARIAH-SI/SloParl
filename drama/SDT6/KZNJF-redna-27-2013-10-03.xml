<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZNJF-redna-27-2013-10-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4948BA87F516CB8DC1257D1F005A7A3C</idno>
               <idno type="custom" subtype="day">91BFAF7C3609307EC1257BFA002FD853</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=91BFAF7C3609307EC1257BFA002FD853</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZNJF-redna-27-2013-10-03.KZNJF" n="27">
               <name>redna seja</name>
               <date when="2013-10-03"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZNJF-redna-27-2013-10-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZNJF-redna-27-2013-10-03.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">27. seja</stage>
            <stage type="date">(3. oktober 2013)</stage>
            <stage type="chairman">Sejo je vodil mag. Andrej Vizjak, predsednik komisije.</stage>
            <stage type="time">Seja se je pričela ob 9.06. </stage>


            <sp xml:id="SDT6-KZNJF-redna-27-2013-10-03.sp1">

               <speaker>PREDSEDNIK MAG. ANDREJ VIZJAK:</speaker>

               <p> Spoštovani. Jaz se vam opravičujem, za enkrat še nismo sklepčni, tako da ne moremo
               začeti, vsak čas pričakujemo, da še kdo pride, sicer bi že začeli. Dva sta se
               opravičila, tri pa še čakamo. 
               Spoštovani. Ker imamo obvestilo, da so kolegi na poti, bi jaz vseeno začel s 27.
               redno sejo komisije.</p>
               <p>Obveščam vas, da sta se dva člana komisije Matevž Frangež in Jožef Horvat opravičila,
               za enkrat nimamo nobenih pooblastil za nadomeščanje. Torej, za enkrat še nismo
               sklepčni, vendar bomo verjetno v nekaj minutah, tako da bomo, ko bomo odločali
               ponovno preverjali sklepčnost. Preden gremo na določitev dnevnega reda bi želel
               opraviti še eno zadevo, o kateri ste bili obveščeni z emailom sekretarja komisije, ta
               nam je 18. 9. posredoval vabilo na srečanje Odbora Evropskega parlamenta za nadzor
               proračuna z nacionalnimi parlamenti, srečanje bo 14. novembra v Bruslju, tema pa je
               Za boljšo javno porabo, primeri parlamentarnega nadzora porabe. Nekaj informacij je
               bilo že v vabilu predsednika odbor za nadzor proračuna, študija, ki je omenjena v
               vabilu in pri kateri je sodeloval tudi naš parlament, pa ima sekretar komisije gospod
               Končan in jo bo tisti, ki bo imel ambicijo se udeležiti tega srečanje tudi lahko
               dobil. Do zdaj smo od članov komisije dobili samo odgovor gospoda Horvata, ki je
               povedal, da je ta dan že zaseden in se ne more udeležiti, tako da sprašujem ostale
               člane odbora ali bi kdo želel iti na to srečanje in zdaj vas sprašujem ali bi kdo
               želel? Prosim? Dva imamo. Torej, vi bi šla, če ne bo, še nobenega iz članov komisije,
               bo tu, kot slišim gospod Končan se vam pridružil, tako da dva bosta zagotovo. V redu?
               Se ostali kolegi strinjate, bomo pa še tiste, ki jih ni, dodatno obvestili. Potem smo
               to zaključili.</p>
               <p>Zdaj se nam je pridružila še gospa Katarina Hočevar, ki nadomešča člana komisije
               Marka Pavlišiča, tako da smo sklepčni, tako da lahko tudi veljavno odločamo.</p>
               <p>Prehajamo na določitev dnevnega reda, in sicer s sklicem ste prejeli dnevni red s
               tremi točkami: 1. Obravnava revizijskega poročila Računskega sodišča Republike
               Slovenije, Računovodski izkazi in pravilnost poslovanja Zavoda za pokojninsko in
               invalidsko zavarovanje v letu 2011. 2. točka: Obravnava revizijskega poročila
               Računskega sodišča Republike Slovenije, Zadolževanje, načrtovanje in poročanje o
               javnem dolgu in 3. točka: Obravnava porevizijskega poročila Računskega sodišča
               Republike Slovenije, Popravljalni ukrepi pri reviziji predloga zaključnega računa
               proračuna Republike Slovenije za leto 2011. Če slučajno kje čaka za 2012, ker je bilo
               tudi tu nekaj dilem, tako da veste kaj je točka dnevnega reda.</p>
               <p>Glede na to, da včeraj do 12. ure v predvidenem roku nisem prejel nobenih predlogov
               za spremembo tako predlaganega dnevnega reda, dnevni red ostaja tak, kot ste ga
               prejeli s sklicem seje in je tako tudi določen.</p>
               <p>Prehajamo na <title>1. TOČKO DNEVNEGA REDA,</title> to je <title>OBRAVNAVA REVIZIJSKEGA POROČILA RAČUNSKEGA SODIŠČA REPUBLIKE SLOVENIJE, Z
               NASLOVOM RAČUNOVODSKI IZKAZI IN PRAVILNOST POSLOVANJA ZAVODA ZA POKOJNINSKO IN
               INVALIDSKO ZAVAROVANJE V LETU 2011.</title>
               </p>
               <p>Poročilo je bilo objavljeno na spletni strani in k tej točki smo povabili: Zavod
               Republike Slovenije, prisoten je generalni direktor gospod Papež, ki ga lepo
               pozdravljam. Računsko sodišče, prisotni so gospod Petrovič in gospod Mladenovič s
                  sodelavci. Potem pa
               predstavnik Ministrstva za delo, družino, socialne zadeve in enake možnosti, prisoten
               je gospod Peter Pogačar s sodelavcem, tudi lepo pozdravljeni.</p>
               <p>To točko bomo obravnavali, nisem rabil pogledati na vabljene, torej to točko bomo
               obravnavali na klasičen način, zato dajem najprej besedo predstavnikom Računskega
               sodišča, potem pa bo dobil besedo predstavnik Zavoda za pokojninsko in invalidsko
               zavarovanje in tudi Ministrstva za delo, družino, socialne zadeve in enake možnosti
               po potrebi oziroma če se boste želeli vključiti v razpravo.</p>
               <p>Izvolite, spoštovani gospod Mladenovič.</p>
            </sp>
            <sp xml:id="SDT6-KZNJF-redna-27-2013-10-03.sp2">

               <speaker>ZORAN MLADENOVIČ:</speaker>

               <p>Spoštovani gospod predsednik, spoštovani prisotni. Hvala lepa za besedo in lep dober
               dan vsem.</p>
               <p>Kot že rečeno je Računsko sodišče revidiralo računovodske izkaze in pravilnost
               poslovanja Zavoda za pokojninsko in invalidsko zavarovanje, kot to počne tudi vsako
               leto, torej gre za redno letno revizijo. Cilj te revizije je bil izrek mnenja o
               računovodskih izkazih za leto 2011, kot tudi izrek mnenja o pravilnosti poslovanja za
               isto leto. In če povzamem res v dveh stavkih ključne ugotovitve oziroma ključne
               poudarke, Računsko sodišče je torej ugotovilo, da so računovodski izkazi pripravljeni
               v skladu z zakonom o računovodstvu in skladu z zakonom o javnih financah, ker v vseh
               pomembnih pogledih prikazujejo pravilno stanje in tokove ter zato izreklo leto 2011
               pozitivno mnenje. Po drugi strani pa je Računsko sodišče izreklo s področja
               pravilnosti poslovanja za isto leto mnenje s pridržkom, zato ker je ugotovilo
               določene nepravilnosti in sicer s področja vzdrževanja, se pravi popolnosti evidenc
               na področju matične evidence, se pravi uživalcev, kot tudi določene nepravilnosti s
               področja posameznih postopkov izbire dobaviteljev in izvajalcev, ki so bili v
               nasprotju s postopki javnega naročanja. Kar pa nas še posebej veseli pa je to, da je
               kljub vsem ugotovitvam, se pravi zavod skozi revizijo sprejel ustrezne popravljalne
               ukrepe in nam zato ni bilo treba zahtevati t.i. odzivnega poročila, ki ga sicer
               Računsko sodišče je dolžno zahtevati v primeru, ko ugotovi nepravilnosti ali
               nesmotrnosti. Torej, v tem primeru, še enkrat poudarjam, zavod je sprejel ustrezne
               popravljalne ukrepe in zato Računsko sodišče ni zahtevalo priprave tega odzivnega
               poročila, in tu na tej točki bi tudi končal.</p>
               <p>Zelo hitro, upam, da sem bil tudi dosti učinkovit.</p>
               <p>Hvala lepa za besedo.</p>
            </sp>
            <sp xml:id="SDT6-KZNJF-redna-27-2013-10-03.sp3">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Gospod Marjan Papež, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp4">

               <speaker>MARIJAN PAPEŽ:</speaker>

               <p>Hvala lepa, gospod predsednik.</p>
               <p>Samo, da bi tukaj na moji levi strani je finančni direktor mag. David Klarič iz
               Zavoda za pokojninsko in invalidsko zavarovanje.</p>
               <p>Tudi jaz ne bom dolg. Težnja v zavodu je, da bi imeli tako za računovodske izkaza,
               kot za poslovanje pozitivno mnenje, in v tej smeri tudi delamo. Jasno, v samem
               delovanju lahko pride do kakšnih nenamernih nepravilnosti in je pomembno, da smo
               potem tudi tekom postopka to z Računskim sodiščem tudi ugotovili, in da se tudi v
               bodoče te nepravilnosti ne bodo pojavljale. Na področju matične evidence je zadeva
               takšna, da zavod mora zbirati podatke od leta 1970 naprej in ti podatki jasno niso
               100%. Zelo pomembno pa je, da je tudi v zakonu ZPIZ-2 zdaj določeno, da bo
               vzpostavljena informativna osebna evidenca do konca leta, kjer bo vsak posameznik
               lahko preko spleta pogledal v svoje podatke. Tudi na podlagi ugotovitev Računskega
               sodišča, ki to že dejansko ugotavlja že nekaj časa in bistvenim aktivnostim v zadnjih
               letih na tem področju, se je stanje bistveno spremenilo. Tako, da smo s temi
               rezultati zadovoljni, jasno pa to ne pomeni, da ne bomo aktivnosti na tem področju,
               da za popolnost matične evidence še nadaljevali.</p>
               <p>Na področju javnih naročil se zavod srečuje tudi z mnogimi javnimi naročili, tudi na
               področju in predvsem na področju informacijskih tehnologij, kjer pospešeno izvaja
               projekte, in v samem izvajanju se včasih tudi ko dobronamerno hočeš pravilno izvesti
               so stališča lahko različna. Tudi mi smo potem, ko smo z Računskim sodiščem smo mi
               bili v določenih zadevah mnenja, da smo pravilno ravnali,  ampak smo potem se zavezali, da v določenih postopkih
               je pa potrebno jasno še bolj dosledno upoštevati vse navedeno in to je tudi potem ta
               cilj, da v bodoče pridemo tudi do pozitivnega mnenja na področju poslovanja. Če
               pogledamo samo mnenje, tukaj dejansko je samo na eni strani, kot je bilo rečeno, ni
               potrebno popravljalnih ukrepov, tako da se zavedamo pomena delovanja zavoda in
               pravilnosti poslovanja na vseh področjih, tako da bomo tudi v bodoče se temu ravnali
               in jasno takoj upoštevali tudi mnenje Računskega sodišča že, ko izvaja revizijo in
               tudi kasneje pri samem izvajanju teh postopkov. Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp5">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam. Želi predstavnik ministrstva besedo?</p>
            </sp>
            <sp xml:id="SDT6-KZNJF-redna-27-2013-10-03.sp6">

               <speaker>PETER POGAČAR:</speaker>

               <p>Hvala za besedo. Morda samo na kratko. Ministrstvo za delo izraža zadovoljstvo nad
               tem mnenjem Računskega sodišča, zlasti upoštevaje obseg poslovanja zavoda za
               pokojninsko, vemo, kakšno je število upokojencev, kakšno je število zavarovancev in
               ob tem, da pač Zavod za pokojninsko v skladu z usmeritvami zmanjšuje število
               zaposlenih je takšen način poslovanja z vidika revizije Računskega sodišča seveda
               samo za pohvaliti. Morda bi na koncu opozoril samo še to, kar se tiče mnenja s
               pridržkom, zaradi matične evidence, opozarjam na to, da je na podlagi novega zakona o
               pokojninskem in invalidskem zavarovanju iz lanskega leta v zadnji fazi priprave v
               medresorskem usklajevanju nov zakon o matični evidenci, zavarovancev in uživalcev, ki
               bo za naprej mislim, da prinesel pomembne spremembe tako za način poslovanja
               delodajalcev, kot tudi za poslovanje zavoda, vse seveda v skladu z usmeritvami
               vzpostavitve informativnih osebnih evidenc. Najlepša hvala.</p>
            </sp>
            <sp xml:id="SDT6-KZNJF-redna-27-2013-10-03.sp7">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam. S tem smo zaključili ta uvodni del. Odpiram razpravo članov.
               Izvolite, gospa Katarina Hočevar.</p>
            </sp>
            <sp xml:id="SDT6-KZNJF-redna-27-2013-10-03.sp8">

               <speaker>MAG. KATARINA HOČEVAR (PS DL):</speaker>

               <p>Hvala za besedo in prav lep pozdrav z moje strani. To, kar ste povedali je praktično
               težko kaj vprašati ali pa kaj pametnega povedati. Jaz bi rekla, če bi vse državne
               institucije ravnale tako kot je Zavod za pokojninsko in invalidsko zavarovanje bi
               najbrž tudi ta naša javnofinančna luknja bila manjša. Računskemu sodišču se večkrat
               očita oziroma mnenje je, da je brezzobi tiger, ampak jaz mislim, da ostrih zob niti
               ne rabi imeti, če bi se vse institucije na njihovo mnenje oziroma poročila odzvali
               tako kot so se v okviru Zavoda za pokojninsko in invalidsko zavarovanje in prav to
               svetovalno funkcijo Računskega sodišča mislim, da jo izboljšujete, ker vam pač kot
               tej instituciji seveda čestitam in pa verjamem oziroma upam, da ste se iz te izkušnje
               naučili to, da bo poročilo za leto 2012, da to ne bo mnenje s pridržkom, ampak
               pozitivno mnenje. To, kar mislim, da bi pač moral biti tudi cilj. Drugo pri tej
               točki, nimam pripomb. Hvala.</p>
            </sp>
            <sp xml:id="SDT6-KZNJF-redna-27-2013-10-03.sp9">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam. Gospod Ribič, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp10">

               <speaker>JANEZ RIBIČ (PS SLS):</speaker>

               <p>Hvala za besedo. Spoštovani gospe in gospodje lepo pozdravljeni.</p>
               <p>Mene bi vseeno zanimalo, Računsko sodišče je za poslovanje v letu 2011 izdalo pač
               mnenje s pridržkom zaradi poslovanja in predvsem zaradi javnega naročanja, tam v
               vrednosti 500 tisoč evrov. Vsi, ki smo se kdaj srečali z javnim naročanjem vemo, da
               je to, vsota številka, ki jo nekako presežeš in me pač tukaj zanima, namreč vsi, ki
               delamo nekako v javni upravi ali pa v javnih službah bi morali biti za zgled ostalim.
               In me zanima, kako je pač lahko do tega prišlo, kakšni so bili morebiti ukrepi za
               tistega, ki je to povzročil. Zanima me tudi ali kot ste generalni direktor vedeli za
               to in ali ste tudi po letu 2011 recimo uporabljali takšno prakso. Potem me tudi
               zanima, tam v poročilu je tudi navedeno, da so se nabavljali neki prostori v
               vrednosti 2 milijona in tako naprej. Me zanima, če imate v načrtu še kakšno krčenje
               števila zaposlenih recimo, ker vemo, kakšno je finančno stanje v državi in pa na tem
               področju?  Potem bi me tudi
               zanimalo tudi v sled tega slabega stanja v državi glede na krizo vaših javnih financ
               glede na primanjkljaj pokojninske blagajne in tako naprej. Vi ste že veliko časa na
               tem področju. Imate kakšne predloge za vsebinsko spremembo. Kje po vašem mnenju na
               tem področju še bi bilo potrebno in smiselno morda ukrepati v smislu bolj racionalnih
               procesov dela. Kakšni so morda vaši predlogi za vsebinske spremembe, ki jih doslej z
               zakonodajo še pač nismo uredili. Katera so ta področja po vašem mnenju, ki bi
               doprinesla k izboljšanju na primer k manjši birokraciji, k finančnim učinkom, da ne
               rečem tudi k pravičnosti. Gotovo imate kakšne stvari pripravljene in me zanima, če mi
               lahko na ta razmišljanja morda odgovorite. Hvala.</p>
            </sp>
            <sp xml:id="SDT6-KZNJF-redna-27-2013-10-03.sp11">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Želi še kdo? Mogoče se bom še jaz z nekaj vprašanji pridružil tej uvodni
               diskusiji.</p>
               <p>Ko govorimo o tej matični evidenci, to je kar taka, bi rekel občutljiva stvar in še
               posebej zaradi tega, ker se vleče v obdobje ko je bila tehnika na nekem drugem
               nivoju. Tudi neke poplave so bile, vsega je bilo in nekateri podatki za nekatere
               zavarovance so milo rečeno pomanjkljivi.</p>
               <p>Včasih celo pride do občutka, da zavod seveda ob neki vrzeli teh podatkov kaj naredi
               tudi malo na pamet in potem je seveda odvisno od posameznega uživalca pravice ali ima
               dokazila iz leta 1970, 1975 ali pa še celo pred tem, da kaj dokazuje.</p>
               <p>Spoštovani direktor, mene zanima kakšen je kaj napredek na vzpostavitvi teh evidenc
               oziroma teh podatkov. Dogajajo se pa tudi takšne stvari, kot tukaj lahko beremo,
               nekatera razhajanja o podatkih, ki jih je cel kup, na nekem vzorcu. Verjetno če bi
               šlo to za vse zavarovance, bi bile te številke bistveno, bistveno večje in
               drugačne.</p>
               <p>Torej sprašujem vas tudi o tem kaj preostane posamezniku, ki se sooči z nekim
               stališčem, da vaše evidence odstopajo od njegovega mnenja ali pa njegovega vedenja o
               samem sebi in zato seveda tudi nima dokazov, ker bi to seveda od človeka tudi
               pričakovali, da hrani neke stvari iz desetletij nazaj. To je prva stvar.</p>
               <p>Druga stvar je, ja, pomembna novost tega zakona o pokojninskem in invalidskem
               zavarovanju ZPIZ 2 je v tem, da vzpostavlja to evidenco individualno, kjer bo
               posamezniku omogočena neka preverka nekih ključnih številk. V nadaljevanju celo neka
               podprta aplikacija za izračun pokojnine in pogojev kdaj jih bo izpolnil. Zdaj pa mene
               zanima, ker se počasi ta rok izteka, me zanima ali napredujete do te mere, da bo
               možno v tem roku tudi to vzpostaviti in kako bo ta aplikacija prijazna do uporabnikov
               oziroma kako bodo uporabniki lahko vstopili v to notri oziroma dobili te podatke. Ali
               bo to podobno, kot imamo zdaj pri tem kolektivnem dodatnem pokojninskem zavarovanju,
               kjer imamo določena gesla in potem z njimi vstopimo notri v to aplikacijo in dobimo
               te podatke.</p>
               <p>Potem me pa zanima še seveda eno vprašanje. Dostikrat slišimo, sploh predsednico
               Vlade, ko pravi, da je seveda pokojninska reforma povzročila tudi neke dodatne
               stroške. Pa me zanima do recimo konca meseca avgusta, se pravi prvih osem mesecev,
               glede na osem mesecev lanskega obdobja, kolikšen je pripad novih upokojencev. To se
               pravi ali se je ta prirast upokojitev znižal ali je enak ali je celo višji. Se pravi
               zanimajo me te prvi učinki pokojninske reforme, kajti izmed temeljnih ciljev te
               pokojninske reforme je seveda bil, da se prepreči oziroma da se zavre pripad novih
               upokojencev, zato so bile tudi čez noč uvedene nekatere restrikcije, ki so ne
               nazadnje spodbudile tudi nekaj žolča med  uživalci teh pravic. Toliko. Izvolite.</p>
            </sp>
            <sp xml:id="SDT6-KZNJF-redna-27-2013-10-03.sp12">

               <speaker>MARIJAN PAPEŽ:</speaker>

               <p>Hvala lepa za besedo gospod predsednik. Grem najprej k javnemu naročanju.</p>
               <p>Včasih se tisti znesek, posebej ko javnost na primer sliši 500 tisoč mislijo, da smo
               na primer mi plačali milijon in 500 tisoč preveč. Se pravi, da ne bo pomote, tudi
               včasih računskemu rečemo, da ne bo za javnost, kot da je mimo šlo. Se pravi ta javna
               naročila v katerih so ugotovili, da postopek po našem mnenju je bil v tistem času ko
               smo delali smo v dobri veri, da je pravilen ampak je bilo ugotovljeno, da so določene
               pomanjkljivosti, se pravi je bilo vse to nabavljeno. Zdaj bomo tako, včasih se celo
               zgodi, da bi lahko, če bi bilo točno vse bi lahko na primer porabili, 10% celo več
               sredstev. To hočem karikirati, da to ni nekaj kar je bilo mimo porabljeno.</p>
               <p>Se pravi bilo je porabljeno, se pravi vse izvedeno ampak v samem postopku je lahko
               ugotovljena kakšna nepravilnost. In tukaj jasno si bomo prizadevali, se pravi tudi
               smo ugotovili, da je treba kakšen pravilnik, da morda imamo pravilnik celo prestrog
               znotraj, da moramo notranji akt v tem smislu spremeniti.</p>
               <p>Še enkrat pa poudarjam. V določenih zadevah, kot je treba stvari realizirati in ko
               jih je veliko, so mnenja včasih različna in se je potrebno tudi odločiti ali je nekdo
               edini ponudnik, je lahko iz naše strani tisto mnenje, da samo ta nam lahko zagotovi v
               tistem času, kasneje čez dve leti se pa ugotovi morda, da je pa še kdo obstajal ampak
               če bi pogledali, če bi nekdo drug notri prišel v tisti situaciji, bi sigurno mi
               izvedeli tisto zadevo tri, štiri mesece ali pa pet mesecev kasneje, ker ga bi morali
               uvajati. Tukaj so te zadeve ko ti samo zadevo izvajaš in moraš se potem nekako
               odločiti v dobri veri, da bo z javnimi sredstvi najbolj racionalno posloval in da jih
               boš dejansko, če so namenjena, čim prej izkoristil, da bodo učinkovala. In naredijo
               se napake in tukaj je dobro, da je potem tudi računsko sodišče, da potem ugotovi, da
               te pomanjkljivosti v nadaljevanju odpravimo.</p>
               <p>Krčenje, se pravi, glejte, mi investicij za prostore, se pravi nimamo več zdaj še
               območno enoto Kranj bomo še ko smo nabavili pred nekaj leti, da se bomo vselili v
               nove prostore, vedno smo delali v duhu, da so prostori namenjeni tako za zaposlene,
               predvsem je pa pomemben tudi dostop za stranke, ki vemo, da so starejše, invalidi in
               soočali smo se z zadevami v zadnjih letih, da smo, ne vem kaj se je včasih, da so
               nabavili dejansko v prvem drugem nadstropju in brez dvigal, neprimerne prostore.
               Tukaj imamo na tem področju prostore urejene.</p>
               <p>Zmanjševanje števila kadrov se na zavodu dogaja tako kot v javnem sektorju. Letos
               morda celo več kot drugje za 2%, tako da sledimo temu, kljub dodatnim zadolžitvam, ki
               jih je prinesel ZUJF in ki jih je prinesel ZPIZ 2 in tudi področje se pravi
               vzpostavitev informativne osebne evidence, kjer bi dejansko morali imeti še več kadra
               pa tudi cilj, da skrajšamo čas trajanja postopkov kar je tudi za stranke zelo
               pomembno.</p>
               <p>Aprila sem nastopil tretji mandat in tudi tam sem napisal v svojem, se pravi pri
               kandidaturi, da bomo ponovno racionalizirali samo delo v zavodu, da bomo zmanjšali
               število vodstvenih delovnih mest in ravno sedaj potekajo te zadeve, kjer bomo spet
               dejansko zmanjšali iz 90 organizacijskih enot, nekje na 80, 82.</p>
               <p>Mislim, da smo tukaj, če pogledam širše, zelo dejansko aktivni. Odkar sem jaz prišel,
               leta 2005, je to že tretja oziroma ena je bila še manjša, četrta reorganizacija in če
               čisto tako povem, v vodstvu jaz nimam nobenega svetovalca, ker pravim, da vodja, če v
               redu delajo, so tisti najboljši svetovalci in rabimo posebej veliko operativnih
               ljudi, ki bodo konkretno delali.</p>
               <p>Veliko delamo tudi sedaj pri prenovi  informacijskega sistema. Včasih kdo vpraša zakaj je potrebno dejansko
               tudi toliko sredstev ali pa kadra na tem področju. Veste v prehodu, ko greš iz
               starega sistema v nov sitem takrat rabiš dvojno ekipo. Tudi pod narekovaji nas je
               sedaj zakon prehitel, ko smo mislili mogoče, da bo prvi 2014, da bomo mi že nov zakon
               sprovedli v novem okolju informacijskem, se pravi smo mogli vse še v starih teh
               zadevah, se pravi na teh zadevah se veliko dela. Racionalizacija, tukaj je gospod
               Pogačar omenil v zvezi z Zakonom o matični evidenci, je zelo pomembno za odpravo
               administrativnih ovir, da je zavod, in upam, da bo v tem kontekstu tudi sprejeto, da
               bi z letom 2017 podatke za M4 namesto, da bi jih dajali dajalci podatkov, se pravi
               delodajalci in ostali, zavod direktno pridobil od Dursa in bi odpadlo to delo tisto
               do 30.4. in bi imeli mi direktno takoj podatke. Ker v praksi se dogaja ne da nekdo ne
               plača prispevke, ampak da nam podatkov potem ne da. In tudi potem pri odmeri
               pokojnine moramo takrat pridobivati, ker pa vemo, da mora zavod pridobivati od leta
               1970, se je medtem časom marsikaj zgodilo in kakšnih podatkov tudi ni. Zavod boste
               rekli ja, kaj pa je delal, da niste že takrat pridobili...Računsko sodišče ste prej
               omenili kot brezzobi tiger, ampak ima le tak nivo, da se ga upošteva, ampak takrat je
               kot zavod, ko je od nekoga zahteval podatke, bil pa res kot brezzobi tiger, nobenih
               inštrumentov nismo imeli. Celo, ko smo dali kot sodniku za prekrške, so ugotovili,
               eni so v bistvu jih oglobili, eni so pa rekli, da nismo pristojni. Na pobudo zavoda
               je prišlo v zakon leta 2007, da je zavod postal prekrškovni organ. In so ti napredki
               že prvo leto, če jih oglobimo ali opozorimo, drugo leto že pošiljajo podatke. Na tem
               področju so aktivnosti zelo dejansko intenzivne. Moram tudi tukaj reči tudi pomembno
               vlogo je odigralo tukaj Računsko sodišče, ker je to opozarjalo vsako leto in smo tudi
               moram reči v mesecu maju vse podatke iz starih baz prenesli v novo relacijsko bazo,
               kar je podlaga, da bomo sedaj vzpostavili do konca leta, tako kot določa zakon,
               informativno osebno evidenco. Seveda tam ne bo podatka za nekoga, če za 1995 leto
               nimamo tistega podatka, je lahko relacijska baza takšna ali drugačna, če ga podatka
               ni ga ne bo notri. Ampak, gospod minister, kot ste bili takrat, se pravi predsednik
               komisije, ko smo ta zakon, se pravi o sodelovanju zavoda tudi o tem se pogovarjali,
               zavod ni rekel dajte kasnejši datum 2015/2016, ker smo imeli te portale že dejansko
               vzpostavljene. Ravno danes imamo potem tudi kolegij, da določimo datum, teden v
               katerem gremo potem na, se pravi za to informativno evidenco na splet. Preko
               certifikata bo vsak imel pogled v to evidenco. In zakaj je to pomembno? Vsak zase je
               najboljši kontrolor. In na ta način se bomo izognili situacijam, ko je nekdo, ko se
               upokoji, ko je delal 30, 40 let in reče: "ja, kaj pa s tistim mojim podatkom leta
               1985, saj jaz sem imel pa višji", drugače je zavod za zdravstveno, ko ti dobiš
               storitev, če imaš takrat plačano, za nazaj niso podatki pomembni. Tako, da na tem je
               narejen velik korak, nas pa čaka zdaj pri tem prenosu v nove relacijske baze kjer so
               možne večje primerjave, da bomo res te aktivnosti še pospešili za čiščenje,
               pridobivanje podatkov. Jasno, rabili bi več kadra, ampak se zavedamo v gospodarski
               situaciji, da  to ni možno, da
               bi to vzpostavili, ampak mislim, da v sodelovanju in s posamezniki, da bomo potem čim
               bolj izpopolnili to informativno osebno evidenco. Tako da, tok ni problematičen.
               Certifikat, preko certifikata. Leta 2015 pa bo vsak, ki bo star 58 let dobil, se
               pravi, informacijo kdaj gre lahko v pokoj in kakšna bi bila višina pokojnine. Tukaj
               je pa za leto 2015. Kot sem pa rekel, najpomembnejše pa je tudi, da bomo od Dursa
               direktno dobivali podatke čez nekaj let, če bo zakon sprejet in da bo ena velika
               obveza dajalcem podatkom na ta način odpadla, ker če sproti dajo <stage>/nerazumljivo/</stage> vsak
               mesec, zakaj bi morali še potem do 30. 4. naslednje leto. Jasno je pa tudi potem
               pomembno od poslancev, da bodo tako dikcijo zakona tudi sprejeli.</p>
               <p>Zdaj, jasno, ko je bil ZPIZ 2 sprejet, smo se vsi zavedali, da je pomembno, da je
               bil, ampak da ni idealen. Da ni idealen. Zdaj, učinki bomo lahko rekli, da jih je
               težo sedaj meriti, da bi rekli, zdaj je pa že toliko in toliko denarja. Ugotavlja pa
               se, da je 40% manj dotoka novih zahtevkov za starostno pokojnino kot je bilo v
               preteklem letu. Če pa pogledamo, tisti ki so imeli izračune za leto 2013, 2014, 2015,
               da se bodo pa ZPIZ1 upokojili in ugotavljajo, da se ne bodo takrat, ampak da se bo to
               odložilo tistemu, ko se bo za eno leto, je že lahko srečen, za dve, tri, širi, pet
               let in več. Se pravi, da bodo učinki tega zakona. In jaz mislim, osebno mnenje, da ni
               treba, potrebno sedaj kar na enkrat začeti spet spreminjati. Počakamo, da ti učinki
               začnejo delovati. Ženske, se pravi, se jim pogoji bistveno povečajo. Se pravi,
               strožji pogoji. Moški tudi. Ne smemo pa pozabiti, da se odpravlja kar je ena od
               največjih radikalnih sprememb, pogoj starostne upokojitve za 20 let pokojninske dobe,
               se postopno odpravlja, in da je uvedena pokojninska doba brez dokupa, in da tisti, ki
               so bili prostovoljno vključeni v obvezno zavarovanje, se jim dejansko pokojnine bodo
               imeli bistveno nižje zaradi tega, ker če bodo šli predčasno in bistveno kasneje v
               pokoj. Mogoče je tukaj razmislek, da bi se ena umestna rešitev še našla, ker tukaj se
               pa nekaterim odlaga v upokojitev 7, celo v praksi smo ugotovili celo 12 let. Mnenja
               pri sprejemu zakona, se pravi tudi moje osebno, bi rekel, morda ni bilo potrebno
               olajšave za moške za znižanje starostne meje, ampak morda je bilo tisto celo najmanj,
               kar je bilo pri prejšnjem ZPIZ2 težnja kaj mislijo vse notri prineslo. Ampak
               počakajmo, da reforma začne prinašati učinke. Največji finančni učinek pa je, ko se
               pokojnino ne uskladijo. Moramo pa poudariti, gmotni položaj upokojencev se slabša,
               realno pokojnine padajo, ampak vemo v kakšni situacijo smo, in če se je sedaj
               zagotovilo, da se pokojnine ne bodo celo znižale ali pa letni dodatek ostane, je
               mislim, da se na tem področju za upokojence ogromno naredijo za to, ker vemo, da
               razmerje med pokojninami med upokojenci in zavarovanci pada in če gledamo stanje v
               juliju, je že pod 1 proti 1,4. Imamo iz obveznega zavarovanja v koncu avgusta preko
               603 tisoč upokojencev. Konec avgusta pa zavarovancev pa 832 tisoč. Se prvi,
               zavarovanci tudi padajo, tako da tukaj je tisto ključno za vzdržnost sistema, da bi
               bilo recimo vsaj 50 tisoč delovnih mest več, ki bi redno dobivali plače in se bi
               plačevali prispevki. Ampak mislim, da tudi to, ko navajam, je že dejansko izven tega
               okvira, ampak ker je bilo vprašanje in ker je pomembno področje je pomembno da tudi to omenimo. Se pravi, zakon
               je dokaj radikalen za tiste in precej odlaga čas upokojitve. Na srečo je pa prinesel
               tudi dejansko bomo rekli tudi ustavil padanje pokojnin zaradi znižanega vrednotenja
               pokojninske dobe in zaradi načina valorizacijskih količnikov. To je pa tudi pomembno
               in za upokojence pomembno, da je bil odpravljen 151. člen, pa zdaj ni uskladitev, ko
               je bila uskladitev da je bilo v februarju v bistvu za 0,6 % nižja uskladitev kot bi
               bila, če tega ne bi bilo.</p>
               <p>Upam, da sem vsaj okvirno to razložil, še enkrat pa poudarjam, zavod sedaj pripravlja
               reorganizacijo, zmanjšanje števila vodstvenih delovnih mest se pravi in da bi cilje,
               da bi skrajševali čas trajanja postopkov kjer je bilo zdaj ob obilici zahtevkov in
               ZUJF-a so se podaljšali in v okviru, tako kot v javnem sektorju zmanjšanje števila
               zaposlenim kljub dodatnim dejavnostim, ki jih moramo opravljati. Zavedamo se pa v
               kakšni situaciji živimo. Tako da se zavedamo, da moramo opraviti svoje poslanstvo in
               vsak dan še bolj učinkovito delati in izvajati svoje poslanstvo. Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp13">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa.</p>
               <p>Želi še kdo? Ja, gospod Ribič izvolite.</p>
            </sp>
            <sp xml:id="SDT6-KZNJF-redna-27-2013-10-03.sp14">

               <speaker>JANEZ RIBIČ (PS SLS):</speaker>

               <p>Hvala za odgovore na moja vprašanja. Bili so kar obširni, me veseli da smo lahko
               slišali kaj se na temu področje dogaja in kakšni so vaši predvideni ukrepi.</p>
               <p>Vseeno pa ne morem mimo razdelitve pet sto tisoč evrov mimo javnega naročanja tega
               predpisa. Namreč, če bi se to zgodilo v kakšni od manjših slovenskih občin, ki jih
               sedaj želi nekdo ukiniti bi bil ogenj v strehi, tukaj je pa mnenje s pridržkom.
               Hvala.</p>
            </sp>
            <sp xml:id="SDT6-KZNJF-redna-27-2013-10-03.sp15">

               <speaker>PREDSEDNIK MAG. ANDREJ VIZJAK:</speaker>

               <p> To je bil bolj komentar. Vseeno, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp16">

               <speaker>MARIJAN PAPEŽ:</speaker>

               <p>Da ne bo napačno razumljeno, ko nas ljudje poslušajo, da je šlo... Se pravi mi smo
               poreko javnega naročanja, preko postopkov javnega naročanja kjer se pa ni, bomo
               rekli, striktno izvedli. Tukaj ni bilo, da bi recimo da bi zdaj, če je za veliko
               vrednost bi šli po postopku za malo vrednost. Mi smo v dobri veri se pravi šli po
               vseh teh postopkih, razpisih, tako da ne bo tukaj, da smo šli mimo postopkov javnega
               naročanja.</p>
               <p>Mimo se gre tam, ko je za to opredeljeno, v vseh teh postopkih pa smo šli preko
               postopkov javnega naročanja, ki pa bomo lahko rečemo, niso bili dosledno izvedeni.
               Mogoče, če bi iz strani računskega sodišča, da najbrž nisem zdaj kaj narobe
               povedal.</p>
            </sp>
            <sp xml:id="SDT6-KZNJF-redna-27-2013-10-03.sp17">

               <speaker>PREDSEDNIK MAG. ANDREJ VIZJAK:</speaker>

               <p> Saj vas razumemo direktor, želite povedati, da ni bilo oškodovanja, ne vem javnih
               financ ali pa davkoplačevalcev za petsto tisoč namreč da je bil to obseg posla v
               katerem je bila ugotovljena pomanjkljivost. Kar pa še ne nakazuje na znesek
               oškodovanja, če je sploh do oškodovanja prišlo. Ker če bi do oškodovanja prišlo bi
               verjetno kakšne druge konsekvence bile.</p>
               <p>Gospa Plevčak, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp18">

               <speaker>MARIJA PLEVČAK (PS DeSUS):</speaker>

               <p>Hvala za besedo in prisrčen pozdrav vsem prisotnim.</p>
               <p>Revizijsko poročilo je dokaj dobro pripravljeno, vendar bom mogoče malo izven tega
               postavila tri vprašanja, ki me zanimajo in želim odgovore.</p>
               <p>Na terenu velikokrat ljudje negodujejo zaradi počasne izdaje odločb za upokojevanje.
               Nekateri pravijo, da čakajo tudi pol leta ali še celo več in sicer tudi takšni
               primeri so, da imajo sicer urejene dokumente in da do izdaje odločb ne pride.
               Verjamem, da to ne pride tam kjer ni podatkov o delovni dobi in o vsem skupaj ampak
               na splošno pa to ne bi smelo biti pravilo. In zanima me v kakšnem času sploh je vaš,
               kaj jaz vem, povprečni čas, da zavarovanci dobijo potem te odločbe za upokojitev. Ker
               vidimo, nekateri so zelo z malimi denarnimi sredstvi gredo iz firme ali se firma
               ukine pa se upokoji in vmes 
               tisto obdobje traja tri, štiri, pet mesecev in je to v bistvu predolga doba.</p>
               <p>Drugo kar me zanima je, ko ste omenili upokojence me zanima, če razpolagate s
               podatkom, koliko in kakšen procent upada pokojnin je bil v enem letu. Koliko je to
               tudi zneskovno? Je to en milijon, je to petdeset tisoč? Če razpolagate s tem
               podatkom? Kajti realno so naše pokojnine v bistvu vseskozi v padanju, z dvigovanjem
               cen upokojenci vedno težje preživljajo.</p>
               <p>In pa zanima me še kaj pričakujete v letu 2012 glede na to da smo že proti koncu leta
               2013 verjetno so vam tudi za 2012 poznani podatki. In, ali bo kakšno večje odstopanje
               glede na sedanje poročilo za leto 2011 s strani Računskega sodišča? Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp19">

               <speaker>PREDSEDNIK MAG. ANDREJ VIZJAK:</speaker>

               <p> Hvala. Izvolite, direktor.</p>
            </sp>
            <sp xml:id="SDT6-KZNJF-redna-27-2013-10-03.sp20">

               <speaker>MARIJAN PAPEŽ:</speaker>

               <p>Hvala lepa za besedo, gospod predsednik.</p>
               <p>Težko zdaj to komentiram, ker je v toku ta revizija za leto 2012 tako da tukaj upamo
               na najboljše. Da smo res dobro in se v skladu s predpisi poslovali. S tem namenom
               tudi delamo.</p>
               <p>Rok, kot sem že prej dvakrat omenil je cilj da skrajšujemo roke. Mi smo imeli
               dejansko ta cilj, da hitreje rešimo posebej za upokojitev. Kot sem že prej omenil,
               prišel je ZUJF, prišel je nov zakon in tudi velik pritisk potem za izračun pogojev.
               Pa ne smemo pozabiti, da zakon je pa prinesel drugačen način določanja
               valorizacijskih količnikov, tako da nismo mogli v prvem letu po uveljavitvi začeti
               izdajati začasnih odločb, ko se nekdo upokoji, ko so valorizacijski količniki znani.
               In smo izdajali akontacijo.</p>
               <p>Ja, včasih se zgodi, da nekdo se pravi da so daljši postopki. Še posebej če gre za
               mednarodne sporazume. Zdaj, če so podatki, da nekdo izpolnjuje pogoje se izda se
               pravi nalog za akontacijo da nekdo dobi denar. V praksi se bo pa, ne bom izključil,
               zgodi tudi da so podatki vsi znani pa vemo, da imamo recimo toliko in toliko
               strokovnih delavcev, da kdo med temi toliki in toliki ne opravi v tistem primeru
               vestno svojega dela.</p>
               <p>Drugače pa namen in tudi, ko ljudje, posebej tisti ki kličejo za izračune, ko rečejo
               zakaj mi izračun še niste naredili v dveh, treh, štirih mesecih vemo, da sam izračun
               ni zakonska obveza zavoda. In pravimo, poglejte, za nas, za zavod ob obilici dela je
               primarno, da izdamo odločbo in da damo tistemu pravico da čim prej dobi pravico. Cilj
               zavoda je, da bo vsak ali pa večina ker pri nekaterih mednarodnih postopkih so tudi
               posameznem zakonu postopek, da mora biti rešen v šestih mesecih, ker za ta izmenjava
               podatkov je, da bi tisti, ki se upokoji in da zahtevo nekje en mesec, mesec in pol
               prej, na dan ko je upokojen imel že odločbo Ne bomo rekli že denar, ker bi mi potem
               za nazaj. Se pravi potem, če bi imel že odločbo bi konec, čez en mesec dobil tudi
               denar. To je cilj! Ki pa, zaradi razlogov kot sem rekel, se je malo oddaljil. Ampak
               to dejansko je cilj in tudi v zakonu o matični evidenci je prav na mojo pobudo, da bi
               notri bilo, da tisti, ki se upokoji iz delovnega razmerja ga delodajalec lahko odjavi
               iz zavarovanja en mesec prej, do enega meseca prej, da imamo mi vse verodostojne
               dejansko podatke.</p>
               <p>Se pravi, vemo da je to pomembno, posebej tudi recimo, ko so vdove, vdovci, ko so
               družinske pokojnine, da je potrebno čim prej. Ne bom rekel, da se ne zgodijo takšni
               primeri ampak upam, da jih je čim manj. Zavedamo pa se in statistični podatki kažejo
               tudi v letnem poročilu, da so se časi trajanja postopkov podaljšali. Če je prej imel
               strokovni delavec sto petdeset zadev, zdaj jih je pa imel  v določenih obdobjih tudi tristo, tristo petdeset
               zadev vemo, da je tako. Ampak bili smo v zadnjih treh letih pred dvema reformama, ena
               ni bila se prav realizirana, potem je bil zakon na srečo sprejet in zdaj upamo, da se
               bodo stvari dejansko tudi normalizirale. Vzpostavitev informativne evidence bo pa
               tudi pripomogla h temu, da bomo že podatke prej za tistega že dejansko uredili. In,
               ko bomo leta 2015 pošiljali obvestila ok nekomu da, ko je star oseminpetdeset let
               kdaj bo izpolnil pogoj višine pokojnine ne mu kar tako pošiljati ampak da bodo
               izbrani že vsi podatki. Kar pomeni... Veste zbrani vsi podatki, je tudi pomembno da
               za kakšno leto se ve, za to leto pa tega podatka ni. In da potem, kose bo nekdo
               upokojil bo dejansko ta hitreje do te rešitve prišlo in bodo zavarovanci zadovoljni,
               mi in tudi Računsko sodišče.</p>
               <p>Tako da je to pomembna zadeva. In mislim da je dobro, da so ta vprašanja da lahko
               tudi to izpostavimo. In na teh segmentih moramo res intenzivno delati.</p>
               <p>Ko ste vprašali, jasno višina pokojnin... Zdaj ta podatek je najbolj ustrezen nekje
               koliko starostne pokojnine je padlo iz leta 2011 na leto 2012 je iz 63,4 % na 62,1 %.
               In zato je bil tudi ZPJS<stage>/?/</stage> 2 sprejet, da naj bi razmerje med plačami in pokojninami
               dejansko se nekje ustavili. Ker če bi veljal še prejšnji ZPJS 1 bi šli navzdol. Lahko
               bomo rekli, da se bo razmerje izboljšalo ker če bodo pokojnine ostale enake oziroma
               so se uskladile za 0,1 % in da bi povprečne plače se znižale bomo rekli bi se to
               razmerje celo izboljšalo v korist pokojnin kar pa ne pomeni, da bi upokojenci imeli
               za to kaj več denarja.</p>
               <p>2010, polovično usklajevanje pokojnin, leta 2011 četrtinsko, leta 2012 ga ni bilo,
               leta 2013 0,1 %. Lahko bomo pa rekli, hvala bogu da ni bilo znižanja pokojnin.</p>
            </sp>
            <sp xml:id="SDT6-KZNJF-redna-27-2013-10-03.sp21">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Dovolite, bom dal besedo.</p>
               <p>No, ja z mislim da je do znižanja pokojnin prišlo in bo še prišlo. Zdaj, če sem prav
               seznanjen, Zakon o izvrševanju proračuna ne predvideva usklajevanja pokojnin
               prihodnjih dve leti, se pravi 2014 in 2015. Mi vemo, da pokojnine potem ostanejo
               nominalno približno takšne kot so kar pomeni, da bodo realno padle za penzijo bo
               tisti, ki jo bo prijel lahko manj kupil, po domače povedano. Glede na to, da se je
               dvignil davek na dodano vrednost za vse artikle, tudi na osnovne življenjske artikle
               in glede na to, da se pravzaprav cene komunalnih storitev in tako naprej, tudi zaradi
               novih storitev na primer zdaj odvajajo padavinske vode in to pošiljajo ljudem na
               položnice. Tudi zaradi tega, ker so, ne vem, razno razne nove storitve raznih firm se
               bodo življenjski stroški tudi tistih najrevnejših upokojencev dvignil. In ob
               zamrznitvi pokojnin prihodnji dve leti bodo ti upokojenci lahko bistveno manj kupili
               za prejeto pokojnino kot sicer. Jaz mislim, da je to dobro vedeti in povedati.</p>
               <p>Zdaj, vsak si pa lahko ustvari svoje mnenje ali je to pravično ali ne. Samo prosim
               vas lepo, da se pokojnine ne nižajo, ker se, realno padajo pokojnine, realno padajo
               že vseskozi pokojnine, tudi, ko so bile delno usklajevane, tudi prejšnje leto, pred
               prejšnje leto in še kakšno leto nazaj. Tako da mislim, daje to problem pa verjetno ne
               problem za tiste s povprečnim ali nadpovprečnimi pokojninami, predvsem za tiste s
               podpovprečnimi pokojninami. </p>
               <p>Tako da, spoštovana stranka DeSUS, ko se radi hvalite s tem kar ste naredili za
               upokojence si je tudi potrebno naliti čistega vina. Saj sem vedel, da sem ravno prav,
               ker želite besedo, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp22">

               <speaker>MARIJA PLEVČAK (PS DeSUS):</speaker>

               <p>Hvala za besedo.</p>
               <p>Mislim, da so tudi druge stranke pripomogle h temu, da nekatere stvari niso šle skozi
               in, da se nekatere stvari ne urejajo ampak pustimo to. Realno imam podatek da so
               pokojnine nekje na 59 %, če je to res, ker je tudi bilo nekje objavljeno. In pa
               zanima me konkretni znesek koliko je bilo v letu recimo 2011, če imate, prihranjeno zaradi vseh teh zadev na
               pokojninah? Vem, da se je število upokojencev povečevalo in da je ta znesek težko
               pridobiti. Ampak kljub temu, na račun upokojencev se širi vseskozi in mogoče ne bi
               bilo napačno, tudi za naprej ta znesek nekje videti, če se to da. Jaz ne vem kako to
               tehnično lahko izpeljete ampak če je ta informacija znana potem prosim za njo. Če pa
               ni pa...</p>
            </sp>
            <sp xml:id="SDT6-KZNJF-redna-27-2013-10-03.sp23">

               <speaker>PREDSEDNIK MAG. ANDREJ VIZJAK:</speaker>

               <p> Izvolite.</p>
            </sp>
            <sp xml:id="SDT6-KZNJF-redna-27-2013-10-03.sp24">

               <speaker>MARIJAN PAPEŽ:</speaker>

               <p>Nedvomno, realno so pokojnine in tudi zavod, ko je pripravil letno poročilo konec
               februarja na svetu zavoda je tudi obravnaval gmotni položaj kjer je bilo posebej
               opozorjeno, da pokojnine realno padajo, jasno ker se ne uskladijo, rast življenjskih
               stroškov je in bili so tudi izračuni narejeni. Kar pa dejansko v svojih poročilih ne
               moremo zabeležiti, bomo tako rekli, če bi bila uskladitev pokojnin potrebna v tistem
               letu 2 % to pomeni okoli devetdeset milijonov dni sredstev. Bomo rekli 1 % nekje
               štirideset, petinštirideset milijonov to prinese. In mislim, zdaj nimam s seboj,
               mogoče ima finančni direktor smo izračune naredili kaj je pomenilo recimo leta 2010,
               2011, 2012 in 2013, ko se pokojnine niso uskladite na podlagi sistemskega zakona.
               Jasno, realno pokojnine padajo.</p>
               <p>Tako da, poglejte, podatek je, prej sem rekel 62,1 % je bilo lansko leto in tukaj se
               tudi drži sedaj ta podatek, 62,2 % razmerje med povprečnimi plačami in povprečno
               starostno pokojnino za vse pokojnine družinske, vdovske, invalidske pa je 57 %. Če pa
               pogledamo za starostno pokojnino je bilo pa pred reformo leta 2000 pa ta odstotek 75
               % pri starostnih pokojninah. Tako da ZPIZ<stage>/?/</stage> 1, ko so eni rekli da ni bil se pravi
               prinesel rezultate je na višino pokojnin zelo vplival in je bilo zelo pomembno, da ob
               spremembah strožjih pogojev, da se je tudi to dejansko prinesli elementi notri, ki to
               padanje na eni strani ustavljajo.</p>
            </sp>
            <sp xml:id="SDT6-KZNJF-redna-27-2013-10-03.sp25">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Jaz bi zdaj predlagal tako, ker je relativno pozitivno stališče do te
               točke, ki smo jo obravnavali se je odprla diskusija seveda o pokojninskem sistemu na
               splošno. Jaz mislim, da smo kar dobili zadovoljive odgovore, hvala lepa vsem.</p>
               <p>Zdaj, če še kdo želi prav konkretno na temo današnje točke... Ugotavljam, da ne in s
               tem bi tudi zaključil razpravo. In predlagam v sprejem naslednji sklep: Komisija za
               nadzor javnih financ ugotavlja, da je bilo v poslovanju Zavoda za pokojninsko in
               invalidsko zavarovanje Slovenije v letu 2011 storjenih nekaj nepravilnosti, ki pa so
               bile v okviru možnosti že odpravljene zato nadaljnji ukrepi niso potrebni.</p>
               <p>Želi kdo razpravljati o temu predlogu sklepa? V kolikor ne ga dajem na
               glasovanje.</p>
               <p>Glasujemo, kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo ta predlog sprejeli.</p>
               <p>Hvala lepa predstavnikom zavoda in tudi Računskega sodišča.</p>
               <p>Tako da, zaključujemo to točko dnevnega reda.</p>
               <p>In prehajamo na <title>2. TOČKO DNEVNEGA REDA - TO JE OBRAVNAVA REVIZIJSKEGA POROČILA
                  RAČUNSKEGA SODIŠČA REPUBLIKE SLOVENIJE, ZADOLŽEVANJE, NAČRTOVANJE IN POROČANJE O
                  JAVNEM DOLGU.</title>
               </p>
               <p>Revizijsko poročilo z dnem 7. 3. 2013 je bilo objavljeno na spletni strani Državnega
               zbora, s sklicem. Naknadno smo vam 27. 9. posredovali še opomnik za današnjo
               razpravo, ki ga je pripravilo Računsko sodišče. Na sejo smo povabili vlado in
               Ministrstvo za finance, med nami pozdravljam državno sekretarko, gospo Matejo
               Vraničar. Iz Računskega sodišča so prisotni vsi kot doslej.</p>
               <p>Torej današnja razprava bo potekala po določilih Poslovnika komisije za obravnavo
               revizijskih poročil o smotrnosti in učinkovitostjo poslovanja, to je ne poseben 10.
               člen, poglavje A. Zato bomo seveda najprej začeli z vprašanji članov in članic Komisije za nadzor javnih
               financ in tudi čas za to je seveda omejen vendar s tem še zaenkrat nismo imeli
               problemov. Nato bodo pa seveda na vprašanja odgovarjali predstavniki Ministrstva za
               finance. Računsko sodišče se bo pa seveda vključevalo v razpravo po potrebi glede na
               seveda nujnost njihove intervencije.</p>
               <p>Torej, spoštovani člani komisije, kdo želi prvi besedo in postaviti vprašanje? Gospod
               Šircelj, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp26">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani gospod predsednik.</p>
               <p>V zvezi z revizijskim poročilom zadolževanja, načrtovanja in poročanja o javnem dolgu
               je vsekakor izredno zanimivo vprašanje ki je v bistvu na koncu navedeno. In sicer, na
               koncu je navedeno, da Ministrstvo za finance ni spremenilo Zakona o javnih financah v
               smislu večje transparentnosti in tudi boljšega evidentiranja javnega dolga. Tukaj se
               seveda najprej postavi vprašanje zakaj tako.</p>
               <p>Če govorimo in kaj se bo pravzaprav naredilo v zvezi s tem in kdaj je bilo to
               spremenjeno skratka zdaj govorimo o temu obdobju, ki ga obravnava to poročilo, zdaj
               imamo približno do leta 2010 je to vsekakor aktualno in kaj se misli tukaj narediti?
               In zakaj ne ali zakaj ja?</p>
               <p>Drugo je seveda vprašanje, ki se nanaša vsebinsko na vsebinsko na smotrnost
               zadolževanja in javnega dolga. Če pogledamo podatke pa lahko naprej pogledamo sektor
               države potem lahko vidimo iz teh podatkov velike razlike v obdobju 2007/2008; recimo
               v obdobju 2007 smo imeli, to je na strani trinajst, javnofinančni presežek, tabela 1
               o tem govori. Potem smo imeli v odstotkih bruto družbenega proizvoda je tudi pomenilo
               0,3 % presežka. Potem v letu 2008 smo imeli primanjkljaj 0,3 odstotka v BDP-ju. V
               letu 2009 kar 5,6 primanjkljaja in v letu 2010 5,4 % BDP-ja primanjkljaja. In, če
               tukaj seveda govorimo o tem so glede smotrnosti tega me zanima smotrnost vodenja
               takšne politike, da smo prišli do takšnih razlik.</p>
               <p>Tudi, če pogledamo potem naprej, v tabeli 3; če govorimo o izposojanju se pravi neto
               izposojanja govorimo seveda o bistvenih razlikah med letom 2008 in 2009. Če govorimo
               tukaj gre v bistvu za trikratno razliko med 2008 in 2009, če gledamo sektor države
               skupaj v milijonih evrov. Potem seveda tukaj, če govorimo o izposojanju tega sektorja
               države, se pravi to pa vodi Ministrstvo za finance pravzaprav ali je bilo to smotrno?
               Ker tukaj govorimo seveda o tem kaj je smotrno za državo in kaj je smotrno za
               državljane in državljanke.</p>
               <p>Ravno tako potem na strani štiriindvajset, če govorimo o poroštvih, vidimo da so ta
               poroštva se bistveno povečala tudi v odstotkih bruto družbenega proizvoda. Leta 2007
               10,8 %, konec leta 2008 12,6 % v odstotku bruto družbenega proizvoda in potem leta
               2009 in 2010 preidemo na 20,2,
               21,9, tako kaže tabela, spet je pa to na podlagi uradnih podatkov Ministrstva za
               finance. In se spet postavlja vprašanje smotrnosti te politike zadolževanja,
               povečanja primanjkljaja, in to je vsekakor, mislim, predsednik, povezano tudi z
               današnjim stanjem države, kajti navsezadnje nikoli ni bilo možno, da bi preobrnili
               trend v obratno smer. Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp27">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam.</p>
               <p>Kdo želi besedo naprej? Morda bi še sam postavil nekaj vprašanj oziroma eno temeljno
               vprašanje, ki se mi zdi sistemsko in smo ga večkrat na tej komisiji, vsaj ko sem jo
               jaz vodil v predpreteklem mandatu, izpostavili.</p>
               <p>Soočeni smo z revizijo Računskega sodišča. Revizija ugotovi določene nepravilnosti,
               sledijo popravljalni ukrepi oziroma porevizijsko poročilo, v katerem Računsko sodišče
               oceni zadovoljivost teh popravljalnih ukrepov in - konec. Zdaj, če se revidiranec
               oziroma v tem primeru, recimo, Ministrstvo za finance zaveda vseh stvari, marsikaj
               obljubi v teh popravljalnih ukrepih, ne naredi ničesar in Računskemu sodišču ne
               preostane drugega, kot da take popravljalne ukrepe oceni kot zadovoljive. Rezultat
               tega je, da ni nekih, kako bi rekel, ustreznih reakcij v porevizijskem poročilu, češ
               da popravljalni ukrepi niso zadovoljivi. Potem pa edino Računskemu sodišču preostane,
               da naredi čez čas novo revizijo in ugotovi, tako kot je zdaj ugotovilo, da
               popravljalni ukrepi niso bili izvedeni. Če bi Ministrstvo za finance realno povedalo,
               kaj bo naredilo, potem bi verjetno že sledil poziv za razrešitev finančnega ministra.
               Takrat, ko so bili popravljalni ukrepi, bi pač ministrstvo reklo, mi ne bomo
               predlagali teh sprememb zakonov, ne bomo teh stvari opredelili, na katere opozarja
               sedaj Računsko sodišče. Takrat bi gotovo sledila ugotovitev Računskega sodišča, tako
               kot zdaj izhaja, da popravljalni ukrepi niso zadovoljivi, in bi izdali sklep o
               ustreznih sankcijah, v določenem primeru tudi o razrešitvi predstojnika. To je
               Računsko sodišče v nekaj primerih, ko govorimo o ministrih, konkretno že storilo.</p>
               <p>Tako da ne vem, ali na Ministrstvu za finance - ne tega jemati osebno, ampak govorimo
               o garnituri, ki je takrat pisala to odzivno poročilo, seveda lahko, da ste bi bili
               tudi isti. In potem so bili določeni razlogi, ki so lahko utemeljeni ali pa tudi ne,
               da se to ni zgodilo. Se pravi, da se ti popravljalni ukrepi, ki so bili takrat
               obljubljeni, niso izvršili v svoji naravi. In Računsko sodišče kar na nekaj teh
               stvari opozarja. Jaz lahko začnem tole brati, torej, kdaj lahko Državni zbor
               pričakuje predlog dopolnitve Zakona o javnih financah z opredelitvijo vseh navedb, na
               primer, javnofinančnega primanjkljaja, določilo o obvezni pripravi konsolidirane
               bilance javnega financiranja ter opredelitev javnega dolga Republike Slovenije; tega
               zdaj namreč še vedno ni, kljub temu, da ste obljubili, da bo to narejeno. Ali je
               Ministrstvo za finance v več kot štirih letih po izdaji zahteve Računskega sodišča
               usmerjeno k pripravi predloga strateških usmeritev na področju izdajanja poroštev
               Republike Slovenije že pripravilo tovrsten predlog in ga posredovalo v obravnavo
               Vladi, in tako naprej, da ne berem vsega. Se pravi, to so stvari, ki jih je Računsko
               sodišče že takrat ugotovilo. Vi ste obljubili, da boste to naredili, pa niste
               naredili. In zdaj pri ponovni reviziji se resno postavlja vprašanje, kako se odzivate
               na ugotovitve Računskega sodišča.</p>
               <p>Seveda, zadeva bi bila še bistveno bolj dramatična, če bi to obdobje raztegnili na
               vključno letošnje leto, ko govorimo o zadolževanju, javnem dolgu in tej
               nestabilnosti. In moram z žalostjo ugotoviti, da je bila  ocena Vlade v letu 2009, ko je sprejela rebalans
               proračuna in posledično Državnega zbora, ko je samo še povečala odhodke te države
               glede na sprejeti proračun za leto 2009, ko je pravzaprav povečala to javno porabo
               zlasti na tistem neproduktivnem delu, s tem izpostavila državni proračun bistveno
               višjemu primanjkljaju in posledično enormnemu povečanju javnega dolga, kot tu izhaja,
               da je bila ta politika izredno napačna in da je potem bila ta politika sledena s
               približno enakim konceptom še v letu 2010 in 2011, kar pomeni, da smo dejansko javni
               dolg drastično povečali. Šele leta 2012 smo bili v Državnem zboru soočeni z nekim
               poskusom, pa ne samo poskusom, tudi s konkretnimi ukrepi za znižanje odhodkovne
               strani, ta tako imenovani ZUJF, ki je povzročil ogromno kritik. Na vseh nivojih
               sedanje koalicije je danes tudi glavni šlager, ko govorite o obvladovanju odhodkovne
               strani evropskim institucijam, ki pogledajo, kaj smo pa mi naredili na odhodkovni
               strani proračuna. In je ZUJF vedno na prvem mestu, češ da znamo tudi omejevati tekoče
               odhodke in ne samo si izmišljevati novih davkov in klestiti investicije.</p>
               <p>Tako da, spoštovani, menim, da je ta točka več kot aktualna, po dveh plateh: prvič,
               nismo se ničesar naučili iz vsega tega in ne nazadnje tudi je problem v tem, da ne
               spoštujemo revizij Računskega sodišča in danih obljub na Ministrstvu za finance. To
               se mi zdi izredno problematično. In če bi vsi revidiranci - prej smo imeli Zavod za
               pokojninsko in invalidsko zavarovanje. Če bi Zavod za pokojninsko in invalidsko
               zavarovanje tako ravnal, je vprašanje, kakšna bi bila poročila in ne nazadnje tudi
               ukrepi Računskega sodišča.</p>
               <p>Toliko z moje strani. Izvolite, želi še kdo besedo? Če ne, gospa Vraničar, beseda je
               vaša, prosim za odgovore.</p>
            </sp>
            <sp xml:id="SDT6-KZNJF-redna-27-2013-10-03.sp28">

               <speaker>MAG. MATEJA VRANIČAR:</speaker>

               <p>Hvala lepa za besedo. Lep pozdrav vsem!</p>
               <p>Glede vprašanja spremembe Zakona o javnih financah. Gre za ključen sistemski zakon,
               ki ga pripravlja Ministrstvo za finance, nikakor pa njegova vsebina ne obsega samo
               aktivnosti, ki so ozko v pristojnosti ali pa ki določajo postopke za aktivnosti, ki
               jih vodi Ministrstvo za finance, ampak širše. V bistvu gre za vodenje celotne
               javnofinančne politike. Ta predlog zakona je bil v obdobju, na katerega se nanaša
               poročilo Računskega sodišča, nekajkrat pripravljen na strani Ministrstva za finance
               za obravnavo in za nadaljnji postopek, vendar nikdar ni dobil celovite podpore, da bi
               se zakonodajni postopek dejansko zaključil. Ko smo zapisali v odgovoru na
               priporočila, ne na popravljalne ukrepe, ampak na priporočila Računskega sodišča, da
               se bomo lotili priprave Zakona o javnih financah, je to bilo podprto z dejanskimi
               ukrepi, z delovanjem posebne delovne skupine, s pripravo zakonskega predloga. Žal pa
               zaradi razlogov, ki niso na strani Ministrstva za finance, ta predlog zakona ni bil
               nikdar potrjen na Vladi, to je v poročilu Računskega sodišča tudi korektno zapisano,
               in ni bil posredovan v postopek Državnemu zboru. To, kakor smo razumeli, priporočila
               Računskega sodišča, smo jih razumeli v smislu, katere elemente na področju
               zadolževanja in potencialnega zadolževanja v obliki poroštev je treba vključiti v
               predlog Zakona o javnih financah kot neke vrste napotilo. Vendar smo hkrati razumeli,
               da imamo dovolj široke ali pa dovolj proste roke, da oblikujemo pravila v skladu s celovitimi usmeritvami glede
               politike upravljanja z javnimi financami. Zato posamezne rešitve, kakršne je
               predlagalo Računsko sodišče, v tem osnutku zakona niso bile dobesedno povzete, tako
               kot je menilo Računsko sodišče, da je prav, ampak so bile opredeljene mogoče na
               nekoliko drugačen način.</p>
               <p>Tudi danes, ko razmišljamo o tem in ko pripravljamo nov osnutek Zakona o javnih
               financah, se ne osredotočamo samo na ta priporočila, ki jih je Računsko sodišče v
               zvezi z zadolževanjem dalo v tem revizijskem poročilu, ampak tudi na vse druge
               obveznosti, ki jih imamo v zvezi z vodenjem vzdržne javnofinančne politike in nam jih
               nalagajo predvsem evropski predpisi. Na samo vsebino Zakona o javnih financah tudi na
               področju zadolževanja bo nedvomno vplivala tudi letošnja sprememba ustave in
               določitev temeljnega fiskalnega pravila v ustavi; ta se sicer nanaša na razmerje med
               prihodki in izdatki, vendar posredno vpliva tudi na problem zadolževanja. Zaradi tega
               ministrstvo namerava oziroma pripravlja vzporedno predlog Zakona o javnih financah,
               ki bo določil tista najpodrobnejša pravila za izvedbo tega fiskalnega pravila in tudi
               vse ostale postopke, ukrepe in načine, kako izpeljati obveznosti, ki jih imamo v
               zvezi z vodenjem javnofinančne politike do evropskih institucij. In pričakujem, da bo
               ta celovita novela oziroma nov celovit Zakon o javnih financah Državnemu zboru
               predložen nemudoma po potrditvi Zakona o fiskalnem pravilu. Tak vrstni red je nujen,
               glede na to, da bo vsebina zakona, ki ga pripravljamo, glede na določbe ustave
               nedvomno v veliki meri determinirala vsebino potem Zakona o javnih financah in
               drugačen vrstni red postopanja niti ni smiseln, niti ni primeren.</p>
               <p>Neizvršitev priporočil torej ni neka kaprica ali pa nespoštovanje stališč Računskega
               sodišča s strani Ministrstva za finance, ampak je posledica okoliščin, v katerih se
               je ministrstvo moralo odzivati predvsem na kratkoročne izzive. Ti sistemski izzivi v
               obliki sistemske spremembe, sistemske revizije Zakona o javnih financah pa so v
               bistvu sledili tem kratkoročnim izzivom. Ne nazadnje lahko trdimo tudi, da je zamuda
               pri izpolnitvi teh priporočil posledica tudi kadrovskih razmer ali pa osiromašenja
               Ministrstva za finance, ki se pač mora z relativno majhno strokovno ekipo spopadati z
               veliko različnimi zakonskimi obveznostmi. Verjamem, da je podobno tudi na drugih
               ministrstvih, ampak v zvezi s spremembo ZJF je to še posebej kritično.</p>
               <p>Kar se tiče velikih razlik v obsegu javnega dolga oziroma dolga sektorja države, če
               se izrazim bolj natančno, je dejansko zadeva takšna, da je razlogov za zadolževanje v
               pogojih hitre gospodarske 
               rasti, ki smo ji bili priče ne samo v letih 2007, pa tudi še 2008, razen zadnjega
               četrtletja, ampak tudi predhodnih let, medtem ko je v zadnjem četrtletju 2008 in v
               letu 2009 ter naprej prišlo do drastičnih sprememb, ne samo v slovenskem prostoru,
               ampak tudi v mednarodnem prostoru, ki so vplivale, vse te spremembe so vplivale tudi
               na javnofinančni položaj v Sloveniji. Z letom 2009 so nastopile obveznosti, zakonsko
               določene obveznosti, ki se jim ni bilo mogoče izogniti, v povezavi z javnim sektorjem
               in obveznostmi v zvezi s plačno reformo iz leta 2008, in te so predstavljale znatne
               obveznosti v letu 2009. Nadalje je bilo treba z ukrepi, za katere se je Vlada takrat
               odločila, zagotoviti minimalno socialno stabilnost oziroma varnost v državi. In v
               času, ko se je država soočala z možnimi velikimi socialnimi pretresi, je bila ocena
               takratne Vlade, da je to smotrno in primerno.</p>
               <p>Kar se tiče strategije poroštev. Če pogledamo podatke v tabeli 5, ki ste jo navajali,
               gospod Šircelj, in pogledamo stanje poroštev brez poroštev za omejitev učinkov
               finančne krize, lahko opazimo oziroma lahko ugotovimo, da je nominalno povečanje
               obsega poroštev iz konca leta 2008 na konec leta 2009 bilo zgolj v obsegu 250
               milijonov. Res pa je, da je potem do leta 2003 bilo to povišanje še enkrat za 300
               milijonov. Medtem ko se je obseg poroštev države, brez teh, ki so namenjena
               odpravljanju učinkov finančne krize, med letoma 2007 in 2008 povečal skorajda za
               milijardo. Res pa je, da se je zaradi blažitve učinkov finančne krize na podlagi treh
               zakonskih ukrepov, spremembe Zakona o javnih financah iz jeseni 2008, ta novela je
               bila sprejeta za zagotavljanje stabilnosti finančnih institucij v državi, in potem še
               na podlagi dveh zakonov o jamstvenih shemah, se je obseg poroštev v letu 2009 in 2010
               povečal za 2 milijardi oziroma v letu 2010 za 2 milijardi in pol. Se pravi, to znatno
               povečanje obsega poroštev, na katera je opozarjal gospod Šircelj, izhaja iz ukrepov,
               ki so bili sprejeti zato, da se ublažijo posledice finančne krize, in ne gre za to,
               da bi se na nek način zelo sproščeno odločalo o zagotavljanju poroštev za, recimo, te
               redne projekte oziroma za redne dejavnosti.</p>
               <p>Toliko zaenkrat. Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp29">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Gospod Šircelj, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp30">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa za odgovore. Imam seveda določeno mnenje. Res je, da so ločeno prikazana
               tista poroštva, ki so namenjena reševanju finančne krize. Če pa govorimo o
               smotrnosti, je pa potem vprašanje, ali so ta poroštva prispevala k slabitvi finančne
               krize oziroma, hipotetično vprašanje, ali bi bila ta finančna kriza večja ali manjša,
               kot je danes. Vsekakor po moji oceni kaj bistvenega niso prispevala k temu, da bi
               bila finančna kriza odpravljena, kar je navsezadnje jasno  tudi danes v letu 2013.</p>
               <p>Vprašanje pa je seveda koliko teh poroštev, ki so bila takrat dana, tudi nekaterim
               podjetjem, je seveda unovčenih in koliko teh podjetij katera so dobila ta poroštva je
               danes v stečajnem postopku in je seveda država tudi ena izmed tistih, ki participira
               v tem stečajnem postopku.</p>
               <p>Tako da tukaj je seveda politika zadolževanja, učinkovitost politike zadolževanja
               mislim, da je bila takrat napačna, navsezadnje učinki niso bili vidni v letu 2009.
               Navsezadnje takrat je bruto družbeni proizvod enormno padel, znižal se je, mislim, da
               več kot 8%. To se je potem samo nadaljevalo in seveda tudi zaradi tega, ker ni drugih
               strukturnih ukrepov bilo narejenih niti v letu 2009 niti v letu 2010 je seveda stanje
               takšno kakršno je in seveda to niso pravi ukrepi.</p>
               <p>Jaz imam tudi neka vprašanja glede na to, da sem zelo natančno poslušal gospo državno
               sekretarko, Matejo Vraničar, glede tega ključnega zakona, zakona o javnih
               financah.</p>
               <p>Ona je dejala, ta zakon, ki je ključni sistemski zakon, ni dobil celovite podpore.
               Razlogi niso na strani ministrstva za finance, na Vladi so razlogi in tako naprej in
               me seveda zanima, mislim, da tukaj bi morala tudi predsednik, ta komisija neko dati
               nek apel v zvezi s tem, kdaj je bil ta zakon posredovan na sejo Vlade, kdo ga je
               zavrnil in zakaj, če je dejansko to bilo, jaz ne vem, ne poznam tega podatka,
               kadarkoli, kdaj je Vlada ta zakon obravnavala, če ni dobil celovite podpore na seji
               Vlade potem je moral biti zavrnjen.</p>
               <p>In seveda zdaj, ja, verjetno je tudi vprašanje kdaj bomo dobili zakon o fiskalnem
               pravilu. Namreč Ustava je bila spremenjena s fiskalnim pravilom, zdaj pa je vprašanje
               zakona. Se pravi po normativnem načrtu programu Vlade, bi bilo seveda verjetno treba
               pogledati kdaj je to na sporedu oziroma kdaj je tisti dan ko bomo ta zakon dobili, da
               se bo lahko fiskalno pravilo dejansko tudi izvajalo. Navsezadnje danes ni težko
               seveda potem izvajati fiskalnega pravila. Navsezadnje imamo tudi ustavno določilo, ki
               enostavno o finančnih vprašanjih ne dovoljuje referenduma. Seveda tukaj je verjetno
               tudi na odhodkovni strani veliko lažje voditi neko fiskalno politiko, kot je bilo to
               v preteklosti. Navsezadnje je to mislim, da prejšnja Vlada inicirala obe te rešitve,
               ki jih je zdaj ta Vlada sprejela. Bilo bi pa seveda vredno pogledati kakšni so
               dejanski učinki tega. Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp31">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Samo toliko, da dopolnim, spoštovana državna sekretarka, to
               vprašanje.</p>
               <p>Iz vašega odgovora je bilo razumeti, kot da je bil pripravljen zakon ali pa vsaj v
               dobršni meri pripravljen zakon, sistemski zakon, ki je ta priporočila upošteval in
               potem zaradi najrazličnejših razlogov ni prišel skozi proceduro in zato ni narejeno.
               Ni res. Računsko sodišče ugotavlja, da ministrstvo za finance do 31. decembra 2010 v
               predlogu, ki ga je predložil, niso bile vsebovane opredelitve javnofinančnega
               primanjkljaja, določitve o obvezni pripravi konsolidirane bilance in tako naprej. Da
               v tem predlogu tudi niso bili določeni merljivi cilji, ki se nanašajo na obseg
               primanjkljaja in dolga in tako naprej.</p>
               <p>Skratka ta priporočila tudi v teh predlogih niso bila notri. Tako v mnenju računskega
               sodišča izhaja. Jaz ne vem.</p>
               <p>Problem je torej, da ta neusklajen dokument, ki pravite, daje razlog ta njegova
               neusklajenost, da pač niste izpolnili teh priporočil, ni res.  Vi sploh v tem predlogu, ki je bil neusklajen
               niste tega zajeli, saj ste jih poslali Vladi. Takrat ste vi, ministrstvo za finance,
               je predloge zakona, ki niso vsebovali teh reči. Tako ugotavlja mnenje, preberite si
               na tretji strani, mnenje računskega sodišča.</p>
               <p>Kdo je tu nasprotoval tem zakonu potem na sami Vladi je manj pomembno, ker tudi ta
               predlog tega ni vseboval in tu je moja ključna težava in če potem naredimo tukaj eno
               izpeljanko. Poglejte, če se mi zadolžujemo oziroma zadolžujemo se na podlagi
               ustvarjenega primanjkljaja in pri tem nimamo nekih strateških dokumentov, ki bi
               določali merljive cilje, pravzaprav sploh ne vemo zakaj se zadolžujemo in mene
               letošnji proračun, ki ste ga poslali v parlament za prihodnje leto, se pravi proračun
               za prihodnje leto, pravzaprav spominja na nadaljevanje te prakse.</p>
               <p>Vi notri navajate pač neke prihodke, recimo konkretno, prihodke iz naslova davka o
               obdavčitvi nepremičnin, pri čemer tega zakona sploh nimamo vsi in še tudi vi ne veste
               kakšen bo na koncu. Ampak v proračunu, ki ste ga pa že poslali v parlament, so pa že
               številke notri, vse. Danes berem, ker jaz to spremljam, ker nimam drugih dostopnih
               informacij, berem kar pač slovenski mediji poročajo. Zdaj se "glihate" s kmeti koliko
               bodo za kmetijska zemljišča, malo z gospodarstvom, ali boste delili stopnje in bo šlo
               nekaj na občino ali ne. Skratka neki predlogi so, ki niso sploh zagledali luč sveta,
               hkrati bodo ustvarjali ali pa, primanjkljaj, mi ne vemo, vi ste predelali<stage>(?)</stage>
               prihodke, očitno taki prihodki ne bodo, ker boste morali nek kompromis nastaviti, da
               boste sploh čez koalicijo speljali. Mislim, kakšno je to načrtovanje primanjkljaja?
               Res ne vem. Da ne govorimo o celi kopici še drugih nejasnosti, tako na prihodkovni,
               kot odhodkovni strani.</p>
               <p>Tak dokument na katerega opozarja računsko sodišče, se mi zdi več kot potreben, ker
               vsak od nas doma v družini ve, da se splača za nekaj zadolžiti oziroma ustvariti
               recimo družinski primanjkljaj, če je ta investicija dolgoročno potrebna, nujna in če
               jo bomo lahko odplačali. Torej beri, splača se recimo zadolžiti, če želimo obnoviti
               streho, da ne bo puščala hiša, če želimo narediti neko toplotno sanacijo objekta ali
               pa za šolanje otrok, za to se splača zadolžiti. Zato, da gremo pa na počitnice na
               neko turistično destinacijo, se pa verjetno ne splača zadolžiti, ker vprašanje ali bo
               od tega kaka dodana vrednost.</p>
               <p>Želim povedati na zelo banalnem primeru, da to ni nepomembno kar tukaj notri piše in
               po moje pomanjkanje tega tudi vodi v situacijo v kateri smo in še poglabljanje te
               razmeroma zoprne situacije v naprej.</p>
               <p>Zdaj pa gospa Hočevar. Izvolite.</p>
            </sp>
            <sp xml:id="SDT6-KZNJF-redna-27-2013-10-03.sp32">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Lep pozdrav še enkrat.</p>
               <p>Zdaj tako, lahko se oziroma za nazaj, lahko se obtožujemo ampak pri tej točki sem
               želela zastaviti vprašanje, ki ga je gospa Vraničarjeva že delno odgovorila in sicer
               kdaj bo pripravljen izvedbeni zakon za fiskalno pravilo.</p>
               <p>Na to smo po potrditvi spremembe Ustave kar malo pozabili in mene zdaj tukaj zanima
               tudi časovni termin oziroma opredelitev in pa tudi, če mogoče že lahko poveste,
               kakšne konkretne rešitve ministrstvo pri tem izvedbenem zakonu načrtuje. Ker to se mi
               zdi, da je tisti ključni temelj, da bomo za naprej uredili zadeve, da se ne bomo
               soočali s situacijo in pa sporočili s kakršnim se danes.</p>
               <p>Seveda, bom rekla, je podobna zadeva, kot sem rekla že pri prvi točki. Veliko manj
               problemov bi imeli, če bi z vso odgovornostjo in pa resnostjo vzeli poročila in pa
               priporočila računskega sodišča.</p>
               <p>Tukaj pred seboj imam poročilo Javni dolg Republike Slovenije v obdobju 2003 - 2006.
               Notri so recimo lepo opozorjeno oziroma navedeno, da poroštva za Dars niso bila
               učinkovita.</p>
               <p>Glejte, leto 2014 nas bo drugo leto bolela glava, ko zapade ogromno kreditov oziroma
               poroštev za Dars.</p>
               <p>To se pravi v preteklosti so se sprejemali eni ukrepi na katere je računsko  sodišče opozorilo že praktično
               deset let nazaj. Vidimo, da nismo ustrezno v desetih letih tu odreagirali, pa so bile
               različne Vlade in zdaj po desetih letih nas recimo boli glava.</p>
               <p>Jaz tukaj tudi računsko sodišče sprašujem kakšni so vaši predlogi, če vidite recimo v
               določenem obdobju nič ne naredi, ne vem, sprememba zakonodaje, da ... tukaj imam v
               bistvu vprašanje za vas, predvsem pa tudi za ministrstvo za finance, kdaj
               pričakujete, da bo izvedbeni fiskalni zakon vložen v parlamentarno proceduro.
               Hvala.</p>
            </sp>
            <sp xml:id="SDT6-KZNJF-redna-27-2013-10-03.sp33">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Če smo še ta krog zaključili, izvolite državna sekretarka, beseda je
               vaša.</p>
            </sp>
            <sp xml:id="SDT6-KZNJF-redna-27-2013-10-03.sp34">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Glejte, jaz sem prej omenila pripravo zakona o javnih financah in v mislih sem imela
               predlog zakona, ki je bil pripravljen v septembru 2011.</p>
               <p>Ta zakon ni bil dokončno v okviru Vlade usklajen z vidika nadzora nad finančnem
               poslovanjem posrednih proračunskih uporabnikov in občin. Tukaj smo imeli različna
               stališča in predno smo jih uspeli uskladiti je bila izglasovana nezaupnica takratni
               Vladi in s tem je Vlada izgubila mandat, da bi tako celovito rešitev predloga zakona
               o javnih financah poslala v Državni zbor in ta predlog je vseboval tudi določene
               rešitve, ki so odgovarjale na priporočila računskega sodišča.</p>
               <p>Ne, nismo v predlog zakona povzeli vseh predlogov dobesedno ampak smo jih povzeli
               smiselno, tako kot smo ocenili, da je pravilno glede na koncept celotnega zakona o
               javnih financah, ki je bil takrat oblikovan.</p>
               <p>Zaradi omejenih pristojnosti takratne Vlade potem do prevzema nove Vlade v začetku
               leta 2012 smo poskušali vsaj osnovne stvari, ki se tičejo vodenja odgovorne
               javnofinančne politike in pa tudi to kar se tiče upoštevanja oziroma obravnave
               programa stabilnosti v Državnem zboru oblikovati v neki krajši nujni noveli zakona o
               javnih financah. Ta je bila predložena tudi Državnemu zboru vendar ni dobila potrebne
               podpore.</p>
               <p>Takrat nismo govorili o vseh sistemskih problemih zadolževanja na katere opozarja
               računsko sodišče, kljub vsemu pa smo postavili določene omejitve v zvezi z
               zadolževanjem, pa tudi ta rešitev ni bila sprejemljiva.</p>
               <p>Kar se tiče proračuna za leto 2014 mislim, da bomo na eni od naslednjih sej komisije
               podrobno obravnavali predlog proračuna, zato se zdaj nebi spuščala v komentar
               posameznih navedb.</p>
               <p>Zagotovo lahko zatrdim, da so ocenjeni prihodki tudi iz naslova zakona o davku na
               nepremičnine pripravljeni skrbno, tako kot vse ostale ocene prihodkov za ta proračun
               in upoštevajo tudi že zaključne dogovore, ki zdaj v tem trenutku še tečejo.</p>
               <p>Kar se tiče zakona o fiskalnem pravilu, se pravi izvedbenega zakona k Ustavi.
               Zaključujemo strokovni predlog znotraj ministrstva. Pripraviti je treba še izračune
               kaj finančno pomeni fiskalno pravilo oziroma dve varianti, ki se zdaj pač oblikujeta.
               Kaj pomenita z vidika realnosti načrtovanja v prihodnjih letih. Računam, da bomo v
               zelo kratkem času to zaključili. Možno je, da že prihodnji teden, če ne bo kakšnih
               izrednih obveznosti in potem sledijo nadaljnji krogi usklajevanja, predvsem
               usklajevanja s političnimi strankami, ker  gre vendarle za zakon, ki potrebuje dvotretjinsko večino v Državnem
               zboru. Je pa zdaj, ko smo pač oddali predlog proračuna za leto 2014 in 2015 Državnemu
               zboru v nadaljnjo obravnavo, je to zdaj v bistvu naša prva prioriteta. O sami vsebini
               in o rešitvah nebi želela še danes govoriti, ker nebi rada prejudicirala stvari, ki
               jih je treba pač razložiti bolj podrobno.</p>
               <p>Kar se tiče poroštev za Dars. Težko pravzaprav komentiram, tako kot težko komentiram
               podrobneje ali so bile odločitve leta 2009 in 2010 smotrne ali niso bile. Treba se je
               bilo odločiti v okoliščinah ko je grozila večja socialna turbulenca v državi in se je
               bilo treba pač odločiti ali tudi na račun povečanja javnega dolga to turbulenco
               umiriti ali dovoliti, da eskalira in se soočati z ostrejšimi posledicami.</p>
               <p>Tudi zaradi take politike je v bistvu kljub vsemu stanje v Sloveniji relativno
               stabilno in za bolj podrobno presojo kaj je smotrno in kaj ni je pa verjetno treba
               bolj podrobno analizirati takratno situacijo, oceniti takratne okoliščine in razmere
               in ukrepanje oceniti glede na takratne razmere, ne glede na nujno današnje.
               Hvala.</p>
            </sp>
            <sp xml:id="SDT6-KZNJF-redna-27-2013-10-03.sp35">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Torej spoštovana državna sekretarka. Zdaj, prvič, nisem zasledil
               odgovora na to temo kdaj boste pripravili ta nov sistemski zakon o javnih financah v
               katerem boste odpravili tudi te ugotovljene nepravilnosti oziroma kdaj boste sanirali
               priporočila, ki so bila dana že zdavnaj. To se pravi že ob revizijskem poročilu Javni
               dolg Republike Slovenije v obdobju 2003 - 2006.</p>
            </sp>
            <sp xml:id="SDT6-KZNJF-redna-27-2013-10-03.sp36">

               <speaker>MAG. MATEJA VRANIČAR:</speaker>

               <p>Hvala lepa. Se opravičujem. Omenila sem že v mojem prvem odzivu, da mora zakon o
               javnih financah slediti zakonu o fiskalnem pravilu, ker dobršen del zakona o javnih
               financah, ki se nanaša na pripravo in izvrševanje proračuna, mora upoštevati to kar
               bo z zakonom o fiskalnem pravilu določeno.</p>
               <p>Zaradi tega načrtujemo, da bi predlog zakona o javnih financah Državnemu zboru
               predložili kakor hitro bo mogoče po vsaj načelni uskladitvi vsebine zakona o
               fiskalnem pravilu.</p>
               <p>Pričakujem pa, da bo priprava zakona glede na vse delo, ki je bilo opravljeno v
               preteklih letih, lahko sorazmerno kratka in da bo Državni zbor dobil predlog zakona v
               obravnavo kmalu za oziroma v kratkem obdobju po zakonu o fiskalnem pravilu.</p>
            </sp>
            <sp xml:id="SDT6-KZNJF-redna-27-2013-10-03.sp37">

               <speaker>PREDSEDNIK MAG. ANDREJ VIZJAK:</speaker>

               <p> Predvidoma?</p>
            </sp>
            <sp xml:id="SDT6-KZNJF-redna-27-2013-10-03.sp38">

               <speaker>MAG. MATEJA VRANIČAR:</speaker>

               <p>Težko rečem, ker je ... Glejte, gospod Vizjak, obravnava zakona o fiskalnem pravilu
               ni odvisna samo od ministrstva za finance.</p>
               <p>Z našega vidika, sem rekla, bo predlog zakona na strokovni ravni pripravljen v tednu
               dni do deset dni. Kako bodo pa potem v nadaljevanju tekla politična usklajevanja pa
               ni odvisno samo od ministrstva za finance in kakršenkoli časovni rok bi postavili, je
               praktično nemogoče, bi bila špekulacija.</p>
               <p>Na ministrstvu za finance pa tudi strokovno delo na zakonu o javnih financah teče.
               Zaradi tega lahko zagotovim, da bo ta rok ali pa to časovno obdobje med obravnavo
               zakona o fiskalnem pravilu in zakona o javnih financah sorazmerno kratek.</p>
            </sp>
            <sp xml:id="SDT6-KZNJF-redna-27-2013-10-03.sp39">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Glede na to, da je minilo že tri leta od takrat ko bi morali kaj
               narediti, pa niste, kar ste obljubili in se zavezali računskemu sodišču, jaz ne vem
               ali se bo ta rok menil s takšnimi vatli ali  s kakšnimi drugačni.</p>
               <p>Poglejte, jaz sem vas zelo pozorno poslušal, ko ste utemeljili, da ste načrtovali
               prihodke glede zakona o obdavčitvi nepremičnin skrbno in ste uporabili dobesedno
               dikcijo, da ste upoštevali dogovore, ki še tečejo.</p>
               <p>To je kontradiktorno. Kako upoštevati nekaj kar še ni dogovorjeno to se mi ne zdi
               pravzaprav logično ampak če to drži recimo, da ste upoštevali dogovore, ki še tečejo,
               vas sprašujem kakšni so te dogovori in sicer s sindikatom kmetov na to temo. Se pravi
               kakšne bodo obdavčitve kmetijskih površin in kmetijskih pomožnih objektov ob
               zgradbah. Se pravi kakšen je ta dogovor. Se pravi upoštevali dogovore, ki še tečejo,
               to je prvo vprašanje.</p>
               <p>Kakšen je dogovor z občinami glede obdavčitve recimo občinskega premoženja, še zlasti
               je zanimivo kakšna bo obdavčitev zdravstvenih domov, šol, vrtcev in podobno in kdo bo
               seveda to plačeval, občinski proračuni ali bodo za to dobili večjo primerno porabo iz
               tega naslova.</p>
               <p>In sprašujem vas kakšni so dogovori, ki so že upoštevani z asociacijami gospodarstva,
               gospodarsko zbornico, obrtno zbornico glede obdavčitve poslovnih objektov.</p>
               <p>To se pravi očitno so te dogovori že sklenjeni oziroma vsaj dogovorjeni, saj ste
               morali na podlagi teh dogovorov to tudi izračunati in konkretne milijone dati v
               proračun. Jaz ne znam drugače povedati kako se da skrbno načrtovati, kot ste
               imenovala te prihodke, če še te številke v piko niso znane. To se pravi številke
               glede odstotkov in glede seveda tudi delitve med občinami in državo.</p>
               <p>Če želi še kdo? Gospod Šircelj, izvolite.</p>
            </sp>
            <sp xml:id="SDT6-KZNJF-redna-27-2013-10-03.sp40">

               <speaker>MAG. ANDREJ ŠIRCELJ (PS SDS):</speaker>

               <p> Hvala lepa gospod predsednik.</p>
               <p>Jaz imam ravno tako težave s prihodki proračuna in glede na to, da državna sekretarka
               pravi, da z veliko skrbnostjo, me seveda tudi pri teh prihodkih zanima kako ste
               načrtovali davek od dohodkov pravnih oseb na 426 milijonov, če je do zdaj bilo
               pobranega mislim da tam okrog 130 milijonov, kako takšen skok za več kot 200
               milijonov, če je to tako skrbnost.</p>
               <p>Skratka kaj se bo pravzaprav zgodilo z gospodarstvom.</p>
               <p>Jaz imam tukaj veliko težav glede tega, sploh pa mislim, da bi morali, ko govorimo o,
               da grem zdaj nazaj na tole poročilo računskega sodišča, o tem kdaj bodo kakšni zakoni
               sprejeti, pripravljeni in tako naprej, dejansko tukaj ugotoviti, da teh rokov ni.</p>
               <p>Tudi za usklajevanje določenega zakona, govorimo o zakonu o fiskalnem pravilu, se
               načrtuje določen čas. Ne more usklajevanje trajati leta in leta ali pa mesece in
               mesece in potem seveda ta zakon nikoli ne pride na sejo Vlade ali v Državni zbor.</p>
               <p>Na vse zadnje je ... potem pač pride zakon nekoliko manj usklajen in se ga pač
               usklajuje na naslednjih ravneh. Vlada, Državni zbor in tako naprej. Ne more to
               trajati zelo dolgo časa, ker enostavno potem ni ukrepov. Potem gre gospodarstvo,
               gredo finance, pač nek tok, lahko celo rečem premalo nadzorovan je ta tok tudi z
               vidika primanjkljajev, z vidika zadolževanja, ker ni narejeno tistega kar zahteva
               računsko sodišče in potem prihajamo v nek nenadzorovana stanja, da ne rečem, ki se
               lahko konča s kaosom. Hvala.</p>
            </sp>
            <sp xml:id="SDT6-KZNJF-redna-27-2013-10-03.sp41">

               <speaker>PREDSEDNIK MAG. ANDREJ VIZJAK:</speaker>

               <p> Hvala lepa. Izvolite.</p>
            </sp>
            <sp xml:id="SDT6-KZNJF-redna-27-2013-10-03.sp42">

               <speaker>MAG. MATEJA VRANIČAR:</speaker>

               <p>Hvala lepa. Vidim, da razpravo širimo na proračun 2014 in da se ne ukvarjamo več z
               zadolževanjem v letu 2006 do 2010 ampak ni problem.</p>
               <p>Pri davku na nepremičnine, priznam, me lahko vlečete za besedo, če se človek malo
               nerodno izrazi, se pač malo nerodno izrazi ampak dejstvo je, da je skupen obseg
               pričakovanih prihodkov oziroma načrtovanih prihodkov ocenjen zelo skrbno in dogovori,
               ki še tečejo, tečejo o 
               razporeditvi tega bremena med različne vrste nepremičnin. O stopnjah in o obremenitvi
               posameznih segmentov, ki ste jih omenjali, predlagam, da vodimo razpravo, ko bo
               predlog zakona predložen Državnemu zboru. Kar se tiče davka od dohodkov pravnih oseb,
               gospod Šircelj, ocenjeni prilivi od tega davka v letošnjem letu so preko 700
               milijonov, vendar je v letošnjem letu treba na račun preveč plačanega davka v lanskem
               letu, ko je bilo pobranega 570 milijonov, približno, nimam številk pred sabo, ampak
               toliko kolikor se spomnim, je bilo treba vrniti 470 milijonov v letošnjem letu zaradi
               previsokih akontacij, ki so jih podjetja lani plačevala. V letošnjem letu so
               akontacije prilagodila letošnji situaciji. Zaradi tega ministrstvo pričakuje, da bodo
               prilivi v smislu vplačil davka od dohodkov pravnih oseb približno na nivoju letošnjih
               ali še nekoliko višji, ker učinkuje tudi določba drugo leto oziroma za letošnje leto
               začne učinkoviti določba o omejevanju prenosa izgub, kar pomeni krepek vpliv na
               davčno osnovo, učinkovati začne zadržanje davčne stopnje in to pomeni, da
               pričakujemo, da v naslednjem letu obseg vračil ne bo takšen kakršen je bil v
               letošnjem letu, ampak se bo spustil na obseg vračil kakršen je bil v navadi ali
               kakršnega smo poznali v preteklih letih, kjer se je gibal, če se prav spomnim tam
               okoli 300 milijonov oziroma pod 300 milijoni. In upoštevaje vse te podatke je ocena
               taka kakršno smo predlagali realna, moram pa reči, da je še vedno nižja od tiste
               ocene, ki ste jo vi predlagali lani v predlogu proračuna, ki ga z letošnjim
               proračunom spreminjamo.</p>
               <p>V zvezi z usklajevanji Zakona o fiskalnem pravilu in s časovnico, res karkoli bi
               rekla zdaj v tem trenutku bi bilo samo špekuliranje, naša zaveza pa je, da naredimo
               vse kar je v naši moči, da to kar je treba na strokovni ravni pripraviti, pripravimo
               hitro in da vzporedno delamo tudi že na rešitvah, ki jih bomo predstavili v Zakonu o
               javnih financah. Hvala.</p>
            </sp>
            <sp xml:id="SDT6-KZNJF-redna-27-2013-10-03.sp43">

               <speaker>PREDSEDNIK MAG. ANDREJ VIZJAK:</speaker>

               <p>Gospod Šircelj.</p>
            </sp>
            <sp xml:id="SDT6-KZNJF-redna-27-2013-10-03.sp44">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Hvala lepa, gospa državna sekretarka. No, glede na to, da je mislim, da
               delež pobranega davka od dohodkov pravnih oseb v prvih osmih mesecih približno 23%
               glede na lansko obdobje, vsaj po tistih podatkih s katerimi razpolagam. Bomo videli
               kaj se bo zgodilo s tem davkom koncem leta 2014 oziroma 2015, ko bo še poračun.</p>
            </sp>
            <sp xml:id="SDT6-KZNJF-redna-27-2013-10-03.sp45">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Jaz bi počasi sklenil to točko. Zdaj, glede na to, da obravnavamo potem v posebnem
               določilu Poslovnika, zdaj niso predvideni posebni sklepi, namreč sekretar komisije bo
               pripravil poročilo na katerega bomo o tej razpravi in tudi o teh ugotovitvah. Jaz
               mislim, da gotovo je zelo pomembna ena ugotovitev, da ugotavljamo, da Ministrstvo za
               finance ni pripravilo ustreznih sprememb, zlasti Zakona o javnih financah, ki bi
               upoštevala priporočila Računskega sodišča podana v revizijskem poročilu z naslovom
               "Javni dolg Republike Slovenije v obdobju od leta 2003 do leta 2006", ko je to
               ponovno revidiralo je to ugotovilo, da tudi danes še nismo sicer ob neki zavezi
               ministrstva, da bo to odpravilo v sistemskem Zakonu o javnih financah, vendar nismo
               dobili odgovora kdaj bo to in da bo to po sprejetju Zakona o fiskalnem  pravilu, pri čemer ministrstvo ne
               more napovedati rokov oziroma terminov kdaj se bo to zgodilo. Komisija za nadzor
               javnih financ glede na to, da gre za vzpostavitev ustreznejših procesov zadolževanja
               in tudi upravljanja z javnim dolgom in poročanje o tem, meni, da je tu vsak čas, ki
               preteče problematičen in da bi bilo potrebno nemudoma tudi te rešitve narediti, zato
               predlagamo ministrstvu in vladi, da to naredita nemudoma oziroma v najkrajšem možnem
               času, jaz drugega tudi ne morem kot apelirati na to. Želi pa besedo še Računsko
               sodišče. Izvolite.</p>
            </sp>
            <sp xml:id="SDT6-KZNJF-redna-27-2013-10-03.sp46">

               <speaker>MAG. KRISTIJAN JORG PETROVIČ:</speaker>

               <p>Zaradi tega, ker smo bili pozvani k odgovoru, ne vem zdaj, če je po Poslovniku, da se
               mi pri tej točki lahko oglašamo, upam, da je.</p>
            </sp>
            <sp xml:id="SDT6-KZNJF-redna-27-2013-10-03.sp47">

               <speaker>PREDSEDNIK MAG. ANDREJ VIZJAK:</speaker>

               <p>Seveda, če le ugotovite potrebo po tem.</p>
            </sp>
            <sp xml:id="SDT6-KZNJF-redna-27-2013-10-03.sp48">

               <speaker>MAG. KRISTIJAN JORG PETROVIČ:</speaker>

               <p>Računsko sodišče prej ali slej doseže svoje, problem je ravno v tem slej. Včasih so
               ti odzivni časi predlogi, želeli bi si, da bi bili krajši. Kako doseči stvari poti so
               lahko različne, lahko se pogovarjamo o sankcijah, lahko se pogovarjamo o strokovni
               avtoriteti in po neki strokovni ..<stage>/nerazumljivo./</stage>.. Računsko sodišče je v tem primeru
               naredilo praktično vse kar je bilo v naši moči. Mi smo redno letno opozarjali o
               problematiki dolga pri reviziji zaključnega računa proračuna. Mi smo izvedli revizijo
               o problematiki javnega dolga, kot ste jo prej omenili, že za obdobje 2003-2006. Mi
               smo izvedi tako imenovano "follow up" revizijo in ne nazadnje mi smo ozaveščali vso
               javnost kjer je bilo le mogoče z vsemi temi ugotovitvami, tudi Državni zbor, tudi
               danes smo prinesli ponovno. Vsako leto, ko zaključimo revizijo državnega proračuna,
               pripravami tudi poseben plakat, ki naj bi tudi grafično opozoril vse na problematiko
               zadolževanja. Trenutno pripravljamo strategijo za naše novo obdobje. Ena od točk bo
               vsekakor še povečati to svetovalno vlogo oziroma to osveščevalno vlogo kot bi lahko
               rekli. Mi smo do zdaj obiskovali pretežno samo ta odbor, se pravi Komisijo za nadzor
               javnih financ. Občutek imamo, da bi morali obiskati več odborov. Jaz mislim, da bi mi
               mogli s podobnimi temami, ki so, ki zadevajo ali Odbor za finance ali Odbor za
               kmetijstvo ali katerikoli drugi odbor, se pravi zajeti večji krog poslancev, ker kot
               ste slišali, določen del stvari mora biti politična volja na koncu tudi za sprejem.
               Problem, ki ga pa imamo v tej odzivnosti, pa mogoče je že prej sama državna
               sekretarka povedala, v nekem trenutku, tudi mi smo to zaznali, so se stvari preveč
               zgostile na čisto operativno raven in mi smo v nekem trenutku ta strateški vidik
               odločanja popolnoma zanemarili, pozabili. In mi dejansko zdaj imamo problem, ker
               stvari nismo reševali na sistemski ravni. No, jaz mislim, da zdaj s sprejemom
               fiskalnega pravila v Ustavi, so se tudi te stvari na sistemski ravni začele urejati.
               Moram pa reči, pa naj to ne bo razumljeno kot kritika, ampak spet kot opozorilo
               Računskega sodišča. Ustavna določba je določila, da mora biti ta zakon sprejet do
               konca leta. Tudi normativni program dela vlade to določa, da bo sprejet do konca
               leta, ampak danes je 3. oktober. Sama ste omenila zakon bo verjetno šel po normalni
               ali pa kakšni drugi proceduri, potrebno pa je tudi usklajevanje v širšem krogu, ker
               gre za zakon z dvotretjinsko večino. Bojim se, da počasi zmanjkuje časa in resnično
               ta stvar se mora pospešiti, drugače se bojim, da bomo celo kakšen ustavni rok
               prekršili. Toliko z moje strani. Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp49">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. No, to le terja en dodaten odgovor. Tisti, ki sedimo v parlamentu že
               nekaj časa, vemo, da zakona po rednem postopku, če je danes vložen v proceduro, ni
               možno več sprejeti. Torej, očitno vlada namerava ta ustavni zakon oziroma ta Zakon o
               fiskalnem pravilu sprejemati po neki nujni, hitri, urgentni proceduri. Kako mislite,
               da je možno tako pomemben zakon sprejemati po takšni proceduri, ali nameravate kršiti
               ta rok, ki je določen v Ustavi?</p>
            </sp>
            <sp xml:id="SDT6-KZNJF-redna-27-2013-10-03.sp50">

               <speaker>MAG. MATEJA VRANIČAR:</speaker>

               <p>Nikakor ne nameravamo kršiti roka, ki je  določen v Ustavi in zaradi tega sem tudi prej omenila, da je priprava
               zakona o fiskalnem pravilu za Ministrstvo za finance v tem trenutku prioritetna
               naloga in zato tudi pospešujemo naše aktivnosti v zvezi s tem predlogom.</p>
            </sp>
            <sp xml:id="SDT6-KZNJF-redna-27-2013-10-03.sp51">

               <speaker>PREDSEDNIK MAG. ANDREJ VIZJAK:</speaker>

               <p>Torej, predvidevate nujni postopek sprejemanje tega zakona. In seveda okrnjeno na nek
               način diskusijo ne nazadnje politično diskusijo o tako pomembni temi v tem
               parlamentu.</p>
            </sp>
            <sp xml:id="SDT6-KZNJF-redna-27-2013-10-03.sp52">

               <speaker>MAG. MATEJA VRANIČAR:</speaker>

               <p>Mislim, da bo način sprejemanja tega zakona potrebno določiti skupno, ne s strani
               vlade, tako kot je običajno pri običajnih zakonih, ki se sprejemajo z običajno večino
               in z običajnimi postopki. Podobno kot je bilo tudi pri spremembi Ustave, je bila tudi
               posebna procedura.</p>
            </sp>
            <sp xml:id="SDT6-KZNJF-redna-27-2013-10-03.sp53">

               <speaker>PREDSEDNIK MAG. ANDREJ VIZJAK:</speaker>

               <p>Torej, ti odgovori so več kot zgovorni. Mislim, da lahko na tej točki zaključimo
               obravnavo tega revizijskega poročila oziroma porevizijskega poročila, ne,
               revizijskega poročila, pardon, in da sekretarju naložimo delo, da do ene izmed
               prihodnjih sej pripravi poročilo o tej razpravi na katere bomo imeli potem možnost na
               to vsebino vplivati in bomo potem to poročilo sprejeli na eni izmed prihodnjih
               sej.</p>
               <p>S to ugotovitvijo zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - OBRAVNAVA POREVIZIJSKEGA POROČILA
                  RAČUNSKEGA SODIŠČA REPUBLIKE SLOVENIJE Z NASLOVOM POPRAVLJALNI UKREPI PRI REVIZIJI
                  PREDLOGA ZAKLJUČNEGA RAČUNA PRORAČUNA REPUBLIKE SLOVENIJE ZA LETO 2011.</title>
               Revizijsko poročilo ste člani komisije prejeli ob obravnavi predloga zaključnega
               računa proračuna za leto 2011. Bilo pa je tudi objavljeno na spletni strani s
               sklicem. Porevizijsko poročilo z dne 13. 6. 2013 je bilo pa tudi objavljeni na
               spletni strani s sklicem. Vabili smo pravzaprav enake oziroma iste osebe kot k
               prejšnji točki, zato jih ne bom posebej našteval. Naj uvodoma opozorim, da gre za
               obravnavo porevizijskega poročila. Samo revizijsko poročilo o zaključnem računu
               proračuna za leto 2011 smo obravnavali že ob sprejemanju predloga zaključnega računa
               proračuna v začetku letošnjega leta. Porevizijsko poročilo obravnavamo zato, ker
               Računsko sodišče ugotavlja, da popravljalni ukrepi niso bili v celoti zadovoljivi in
               je o tem tudi izdalo sklep o kršitvi obveznosti dobrega poslovanja. Predlagam, da
               uvod k tej točki najprej podajo predstavniki Računskega sodišča, nato pa bomo prosili
               predstavnike Vlade, Ministrstva za finance, da povedo kaj oziroma kaj so storili
               oziroma kaj bodo storili z odpravo nepravilnosti v porevizijskem poročilu, seveda,
               potem bomo pa odprli razpravo članic in članov Komisije za nadzor javnih financ.
               Prosim za besedo, gospod Mladenovič, Računsko sodišče, namestnik predsednika.</p>
            </sp>
            <sp xml:id="SDT6-KZNJF-redna-27-2013-10-03.sp54">

               <speaker>ZORAN MLADENOVIČ:</speaker>

               <p>Hvala, gospod predsednik, za besedo. Kot ste uvodoma omenil se porevizijsko poročilo
               Računskega sodišča začne že v revizijskem poročilu, in sicer Računsko sodišče, kot
               ste tudi sam omenil, je opravilo revizijo predloga zaključnega računa za leto 2011 in
               v tem poročilu ugotovilo določene nepravilnosti, za katere je zahtevalo izvedbo
               popravljalnih ukrepov.</p>
               <p>Dovolite mi, da par besed spregovorim o sami naravi zahtevanih popravljalnih ukrepov.
               Namreč, Računsko sodišče je od Vlade zahtevalo pravzaprav da vsem revidirancem, ki so
               bili vključeni v revizijo naloži zahtevo, da pripravijo, da analizirajo vzroke za
               nastale nepravilnosti. In na podlagi teh vzrokov za nastajanje nepravilnosti
               sprejmejo ustrezne ukrepe. Ustrezni ukrepi vsekakor ne prejudicirajo naravo teh
               ukrepov. Lahko da bi sama ocena,  se pravi, dejansko ocena oziroma vzrokov za nastajanje nepravilnosti
               pomenila, da je šlo za neka manjša tveganja, ki so obvladljiva in temu primerno ne bi
               bilo potrebno, recimo, dopolniti določenega registra tveganj ali na podlagi tega
               sprejeti dejansko mogoče ukrepe v smeri izboljševanja samih notranjih kontrol.
               Namreč, tu naj samo še poudarim, da dejansko Računsko sodišče je neke vrste, če
               rečemo, tretja raven nadzora, tako da je vsako ministrstvo dolžno, kakovost samega
               nadzora, se pravi, da s svojim poslovanjem vzpostavljati primarno, se pravi znotraj
               samega ministrstva. Tako je dolžno vzpostaviti ustrezen sistem notranjih kontrol.
               Tako je dolžno imeti ustrezno delujočo notranjo revizijo. In Računsko sodišče je
               vsekakor s tem popravljalnim ukrepom želelo predvsem, se pravi vsa ministrstva,
               spodbuditi k temu, da dejansko se zavedajo te svoje vloge in da dejansko na podlagi
               ugotovljenih nepravilnosti opravijo potrebno analizo. In na podlagi te analize
               kompetentno odgovorijo, kako bodo ravnali v primeru, da bodo vse prihodnje sorodne,
               se pravi nepravilnosti preprečene. To je bil cilj tega popravljalnega ukrepa.</p>
               <p>Naj samo še omenim, da smo imeli z ministrstvi in na nivoju tudi Vlade nek
               posvetovalni sestanek, kjer smo dejansko vsem ministrstvom tudi predstavili,
               poskušali približati kaj pravzaprav pričakujemo od njih. Želeli smo pospešiti ta
               proces oziroma olajšati pripravi samega odzivnega poročila.</p>
               <p>Če sedaj preidem na samo odzivno poročilo. Prejeli smo različne odgovore od vseh
               revidirancev. Na koncu smo ugotovili, da vse odgovore oziroma vse odzive lahko
               razvrstimo v tri skupine, in sicer glede stopnje zadovoljivosti. Prva skupina je
               tista, ki sodi v tako imenovane zadovoljive, ki vsebuje zadovoljive popravljalne
               ukrepe. In lahko ugotovimo, da smo dejansko lahko v tem delu zadovoljni, ker je bilo
               tovrstnih odzivov največ. Vendar smo pa lahko nekoliko manj zadovoljni s tem, da je
               bilo še vedno veliko zgolj delno izvedenih, delno zadovoljivo izvedenih popravljalnih
               ukrepih in nezadovoljivo izvedenih popravljanih ukrepov. Kot je tudi praksa, Računsko
               sodišče ovrednoti te nezadovoljive in pa delno zadovoljive popravljalne ukrepe z
               vidika pomembnosti, ki je bila upoštevana pri reviziji in na podlagi tega
               ovrednotenja, se pravi tudi potem izreče oceno ali gre za hudo oziroma za zgolj
               kršitev obveznosti dobrega poslovanja. Tako da je Računsko sodišče ugotovilo, da ta
               pomembnost, ki je bila določena pri sami reviziji ni bila presežena. Se pravi, ti
               nezadovoljivi popravljalni ukrepi oziroma delno zadovoljivi popravljalni ukrepi
               pomenijo hudo kršitev obveznosti dobrega poslovanja. Toliko v tem uvodnem delu. V
               kolikor bo pa potem potrebno bomo pa seveda še kaj pojasnili. Hvala lepa za
               besedo.</p>
            </sp>
            <sp xml:id="SDT6-KZNJF-redna-27-2013-10-03.sp55">

               <speaker>PREDSEDNIK MAG. ANDREJ VIZJAK:</speaker>

               <p>No, ampak tu bi le prosil, ker gre za precejšnjo količino tega bi vas prosil, da nas
               opozorite, to je sicer težje izluščiti, zato morebiti ena dopolnite tega vašega uvoda
               v tem smislu, recimo Top 5, tistih deset ali pet ključnih problemov, ki jih
               ocenjujete, da so recimo tudi po obsegu ali po sistemskosti najbolj problematični kot
               nezadovoljivi.</p>
            </sp>
            <sp xml:id="SDT6-KZNJF-redna-27-2013-10-03.sp56">

               <speaker>ZORAN MLADENOVIČ:</speaker>

               <p>Še enkrat se bom obrnil k naravi popravljalnih ukrepov. Računsko sodišče je predvsem
               želelo od ministrstev dobiti odziv, kako bodo ta tveganja, ki so bila povezana z
               ugotovljenimi nepravilnostmi ustrezno umestili v registre tveganj. Vemo, da so
               dejansko ministrstva dolžna imeti register tveganj, kot en sistematičen način
               obvladovanja tveganj. In seveda naše nepravilnosti pomenijo pravzaprav zaznavanje
               tveganj, za katere smo menili, da jih ministrstva ne obvladujejo oziroma smo želeli
               dobiti od njih povratno informacijo. Če rečem ena sistemska ugotovitev je ta, da
               dejansko kakovost, se pravi ravnanja s tveganji in uvrščanje v sam register tveganj
               je pomanjkljiva. To je, bi rekel, rdeča nit, kajti glede na samo naravo
               popravljalnega ukrepa vam sedaj težko taksativno naštejem. Je pa res dejansko, da so
               vsi ti nezadovoljivi, dejansko jih je res dobesedno Top 5, v petih bullet point-ih so
               navedeni in so potem tudi sklici katera ministrstva sodijo v teh Top 5. Med tem ko
               seveda  še enkrat poudarjam, se
               pravi ključno je to, da smo želeli okrepiti to funkcijo, se pravi podvajanje tveganj
               skozi uvrščanje teh tveganj v register in če se neko tveganje uvrsti v register, je
               potrebno pripraviti odziv. Odziv pomeni bodisi vzpostavitev notranjih kontrol,
               krepitev notranjih kontrol ali kakršnokoli drugo ravnanje, ki pač je ustrezen odziv
               na zaznano tveganje in ena sistematična pomanjkljivost, ki smo jo tukaj ugotovili je
               ta, da dejansko na tem področju smo ugotovili, da seveda vsa ministrstva niso bila,
               se pravi na tistem nivoju, ki smo pričakovali, bi morala biti glede obvladovanja
               tveganj. Tako, da to bi žal bilo zdaj na splošnem nivoju res, med tem, ko gremo pa
               res potem konkretno po teh bullet pointih, ki so, se pravi navedeni, skratka, gre za
               pet top five, v bistvu če tako rečem ministrstev oziroma navedenih se pravi s sklici,
               tako da lahko podrobno pogledamo potem tudi posamične ugotovitve. Hvala.</p>
            </sp>
            <sp xml:id="SDT6-KZNJF-redna-27-2013-10-03.sp57">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Ministrstvo za finance, kako komentirate to?</p>
            </sp>
            <sp xml:id="SDT6-KZNJF-redna-27-2013-10-03.sp58">

               <speaker>MAG. MATEJA VRANIČAR:</speaker>

               <p>Hvala lepa, gospod predsednik. Tako kot je bilo omenjeno že uvodoma se to
               porevizijsko poročilo nanaša na popravljalne ukrepe, ki so bili naslovljeni na
               različna ministrstva, na različne proračunske uporabnike, zato smo tudi zaprosili
               oziroma predlagali, da se današnje seje poleg Ministrstva za finance udeležijo tudi
               druga ministrstva, posebej tista, pri katerih je Računsko sodišče opredelilo
               posamezne popravljalne ukrepe kot nezadovoljivo izvedene in predlagam, če se
               strinjate, da vsako ministrstvo pač pokomentira popravljalne ukrepe s svojega
               področja in da se omejimo dejansko na tiste, kjer je mnenje Računskega sodišča, da je
               ukrepanje nezadovoljivo.</p>
            </sp>
            <sp xml:id="SDT6-KZNJF-redna-27-2013-10-03.sp59">

               <speaker>PREDSEDNIK MAG. ANDREJ VIZJAK:</speaker>

               <p>Se strinjam. Toliko vas samo opozarjam, mi imamo danes to dvorano na razpolago do 12.
               ure, ker pač ima tak red. Jaz bi predlagal, se strinjam z vami, da bi šli po resorjih
               in sicer Ministrstvo za gospodarski razvoj in tehnologijo, Ministrstvo za finance,
               Ministrstvo za zdravje in Ministrstvo za izobraževanje. Kajti, če gledamo točko
               5.1.3. to so nezadovoljivi popravljalni ukrepi vladnih proračunskih uporabnikov.
               Skratka, da bi se bolj osredotočili na tiste delno zadovoljive so tudi pomembni
               sicer, ampak glede na stisko s časom, predlagam, da gremo tako in bi res šli po
               vrsti. Največ pet minut vsak resor, tako da vidimo, kje smo, jaz mislim, da se da to
               strniti, pa bi prosil, imamo koga s strani Ministrstva za gospodarski razvoj in
               tehnologijo? Izvolite, pridite sem, se boste lahko prijavila in vse povedala.</p>
            </sp>
            <sp xml:id="SDT6-KZNJF-redna-27-2013-10-03.sp60">

               <speaker>DARJA TRČEK:</speaker>

               <p>Dober dan vsem skupaj. Jaz sem predstavnica Ministrstva za gospodarski razvoj in
               tehnologijo. Opravljam pa funkcijo notranje revizorke, tako da moram reči, da sem
               zdaj rahlo tukaj v konfliktu in v funkciji in delovnega mesta, ker sem jaz pač
               znotraj hiše tiste, ki opozarja na nepravilnosti in treba je stvari odpraviti tako
               kot kolegi iz Računskega sodišča delajo zunaj. Lahko rečem, da sem verjetno bila
               premalo sitna, pri svojih pozivih, zato se verjetno ministrstvo ni...</p>
            </sp>
            <sp xml:id="SDT6-KZNJF-redna-27-2013-10-03.sp61">

               <speaker>PREDSEDNIK MAG. ANDREJ VIZJAK:</speaker>

               <p>Dovolite, glejte, mene zelo malo zanimajo vaše interne stvari. Mene zanimajo seveda
               konkretni odgovori, kako boste na ministrstvu, zato ste bili tudi sem pozvani kot
               Ministrstvo za gospodarski razvoj in tehnologijo, odpravili ugotovljene nepravilnosti
               in kateri so popravljalni ukrepi.</p>
            </sp>
            <sp xml:id="SDT6-KZNJF-redna-27-2013-10-03.sp62">

               <speaker>DARJA TRČEK:</speaker>

               <p>Glejte, popravljalni ukrepi tečejo, bom pa...</p>
            </sp>
            <sp xml:id="SDT6-KZNJF-redna-27-2013-10-03.sp63">

               <speaker>PREDSEDNIK MAG. ANDREJ VIZJAK:</speaker>

               <p>... napisano...</p>
            </sp>
            <sp xml:id="SDT6-KZNJF-redna-27-2013-10-03.sp64">

               <speaker>DARJA TRČEK:</speaker>

               <p>Bom pa besedo dala kolegoma iz resorja, ki to pokrivata...</p>
            </sp>
            <sp xml:id="SDT6-KZNJF-redna-27-2013-10-03.sp65">

               <speaker>PREDSEDNIK MAG. ANDREJ VIZJAK:</speaker>

               <p>Čakajte, gospa glejte, jaz govorim, govorim, jaz sem vas prekinil zaradi tega, ker
               ste zašla malo in ste skurila eno, minuto, dve po nepotrebnem. Jaz vas sprašujem,
               kako boste odpravili ugotovljene nepravilnosti v točkah, lahko vam začnem naštevati
               3.1.1., 3.8.1., 3.8.2., 3.1.7., 3.1.8., ki se nanašajo na Ministrstvo za gospodarski
               razvoj in tehnologijo, pa me najprej zanima ali ste relevantna, da nam to
               poveste...</p>
            </sp>
            <sp xml:id="SDT6-KZNJF-redna-27-2013-10-03.sp66">

               <speaker>DARJA TRČEK:</speaker>

               <p>Ne, saj hočem predati besedo kolegom.</p>
            </sp>
            <sp xml:id="SDT6-KZNJF-redna-27-2013-10-03.sp67">

               <speaker>PREDSEDNIK MAG. ANDREJ VIZJAK:</speaker>

               <p>Prosim.  naj se oglasi tisti,
               ki lahko kaj pove. Če ste štirje, ni vrag, da ne bo kdo znal kaj povedati. Ne, tam
               glasujete, desno od palčke je en sam gumb.</p>
            </sp>
            <sp xml:id="SDT6-KZNJF-redna-27-2013-10-03.sp68">

               <speaker>ŠPELA BANIČ:</speaker>

               <p>Dober dan, jaz sem Špela Banič, jaz sem vodja kadrovske službe na Ministrstvu za
               gospodarski razvoj in tehnologijo. Predmet revizije je bil postopek izbire na prosto
               delovno mesto višjega svetovalca in sicer za določen čas.</p>
            </sp>
            <sp xml:id="SDT6-KZNJF-redna-27-2013-10-03.sp69">

               <speaker>PREDSEDNIK MAG. ANDREJ VIZJAK:</speaker>

               <p>Katera točka revizijskega poročila?</p>
            </sp>
            <sp xml:id="SDT6-KZNJF-redna-27-2013-10-03.sp70">

               <speaker>ŠPELA BANIČ:</speaker>

               <p>3.8.1.</p>
            </sp>
            <sp xml:id="SDT6-KZNJF-redna-27-2013-10-03.sp71">

               <speaker>PREDSEDNIK MAG. ANDREJ VIZJAK:</speaker>

               <p>Hvala.</p>
            </sp>
            <sp xml:id="SDT6-KZNJF-redna-27-2013-10-03.sp72">

               <speaker>ŠPELA BANIČ:</speaker>

               <p>V objavi je bilo pomotoma navedeno pod zahtevanimi delovnimi izkušnjami 4 leta
               delovnih izkušenj. Pravilno bi bilo pet let delovnih izkušenj. Kot odgovor smo
               utemeljevali, da razporeditev je bila izvedena kljub napačni objavi pravilno, ker je
               najustreznejša kandidatka imela ustrezne delovne izkušnje. Za odpravo napake, ki se
               je zgodila mogoče tudi zaradi prevelike obremenjenosti kadrovske službe, da je bila
               spregledana in je bila ugotovljena šele po izteku roka za objavo. Tako, da pač razpis
               ni bil razveljavljen in pravilno objavljen, skladno s sistemizacijo, je bilo tudi
               zaradi tega, ker se je ugotovilo, da najugodnejša kandidatka izpolnjuje vse pogoje in
               je bila pravilno razporejena.</p>
            </sp>
            <sp xml:id="SDT6-KZNJF-redna-27-2013-10-03.sp73">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Ste povedala, gremo še naprej k točkam 3.8.2., 3.1.1., 3.1.7., 3.1.8., to
               se vse nanaša na Ministrstvo za gospodarski razvoj in tehnologijo.</p>
            </sp>
            <sp xml:id="SDT6-KZNJF-redna-27-2013-10-03.sp74">

               <speaker>ŠPELA BANIČ:</speaker>

               <p>Smo pa tudi register tveganj to vključili.</p>
            </sp>
            <sp xml:id="SDT6-KZNJF-redna-27-2013-10-03.sp75">

               <speaker>PREDSEDNIK MAG. ANDREJ VIZJAK:</speaker>

               <p>Hvala. Ugotavljam, da ni nikogar, ki bi z ministrstva nam lahko... Vi ste,
               prosim...</p>
            </sp>
            <sp xml:id="SDT6-KZNJF-redna-27-2013-10-03.sp76">

               <speaker>IGOR ŽAFRAN:</speaker>

               <p>Zahvaljujem se za besedo spoštovani predsednik in prisotni. <stage>(Žafran Igor z
               Ministrstva za gospodarstvo, sektor za sistem v okviru direktorata za kohezijsko
               politiko.)</stage> Povsem na kratko bom povzel ugotovitev v zvezi z javnim razpisom oziroma
               očitanimi nepravilnostmi, ki so bile ugotovljene v zvezi z javnim razpisom za ta
               informacijski sistem ... <stage>/ nerazumljivo./</stage>... in seveda ta javni razpis je bil
               opravljen v letu 2008, zato zaradi oddaljenosti tega, seveda težko komentiram vse
               okoliščine, ki so navedle, pripeljale do takšnega načina izvedbe, razpisa, v katerem
               je bil izbran zgolj en, torej da se je tudi pojavil na tem razpisu in seveda ves čas
               nekako se tega razpisa drži očitek, da je bil pravzaprav pripravljen samo za enega
               ponudnika. Kot popravljalne ukrepe smo seveda na Ministrstvu že v letu 2011 bistveno
               spremenili način razpisov za informacijsko področje na način, da smo seveda v pogoje
               zastavili in kriterije seveda zastavili tako široko, da se je v razpisu, ki smo ga
               potem v letu 2011 začeli izvajati prijavilo že pet ponudnikov, od tega je bil celo
               ponudnik eden izmed, je bil iz tujine, tako da seveda takšnega primera, ko bi v
               bistvu že s samimi kriteriji sugerirali na točno določenega izvajalca, to prakso smo
               seveda sedaj, bi rekel opustili oziroma zagotovili s svojimi skrbnimi ravnanji, da do
               takšnih primerov več ne bo prihajalo, vsaj na področju, ki se dotika informacijske
               tehnologije. Seveda na preteklo odločitev pa ne moremo vplivati.</p>
            </sp>
            <sp xml:id="SDT6-KZNJF-redna-27-2013-10-03.sp77">

               <speaker>PREDSEDNIK MAG. ANDREJ VIZJAK:</speaker>

               <p>Oprostite. Jaz se vam opravičujem, ker želim, da nekaj naredimo v tem razmeroma
               kratkem času. Glejte, dobro, revizija je ugotovila določene nepravilnosti, ampak vaši
               popravljalni ukrepi so bili zadovoljeni, kot nezadovoljivi.  Zdaj pa vi meni govorite, da ste vi vse
               naredili, kar je bilo treba narediti. Niste naredili, saj to je problem, ali
               razumete? Revizija je pokazala nepravilnost, za katerokoli obdobje že pač. Vi ste
               rekli, da boste nekaj naredili, zdaj mi to tudi naštevate, hkrati pa Računsko sodišče
               ugotavlja, da je to nezadovoljivo. In vi pravite in še vedno stojite na istem, da je
               to zadovoljivo. To ni zadovoljivo!</p>
            </sp>
            <sp xml:id="SDT6-KZNJF-redna-27-2013-10-03.sp78">

               <speaker>IGOR ŽAFRAN:</speaker>

               <p>Izvršenega dejstva, da je bilo nekaj nepravilno izvedeno, nismo mogli popraviti v tem
               konkretnem primeru. Če zdaj mogoče Računsko sodišče pojasni, kaj je od nas
               pričakovalo, čeprav na pretekle dogodke nismo mogli vplivati.</p>
            </sp>
            <sp xml:id="SDT6-KZNJF-redna-27-2013-10-03.sp79">

               <speaker>PREDSEDNIK MAG. ANDREJ VIZJAK:</speaker>

               <p>Ampak, glejte, da se izognemo tudi kasneje temu problemu. Mi imamo revizijo, revizija
               pokaže določene nepravilnosti in potem imate vi zahtevo za predložitev popravljalnih
               ukrepov in v teh ne morete navesti, kako boste presegli to nepravilnosti. In potem to
               Računsko sodišče v porevizijskem poročilu oceni. In vaš ukrep, ki ga zdaj tako
               hvalite, kako je to v preteklosti bilo narobe in je zdaj vse dobro, so ocenili kot
               nezadovoljivega. In vi boste očitno to še kar naprej ponavljali, če prav razumem, ker
               mislite, da pravilno delati.</p>
               <p>Izvolite, gospod Mladenovič.</p>
            </sp>
            <sp xml:id="SDT6-KZNJF-redna-27-2013-10-03.sp80">

               <speaker>ZORAN MLADENOVIČ:</speaker>

               <p>Hvala lepa za besedo.</p>
               <p>Namreč, na podlagi povratne informacije, ki smo jo dobili od gospoda, ocenjujem, da
               imamo opravka z gospodom, ki je bil specialist s področja, ki ga navaja. Tu bi
               pričakovali predvsem neke vrste profesionalni sistemski pristop na nivoju ministrstva
               v smislu menedžiranja v bistvu ministrstva. Vendar vemo, da na tem področju, žal,
               obstaja neke vrste hendikep, ker enostavno nimamo profesionalnih menedžerjev
               ministrstev, temveč imamo ministre, ki dejansko po svoji kapaciteti pravzaprav to
               niso. So sicer predstojniki, vendar sistematično menedžiranje ministrstev se dejansko
               pokaže kot nek problem, ki se potem odraža tudi v mogoče navidezno pomanjkljivih
               odgovorih. Seveda, če se pa pokliče ljudi, ki so bili konkretno pristojni za
               posamezne postopke, verjetno so v okviru svojih zmožnosti in pristojnosti storili,
               kar je bilo potrebno, vendar je bilo to komunicirano na ta način, da ni bilo
               postavljeno v pravi kontekst, v princip, kako se bodo dopolnili registri tveganj, da
               bi se tovrstne nepravilnosti ne ponavljale več oziroma celo nesmotrnosti na tem
               področju. Tako razumem, da tu obstaja določen zaplet, kar samo še opozarja na
               sistemski problem vodenja ministrstev. Zdaj mogoče izkoristim to priložnost, vendar,
               žal, nekako sistematično vse naše ugotovitve in odzivi v to smer peljejo. Namreč,
               dejstvo je, da posamezniki ne morejo prevzemati menedžerske odgovornosti za celotno
               vodenje ministrstva. Za to je potreben krovni menedžerski pristop, ki bo zahteval
               potem tudi uporabo vseh menedžerskih orodij, ki so na voljo menedžerju, in register
               tveganja je neko klasično orodje, ki je med drugim tudi zapovedano. In obvladovanje
               tveganj je pač ena izmed temeljnih nalog, ki jih mora ministrstvo početi. In mi smo
               pravzaprav hoteli tu nek profesionalen odziv ministrstva, kako bo ravnalo, da
               tovrstne ugotovljene nepravilnosti in nesmotrnosti ne bodo več ponavljajoče, kar je
               dejansko naš cilj s tovrstnim ukrepom. Medtem ko samo evalvacijo tega, kar je gospod
               povedal, ali je bilo narejeno tu v drobovju kaj več, tega pač ne moremo, ker je bilo
               skomunicirano, kot je bilo skomunicirano, se pravi, skozi popravljalni postopek.</p>
            </sp>
            <sp xml:id="SDT6-KZNJF-redna-27-2013-10-03.sp81">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Ali lahko kdo z ministrstva kaj pove o projektu Muzej Lipica in Javni agenciji za
               tehnološki razvoj, kjer so tudi nezadovoljivi popravljalni ukrepi, navedeni pod 3.1.7
               in 3.1.8? Ugotavljam, da ne. Približno tak profesionalni odnos, kot je do vas, je
               očitno tudi do te komisije in do parlamenta. Spoštovani, to bomo ustrezno
               skomunicirali. Hvala lepa.</p>
               <p>Gremo naprej, na Ministrstvo za zdravje, točka 3.12.2 in 3.12.6. Imamo koga? Imamo.
               Izvolite.</p>
            </sp>
            <sp xml:id="SDT6-KZNJF-redna-27-2013-10-03.sp82">

               <speaker>UROŠ PRIKL:</speaker>

               <p>Hvala lepa za besedo. Celo dva sva z Ministrstva za zdravje, tako da bi vas prosil,
               če bi pri naslednji točki, ki je specifične narave in se nanaša na tako imenovani
               projekt E-zdravje, lahko še kolega pristopi k besedi in ustrezno pojasni. Dovolite mi
               dva uvodna stavka. Naslednje
               leto, če bom v tej poziciji, bom zelo zadovoljen, ker bom tu v vlogi statista.
               Namreč, v proračunu oziroma reviziji proračuna za leto 2012 naše ministrstvo ni
               dobilo niti priporočila, kaj šele kakšne ugotovitve o nepravilnosti, kar ocenjujem
               kot velik napredek. Za leto 20111 pa je na žalost cel kup zadev, ki niso štimale
               oziroma ki niso bile zadovoljivo izvedene. Vesel sem, da smo jih večino uspeli
               eliminirati oziroma napake odpraviti, kar nam je pritrdilo tudi Računsko sodišče. Dve
               zadevi pa sta ostali še nedorečeni oziroma ju ocenjujete kot neustrezno popravo
               ugotovljenih nedoslednosti oziroma nepravilnosti. Želel bi se fokusirati na točko
               3.12/6, kjer revizija ugotavlja oziroma Računsko sodišče ugotavlja, da za izplačilo
               članom posamezne komisije ni bilo pripravljenih sklepov v skladu s Pravilnikom o
               plačilih članom delovnih teles in posameznim strokovnjakom na ministrstvu. Tu moram
               povedati, da smo vse omenjene sklepe skladno s pravilnikom in vašo ugotovitvijo v to
               alineo vnesli. Med drugim smo tudi pravilnik revidirali oziroma ga nekoliko
               spremenili, tudi zneske v skladu s finančno situacijo, ki je zdaj, in nekoliko
               znižali ter se tako racionalno obnašali. Moram pa povedati, da skladno z našo
               časovnico bomo tudi register oziroma ocene tveganj imeli, upam oziroma prepričan sem
               v to, pripravljene tako, kot se šika, do konca leta.</p>
               <p>Morda bi se vendarle dotaknil še ene točke, ki zadeva javno-zasebno partnerstvo, ki
               je bilo ocenjeno za naše ministrstvo in za Ministrstvo za obrambo kot tako-tako
               ukrep. Povedati je treba, pa ne želim te diskusije, gospod predsednik, ki ste jo prej
               s kolegi iz gospodarstva imeli, želim reči, da smo mi pač tako delali, pa se ne
               strinjamo z ugotovitvijo Računskega sodišča. Seveda se strinjamo, ampak v trenutku,
               ko je bilo to ugotovljeno, je bila pogodba na področju investicij že podpisana in je
               bilo praktično, ne praktično, dejansko nemogoče iti v postopek za nazaj in
               ugotavljati oziroma oceniti upravičenost izvedljivosti po modelu javno-zasebnega
               partnerstva. Seveda, za bodoče pa smo zadevo zastavili tako, da bomo šli po tem
               zakonu ocenjevat izvedljivost JZP za vsako investicijo oziroma za vsak projekt, ki bo
               težji od 5,2 milijona evrov.</p>
               <p>Upam, da sem te zadeve kolikor toliko zadovoljivo pojasnil. Ker pa je zadeva zelo
               specifična na področju ugotovitve 3.12.2, če sem si pravilno zapomnil, pa bi vas
               prosil, če lahko to pojasni kolega, ki je zadolžen za to oziroma je vodja projekta
               E-zdravja. Z obrazložitvijo še toliko z moje strani, da smo nekako v zaključku
               priprave projekta oziroma v izvedbeni fazi projekta E-zdravje in da maksimalno
               pospešujemo vse aktivnosti, da bomo lahko v rokih zadevo izpeljali in da bo vsaj tako
               uspešna kot tista, ki smo jo imeli priložnost in na veselje vpeljati na Ministrstvu
               za delo in se ji reče E-sociala. Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp83">

               <speaker>PREDSEDNIK MAG. ANDREJ VIZJAK:</speaker>

               <p>Prosim, ja.</p>
            </sp>
            <sp xml:id="SDT6-KZNJF-redna-27-2013-10-03.sp84">

               <speaker>JASMIN DJAFEROVIĆ:</speaker>

               <p>Hvala za besedo.</p>
               <p>Glede teh popravljalnih ukrepov na točki 3.12.2, neuporabljena oprema. Mi smo takrat
               dali pojasnilo, da je do zamika pri uporabi opreme prišlo zaradi določenih težav pri
               iskanju skupnih točk med Ministrstvom za javno upravo takrat in Ministrstvom za
               zdravje glede postavitve opreme na centralni lokaciji, predvsem zaradi iskanja
               ustreznih kadrov in razmejitve financiranja med enim in drugim ministrstvom. Obljube
               popravljalnih ukrepov, ki jih je ministrstvo navedlo, smo v letu 2012 tudi izvedli.
               Našli smo ustrezne kadre na Ministrstvu za zdravje in v letu 2012 nismo izvedli
               nobenih nabav, tako kot je bilo navedeno, ki bi jih, pod narekovaji, imeli "na
               zalogo". Poleg tega Računsko sodišče revidira projekte izrabe že leto dni, od
               lanskega leta do letos, in mislim, da ima vse podatke. In verjamem, da niso našli
               nobenega podatka, ki bi kakorkoli drugače trdil, da ni res to, kar smo navedli.</p>
            </sp>
            <sp xml:id="SDT6-KZNJF-redna-27-2013-10-03.sp85">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Želi Računsko sodišče kaj na to temo? Izvolite.</p>
            </sp>
            <sp xml:id="SDT6-KZNJF-redna-27-2013-10-03.sp86">

               <speaker>ZORAN MLADENOVIČ:</speaker>

               <p>Samo kratka replika oziroma odgovor.</p>
               <p>Namreč, omenjeno je bilo, da revizijo E-zdravje izvajamo. Res je, izvajamo revizijo
               smotrnosti tega projekta in te dni se bo tudi organiziralo reševalni sestanek,
               podrobnosti bodo pa seveda verjetno do konca leta že v obliki končnega poročila tudi
               znane. Tako da ne bi želel zdaj prejudicirati posameznih ugotovitev, ker pač mora iti
               skozi vse postopke. Tako da to je to.</p>
            </sp>
            <sp xml:id="SDT6-KZNJF-redna-27-2013-10-03.sp87">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa. Zahvaljujem se obema.</p>
               <p>Ministrstvo za izobraževanje, znanost, kulturo in šport, točki 3.13.1 in 3.1.7.
               Prosim.</p>
            </sp>
            <sp xml:id="SDT6-KZNJF-redna-27-2013-10-03.sp88">

               <speaker>LILIJANA KODRIČ:</speaker>

               <p>Pozdravljeni! Hvala za besedo. <stage>(Kodrič Lilijana, vršilka dolžnosti generalne
               sekretarke Ministrstva za kulturo.)</stage> Ti točki bom v imenu kolega prevzela jaz, ker se
               obe zadevi nanašata v tistem času na Ministrstvo za kulturo.</p>
               <p>Če se smem najprej dotakniti točke 3.1.7, projekt Muzej Lipica. Po pregledu zadev smo
               ugotovili, da se večina nepravilnosti nanaša predvsem na Ministrstvo za gospodarski
               razvoj in tehnologijo oziroma na njihovega prednika. Je pa eden izmed očitkov
               Računskega sodišča bilo tudi to, da ni bila sklenjena tripartitna pogodba med MGRT
               oziroma takratno Službo za razvoj, med Ministrstvom za kulturo in uporabnikom. Mogoče
               samo v pojasnilo, da je očitno bilo malo slabe komunikacije pri odgovarjanju na to
               poročilo verjetno zaradi združitve ministrstev in organizacijskih sprememb v tistem
               času. Ministrstvo za kulturo je dobilo približno podobno priporočilo pri neki drugi
               zadevi, in sicer projektu Kulturni center s parkom velikanov. Tam smo pojasnili, da
               je zadeva vključena v register tveganj, in sicer, če investicijo sofinancira več
               neposrednih uporabnikov, se določi koordinatorja nalog in sklene skupno pogodbo. Za
               lažje spremljanje in izvajanje nadzora nad investicijo pa se v načrt razvojnih
               programov uvršča le en projekt. Tako mislim, da kar se tiče sistemskega obvladovanja
               tveganj, je Ministrstvo za kulturo oziroma takratno Ministrstvo za izobraževanje,
               znanost, kulturo in šport poskrbelo za omejitev teh tveganj. Mogoče, saj pravim, je
               bilo to samo slabo skomunicirano pri tej konkretni točki. Poleg tega se na
               Ministrstvo za kulturo nanaša še ena ugotovitev, da zadeva ni bila zadovoljivo
               sanirana, in sicer se nanaša na neko pogodbo o zaposlitvi, sklenjeno za nedoločen
               čas, ki je financirana iz tehnične pomoči. Ministrstvo je v času izvedbe revizije
               pojasnjevalo, da se je ravnalo po sklepu Vlade, ki je takrat določal zaposlitve
               oziroma kvote zaposlitev tako za določen kot nedoločen čas, ne glede na to, da gre za
               financiranje iz tehnične pomoči. In prav tako se je oprlo na mnenje takratnega
               Ministrstva za javno upravo, ki je ugotovilo oziroma podalo mnenje, da ni sporno, da
               je tudi v primeru projektnega dela zaposlitev za nedoločen čas možna. Tu bi vseeno
               prosila za obrazložitev še predstavnike organa upravljanja, če je to dovoljeno.</p>
            </sp>
            <sp xml:id="SDT6-KZNJF-redna-27-2013-10-03.sp89">

               <speaker>PREDSEDNIK MAG. ANDREJ VIZJAK:</speaker>

               <p>To se kar na vas nanaša, boste morali kar...</p>
            </sp>
            <sp xml:id="SDT6-KZNJF-redna-27-2013-10-03.sp90">

               <speaker>LILIJANA KODRIČ:</speaker>

               <p>Aha, no, saj pravim, mi smo pojasnili to zadevo, da je bila zaposlitev pač na podlagi
               sklepa Vlade, ki je določal te zaposlitve oziroma omogočal zaposlitve za nedoločen
               čas. Če pa smem samo dopolniti, mi se trudimo in letos smo že uredili ravno v oktobru
               neko tako zaposlitev, ki je zaposlitev za nedoločen čas, pa je financirana iz
               tehnične pomoči in smo jo pač premestili nazaj na drugo delovno mesto, ki je
               financirano iz integrale. Tako da počasi urejamo te zadeve na Ministrstvu za kulturo.
               Hvala.</p>
            </sp>
            <sp xml:id="SDT6-KZNJF-redna-27-2013-10-03.sp91">

               <speaker>PREDSEDNIK MAG. ANDREJ VIZJAK:</speaker>

               <p>Če dovolite, samo nekaj. Tule je zanimiv stavek napisan v tem porevizijskem poročilu:
               "Ministrstvo se z ugotovljenimi nepravilnostmi ne strinja, zato meni, da dodatni
               ukrepi niso potrebni." Zdaj, to je zoprn stavek, kajne, oziroma to je pravzaprav
               nekaj, kar ne bi smelo biti v porevizijskem poročilu. Tu imamo Računsko sodišče, ki
               je vrhovni državni revizor. In zdaj, če bo  vsako ministrstvo polemiziralo, ali se z nečim strinja
               ali ne, in potem naredilo, ali se strinja s tem ali ne strinja, potem bo anarhija v
               tej državi. Kako zdaj komentirate ta stavek, da "ministrstvo se z ugotovitvami o
               nepravilnostih ne strinja, zato meni, da dodatni ukrepi niso potrebni"? Fino.</p>
            </sp>
            <sp xml:id="SDT6-KZNJF-redna-27-2013-10-03.sp92">

               <speaker>LILIJANA KODRIČ:</speaker>

               <p>Hvala.</p>
               <p>Ali smem samo vprašati, ali govorimo o zaposlitvi za nedoločen čas...</p>
            </sp>
            <sp xml:id="SDT6-KZNJF-redna-27-2013-10-03.sp93">

               <speaker>PREDSEDNIK MAG. ANDREJ VIZJAK:</speaker>

               <p>3.13.1, preberite, en stavek je samo celega poglavja in to piše notri, dva stavka
               sta, no.</p>
            </sp>
            <sp xml:id="SDT6-KZNJF-redna-27-2013-10-03.sp94">

               <speaker>LILIJANA KODRIČ:</speaker>

               <p>3.13. ...</p>
            </sp>
            <sp xml:id="SDT6-KZNJF-redna-27-2013-10-03.sp95">

               <speaker>PREDSEDNIK MAG. ANDREJ VIZJAK:</speaker>

               <p>3.13.1, Ministrstvo za izobraževanje, znanost, kulturo in šport.</p>
            </sp>
            <sp xml:id="SDT6-KZNJF-redna-27-2013-10-03.sp96">

               <speaker>LILIJANA KODRIČ:</speaker>

               <p>Moje osebno mnenje je, da to zagotovo ne bi smelo biti v...</p>
            </sp>
            <sp xml:id="SDT6-KZNJF-redna-27-2013-10-03.sp97">

               <speaker>PREDSEDNIK MAG. ANDREJ VIZJAK:</speaker>

               <p>Moje tudi... ...<stage>/Smeh./</stage>...</p>
            </sp>
            <sp xml:id="SDT6-KZNJF-redna-27-2013-10-03.sp98">

               <speaker>LILIJANA KODRIČ:</speaker>

               <p>Ja, žal, žal...</p>
            </sp>
            <sp xml:id="SDT6-KZNJF-redna-27-2013-10-03.sp99">

               <speaker>PREDSEDNIK MAG. ANDREJ VIZJAK:</speaker>

               <p>Okej, hvala lepa.</p>
               <p>Želi predstavnik Računskega sodišča?</p>
            </sp>
            <sp xml:id="SDT6-KZNJF-redna-27-2013-10-03.sp100">

               <speaker>ZORAN MLADENOVIČ:</speaker>

               <p>Hvala lepa za besedo.</p>
               <p>Kot ste tudi sami uvodoma omenili, dejansko polemika o naših ugotovitvah je možna,
               revidiranci imajo vse ustrezne pravice, bodisi skozi reševalni sestanek bodisi skozi
               ugovor zoper revizijska razkritja, o katerih odloča senat. Potem, ko smo v fazi
               porevizijskega poročila, torej porevizijskega postopka, je pa pot, žal, enosmerna.
               Moram še poudariti namreč, da so popravljalnih ukrepih obveščeni pravočasno že v fazi
               osnutka, torej ni to zdaj, bi rekel, neko slepomišenje ali pa, recimo, čakanje v
               zasedi, da se to da potem na koncu in da se potem na ta način revidirance, pod
               narekovaji, "lovi", temveč imajo možnost od osnutka naprej komunicirati o
               izvedljivosti tovrstnih popravljalnih ukrepov. In če mi dobimo informacijo, da so ti
               popravljalni ukrepi izvedljivi, oziroma ne dobimo, da niso izvedljivi, potem gremo s
               postopkom naprej. In od takrat naprej pričakujemo samo še realizacijo oziroma
               reakcije v smeri, ki smo jo predvideli. Še enkrat poudarjam, popravljalni ukrepi so
               bili dokaj odprti. Skratka, od revidiranca smo pričakovali kvalitetno analizo
               vzrokov. Lahko bi ugotovili, da so dejansko, denimo, vzroki takšni, ki so, recimo,
               enkratni, neponovljivi in bi nam to dokumentirali z nekim potekom procesov ali pa
               morda tudi z nekimi ukrepi v smeri krepitve notranjih kontrol, skratka, nabora
               ukrepov je veliko.</p>
               <p>Vsekakor se pa popolnoma strinjam, in mislim, da smo si tu lahko vsi enotni, da
               takšen stavek, kot je bil zapisan v porevizijskem poročilu, ne sme nikoli več z
               nobene strani biti zapisan, kajti postopki zagotavljajo, da do takšne situacije ne
               sme priti. Tako da hvala lepa za besedo.</p>
            </sp>
            <sp xml:id="SDT6-KZNJF-redna-27-2013-10-03.sp101">

               <speaker>PREDSEDNIK MAG. ANDREJ VIZJAK:</speaker>

               <p>Hvala vam. In hvala tudi vam.</p>
               <p>Zdaj pa že državna sekretarka MF, dve stvari, UKOM pa splošna proračunska
               rezervacija.</p>
            </sp>
            <sp xml:id="SDT6-KZNJF-redna-27-2013-10-03.sp102">

               <speaker>MAG. MATEJA VRANIČAR:</speaker>

               <p>Dve zadevi se nanašata na isto stvar. Se pravi, gre za odobritev prošnje Urada za
               komuniciranje, da v letu 2011 ob svetovnem prvenstvu v veslanju v Sloveniji, na
               Bledu, uporabi za komuniciranje dodatna sredstva iz proračunske rezervacije v višini
               350 tisoč evrov. V odzivu na popravljalne ukrepe se je odzval Urad za komuniciranje,
               Ministrstvo za finance pa ne, ker smo šteli, da je revidiranec v zvezi s to točko
               Vlada Republike Slovenije in da je odziv, ki ga je pripravil UKOM, pravzaprav odziv
               Vlade kot celote.</p>
               <p>V splošnem pa lahko rečem, da v zvezi s splošno proračunsko rezervacijo se zavedamo
               opozoril, ki jih daje Računsko sodišče glede omejitev, ki jih je treba spoštovati pri
               odobravanju koriščenja splošne proračunske rezervacije. In smo tudi na podlagi tega
               primera ukrepanje zaostrili oziroma zelo natančno preverjamo pogoje, ali so
               izpolnjeni za to, da se lahko odobri koriščenje splošne proračunske rezervacije.
               Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp103">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam. Ampak zdaj se vi malo na UKOM izgovarjate, vendar UKOM popravljalnih
               ukrepov ni navedel, tako piše v porevizijskem poročilu, in so predložili pač to
               zahtevo ministrstvu in če prav razumem, je bilo to odobreno. In to je narobe.
               Zdaj...</p>
            </sp>
            <sp xml:id="SDT6-KZNJF-redna-27-2013-10-03.sp104">

               <speaker>MAG. MATEJA VRANIČAR:</speaker>

               <p>Vlada je naložila Ministrstvu za finance, da pripravi ustrezne razporeditve, ja.
                  
               </p>
            </sp>
            <sp xml:id="SDT6-KZNJF-redna-27-2013-10-03.sp105">

               <speaker>PREDSEDNIK MAG. ANDREJ VIZJAK:</speaker>

               <p>Zdaj čisto pobegniti iz tega ven je težko.</p>
               <p>Želi mogoče Računsko sodišče tukaj kakšno intervencijo?</p>
            </sp>
            <sp xml:id="SDT6-KZNJF-redna-27-2013-10-03.sp106">

               <speaker>ZORAN MLADENOVIČ:</speaker>

               <p>Hvala lepa za besedo.</p>
               <p>Kakšne posebne intervencije ni, dejstvo pa je da je bilo napisano, da dejansko ukrepi
               niso bili izvedeni, saj konec koncev bi razumeli tudi da je lahko tak odziv, da
               dejansko glede na ugotovljeno stanje ni moč narediti praktično ničesar, da se
               tovrstne zadeve ne bi ponovile. Vendar bi pričakovali tudi neke vrste analizo zakaj
               je do tega prišlo in potem tudi neko smiselno ukrepanje. Je pa res, da je možno da je
               prišlo do zapleta v komunikaciji in razumevanjem kdo je pristojen in potem, če
               "lastništvo" nad posameznim ukrepom ali pa tudi ugotovitvijo ne obstaja znotraj
               ministrstev, potem lahko dobimo žal tudi takšne odgovore. Jaz upam, da bo ta
               komunikacija v prihodnje bolj tekoča znotraj ministrstva oziroma Vlade, zato je bil
               tudi popravljalni ukrep naložen vladi, kot nekemu koordinatorju, da to tudi določi,
               vendar iz samega odgovora ni bilo zadosti jasno, da zdaj Ukom prevzema tisto
               odgovornost, pa tu kljub temu v tistem delu, ko je prevzel, pa je še vedno navedel,
               da dejansko ni mogoče ničesar storiti, torej da ni ravnal, ni sprejel nobenih
               postopkov za obvladovanje teh tveganj. In to smo ocenili kot neustrezno, kajti
               pričakovali smo vsaj analizo in razmišljanje zakaj je temu tako. Ni dovolj samo reči
               da se ne da, ker to smo tudi pojasnili v neke vrste pripravljalnem sestanku, ko smo
               opozorili, da je ključ kvalitetna analiza. Če je analiza kvalitetna, potem tudi
               razumemo, da se mogoče nekaj ne da, če pa ni analize in kar nekdo reče se ne da,
               potem težko to sprejmemo oziroma vzamemo kot golo dejstvo. Zgolj to.</p>
               <p>Hvala lepa.</p>
            </sp>
            <sp xml:id="SDT6-KZNJF-redna-27-2013-10-03.sp107">

               <speaker>PREDSEDNIK MAG. ANDREJ VIZJAK:</speaker>

               <p>Hvala lepa.</p>
               <p>Smo naredili kar en tak razmeroma širok uvod, da vemo za kaj gre. Mislim, da smo
               dobili tudi neko sliko o tem kje se zna še kaj ponavljati in kje ne, zato članica
               oziroma nadomestna, želi kdo besedo še teh nekaj minut, ki nam jih je preostalo.</p>
               <p>Izvolite, gospa Hočevar.</p>
            </sp>
            <sp xml:id="SDT6-KZNJF-redna-27-2013-10-03.sp108">

               <speaker>MAG. KATARINA HOČEVAR (PS DL):</speaker>

               <p>Hvala.</p>
               <p>Saj bom zelo kratka. Seveda mnenje s pridržkom na zaključni račun proračuna ni dobra
               popotnica. Državljani pač upravičeno pričakujejo, da bo država imela čiste račune,
               sploh ob dejstvu, da to, kot je bilo danes že omenjeno, vsako ministrstvo je dolžno,
               da ima izpostavljeno službo za notranjo revizijo. Imamo Urad za nadzor proračuna, ki
               prav tako nadzira ministrstva, in potem imamo še tisti 3. člen Računsko sodišče, in
               bom rekla, nad vso to trojko je potem mogoče zaskrbljujoče, da se v tem poročilu
               soočamo še s takšnimi nepravilnostmi. Če recimo samo na področje plač in osebnih
               prejemkov izpostavim, ugotovitve, kot so javni uslužbenec je bil uvrščen v previsok
               plačni razred, javni uslužbenci niso izpolnjevali pogojev za delovna mesta,
               napredovali so, čeprav niso izpolnjevali pogojev in tako naprej, to ima vse za sabo
               finančne posledice. Kriva pa je potem Virantova plačna reforma ali kako?! To se prvi,
               na operativni ravni se po ne vem koliko letih uvedbe plačnega sistema in sistema
               javnih uslužbencev pojavljajo še takšne nepravilnosti, potem pa se izgovarjamo na
               sistemske rešitve. To se pravi, jaz bi dala v tej točki samo sugestijo Računskemu
               sodišču, dajte pojačati revizije na tistih ministrstvih kjer se takšne nepravilnosti
               dogajajo. Mi imamo tukaj, vidim največ teh nezadovoljivih ukrepov ocenjenih na
               Ministrstvu za gospodarstvu, na Ministrstvu za zdravje, pa mogoče tam kjer vse štima,
               pa tudi če kakšno leto ne greste.</p>
               <p>Hvala.</p>
            </sp>
            <sp xml:id="SDT6-KZNJF-redna-27-2013-10-03.sp109">

               <speaker>PREDSEDNIK MAG. ANDREJ VIZJAK:</speaker>

               <p>Hvala tudi vam.</p>
               <p>Ko ste trojko naštevali, je to četvorka, še naša komisija je pomemben element, tako
               da ne bi to slučajno spregledali.</p>
               <p>Želi še kdo? Če ne, bi ja, z vami se strinjam v večini, saj točno veste v čem ne,
               ampak o tem ne bova, ker bova potem malo podaljšala to zadevo. Torej, če ni več
               interesa po razpravi, bi jo zaključil, in predlagam naslednji sklep: Komisija za
               nadzor javnih financ ugotavlja, da je Računsko sodišče v porevizijskem poročilu
               Popravljalni ukrepi pri reviziji predloga zaključnega računa proračuna Republike
               Slovenije za leto 2011 ugotovilo, da je bil del popravljalnih ukrepov le delno
               zadovoljiv, del pa nezadovoljiv. Komisija zato poziva vlado, da zagotovi, da bo poslovanje neposrednih
               proračunskih uporabnikov skladno s predpisi in da se napake ne bodo ponavljale.
               Glasovanje in ga tudi zaključujem.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>To smo izglasovali.</p>
               <p>S tem zaključujem to točko dnevnega reda in s tem tudi 27. sejo Komisije za nadzor
               javnih financ.</p>
               <p>Hvala lepa vsem za udeležbo. <stage type="time">Seja je bila zaključena 3. oktobra 2013 ob 11.45.</stage>
               </p>
            </sp>
         </div>
      </body>
   </text>
</TEI>
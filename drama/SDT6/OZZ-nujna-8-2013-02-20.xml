<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZZ-nujna-8-2013-02-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">71941C74C15212BEC1257D1F005A6E34</idno>
               <idno type="custom" subtype="day">C7BD4C360697497EC1257B19002C2FF6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=C7BD4C360697497EC1257B19002C2FF6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZ-nujna-8-2013-02-20.OZZ" n="8">
               <name>nujna seja</name>
               <date when="2013-02-20"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZ-nujna-8-2013-02-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZ-nujna-8-2013-02-20.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA ZDRAVSTVO</stage>
            <stage type="session">1. nadaljevanje 8. nujne seje</stage>
            <stage type="date">(20. februar 2013)</stage>
            <stage type="chairman">Sejo je vodila mag. Lejla Hercegovac, predsednica odbora za zdravstvo. </stage>
            <stage type="time">Seja se je začela ob 14.00.</stage>


            <sp xml:id="SDT6-OZZ-nujna-8-2013-02-20.sp1">

               <speaker>PREDSEDNICA MAG. LEJLA HERCEGOVAC:</speaker>

               <p>Spoštovane članice in člani odbora, kolegice in kolegi ter ostali vabljeni na sejo
               lepo pozdravljeni.</p>
               <p>Nadaljujem 8. nujno sejo Odbora za zdravstvo, ki je zadnjič nismo končali.</p>
               <p>Obveščam vas, da nisem dobila opravičil oziroma, da nihče ni zadržan. Imamo kvorum,
               da začnemo delati.</p>
               <p>Ker smo veliko zadev že končali, odpiram razpravo za poslanske in poslance. Prosim,
               če želi kdo razpravljati naj se prijavi. Izvolite. Še enkrat vprašam če želi kdo
               razpravljati? Ne. <stage type="mag"/> <stage>(nadaljevanje)</stage> Potem pa
               državni sekretarki z Ministrstva za zdravje dajem besedo.</p>
               <p>Izvolite.</p>
            </sp>
            <sp xml:id="SDT6-OZZ-nujna-8-2013-02-20.sp2">

               <speaker>BRIGITA ČOKL:</speaker>

               <p>Hvala lepa, gospa predsednica. Vsi poslanci in poslanke in ostali prisotni.</p>
               <p>V nadaljevanju naše seje Odbora za zdravstvo bi rada podala izsledke sestanka, ki smo
               ga imeli na Ministrstvu za gospodarstvo in tehnološki razvoj s predstavniki Urada za
               intelektualno lastnino in Trgovinske zbornice na kateri smo prišli do enotnih sklepov
               v zvezi z odprtimi vprašanji iz pretekle seje. Tako predstavnik, ne vem, zunanji član
               urada za intelektualno lastnino, kot Trgovinska zbornica sta izpostavila eno točko iz
               našega mnenja in sicer gre za označevanje oziroma pakiranje tobačnih izdelkov.
               Ugotovili smo, da ni nobene potrebe v Sloveniji po nekih izrednih spremembah stališča
               Vlade oziroma ministrstva, kajti razčistili smo kaj pomeni pakiranje tobačnih
               izdelkov, se pravi, da naš predlog ne podpira eksplicitno najbolj rigorozne grobe
               oblike in sicer "plain packaginga" in da se na pakiranju ohranja tako blagovna znamka
               z vsemi atributi, vizualnimi, kar pomeni, da nimajo ugovora na predlog, mislim
               ugovora na vprašanje kršenja pravic intelektualne lastnine. Bilo je po njihovih
               izjavah, predvsem Trgovinske zbornice vprašanje drugega odstavka 12. člena direktive.
               Zadevo smo skupno predebatirali in ugotovili, da se drugi odstavek 12. člena ne more
               razumeti ločeno, ampak se mora obravnavati v kontekstu celotnega 12. člena in na
               podlagi ugotovitev je Trgovinska zbornica ugotovila, da nima pripomb glede na
               pojasnila. Mislim, da je na podlagi našega sestanka narejen zapis, ki smo ga tudi
               potrdili in lahko ta zapis tudi prejmete.</p>
               <p>Je pa sklep sestanka tak. V okviru delovne skupine sveta, ki je pripravila besedilo
               je treba izpostaviti vprašanje glede vpliva določbe drugega odstavka 12. člena na že
               pridobljene pravice iz znamke. V nadaljnjih fazah priprave stališč Republike
               Slovenije je treba tudi pojasniti v kakšnem smislu Ministrstvo za zdravje oziroma
               Republika Slovenija podpira strožje rešitve v zvezi z označevanjem tobačnih izdelkov,
               torej, da se doseže primerljivost, kot pravi Ministrstvo za zdravje, pri morebitni
               obravnavi nadaljnjih ...<stage>/Nerazumljivo./</stage>... zahtev, pa naj bo predvsem dobro
               argumentiran interes javnega zdravja.</p>
               <p>V zvezi s tem smo podali pojasnila, da se zavzemamo za strožje označevanje tobačnih
               izdelkov pri cigarilosih in cigarah, ki so zdaj iz direktive izpuščena, drugače pa
               imamo povsem primerljiva stališča in odstopanja v zvezi s tem ni.</p>
               <p>Vsekakor smo se strinjali, da gre v tej direktivi za argument interesa javnega
               zdravja, ki je pred gospodarskim interesom, smo pa v zvezi z gospodarskim interesom
               tudi izrekli nekaj besed in dosegli medsebojni sporazum, da tudi na Ministrstvu za
               zdravje razumemo, da gre pri prodaji in preprodaji cigaret za določen gospodarski
               interes, kajti 30% prodanih produktov v Sloveniji se konzumira izven Slovenije.</p>
               <p>To bi bilo na kratko. Hvala lepa.<stage type="mag"/>
               </p>
            </sp>
            <sp xml:id="SDT6-OZZ-nujna-8-2013-02-20.sp3">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa.</p>
               <p>Lepo prosim, če imate ta zapisnik s Trgovinsko zbornico, bi ga moja tajnica
               fotokopirala za vse člane odbora, da ga imajo. Potem pa, če ni drugih diskusij, gremo
               lahko na glasovanje. Torej,... ...<stage>/Oglašanje v ozadju./</stage>... Ja, če se prijaviš,
               Gašpar, lahko dobiš besedo. Ja. Dobro. Gašpar Gašpar Mišič želi besedo, izvolite
               kolega Gašpar Gašpar Mišič.</p>
            </sp>
            <sp xml:id="SDT6-OZZ-nujna-8-2013-02-20.sp4">

               <speaker>GAŠPAR GAŠPAR MIŠIČ (PS PS):</speaker>

               <p>Hvala lepa.</p>
               <p>Torej, mi smo prekinili sejo zato, da bi jo nadaljevali iz enega preprostega razloga,
               da preverimo vsa ta dejstva, kot je sekretarka prej omenila. Predvsem me zanima
               kakšno je stališče glede predloga, da bi uvedli, da bi se dejansko v bodoče lotevali
               in tudi s to direktivo bolje preventive, kot samo represivnih prijemov za
               zmanjševanje uporabe tobaka in tobačnih izdelkov. Mi smo predlagali, da bi morda
               uvedli neke vrste tobačni cent, da bi se iz tega naslova dejansko proizvajalci
               zavezali dati, nameniti del denarja tudi za preventivne preglede ali pa osveščanje
               ali kakorkoli že. V glavnem morda tudi, kot je preventivno pregledovanje, zgodnje
               odkrivanje raka na debelem črevesju, morda tudi zgodnje odkrivanje raka na pljučih,
               vem da je to komplicirano in težje izsledljivo, da tega ne moremo enačiti, ampak
               ravno iz tega razloga smo nekako to sejo razdelili na dva dela, da dobimo konkretne
               odgovore na konkretno zastavljena vprašanja, in bi potem šele predlagal, predsednica,
               da gremo na glasovanje, ko dobim te odgovore. Oziroma, če bi lahko, ker vemo, da v to
               direktivo ne moremo posegati, lahko jo samo sprejmemo ali zavrnemo, ampak ne vidim
               razloga zakaj ne bi nekaj sprejeli, kar je dobro, vendar ne vidim pa rešitve samo v
               represivnih prijemih, vidim pa rešitve predvsem v preventivi. In konkretno,
               predlagali smo ukrepe za preventivno, zato bi moral ta Odbor za zdravstvo podati, če
               ne drugega pa pobudo tudi Evropski komisiji, da naj na območju Evrope oziroma vse
               članice v Evropski uniji tudi obravnavajo to pobudo o preventivnih ukrepih za
               zmanjševanje bolezni, ki jih povzroča tobak, predvsem pa zgodnje odkrivanje vseh
               tistih bolezni, ki jih neposredno ali posredno povzroča kajenje in tobačni
               izdelki.</p>
               <p>Lepo prosim za pojasnila in odgovore.</p>
            </sp>
            <sp xml:id="SDT6-OZZ-nujna-8-2013-02-20.sp5">

               <speaker>PREDSEDNICA MAG. LEJLA HERCEGOVAC:</speaker>

               <p>Izvolite, državna sekretarka.</p>
            </sp>
            <sp xml:id="SDT6-OZZ-nujna-8-2013-02-20.sp6">

               <speaker>BRIGITA ČOKL:</speaker>

               <p>Ja, v imenu Ministrstva za zdravje bi odgovorila dr. Mojca Gobec.</p>
            </sp>
            <sp xml:id="SDT6-OZZ-nujna-8-2013-02-20.sp7">

               <speaker>DR. MOJCA GOBEC:</speaker>

               <p>Spoštovani.</p>
               <p>Seveda, na Ministrstvu za zdravje pozdravljamo te pobude, ne nazadnje smo že večkrat
               tudi sami pravzaprav predlagali rešitve oziroma imeli predloge, da bi povečali
               sredstva za preventivo na tem področju. Če grem direktno na to direktivo, je pač
               treba ugotoviti, da se ta direktiva nanaša na ukrepe na notranjem trgu in na ukrepe
               za varovanje zdravja in seveda bo Slovenija zdaj zelo težko oziroma tudi proceduralno
               nemogoče amandmirala konkretno direktivo. Se pa ministri v prihodnjem tednu na
               področju srečajo na neformalnem srečanju in bo ena točka dnevnega reda tudi razprava
               o zdravju v vseh politikah, kar se nanaša tudi na fiskalne in druge ukrepe, ki jih
               države izvajajo zato, da bi preprečevale in zgodaj odkrivale raka. Torej je to mesto,
               da se oglasimo in po navadi tudi nismo osamljeni pri teh glasovih. Evropska unija ima
               program javnega zdravja, ki je na žalost v primerjavi z drugimi zelo obširnimi
               programi relativno finančno ne preveč obsežen in to je tudi naslov kjer države lahko
               izvajamo skupne ukrepe.<stage type="mag"/> <stage>(nadaljevanje)</stage> In prav
               na področju preprečevanja raka je Slovenija zelo uspešna in je voditeljica evropskega
               partnerstva za boj proti raku, kjer, če se navežem na drugi del vašega vprašanja, je
               pomemben del namenjen tudi zgodnjemu odkrivanju raka, predvsem presejalnim programom.
               Trenutna znanstvena dognanja pravijo, da je upravičeno populacijsko presejanje za tri
               vrste raka, to je rak na materničnem vratu, rak na dojki in rak na debelem črevesu in
               danki in prav vse tri programe v Sloveniji tudi implementiramo in pri tem tudi že
               dosegamo uspehe, posebej pri prvem raku na materničnem vratu, ki je bil uveden na
               sistematičen način leta 2003.</p>
               <p>Kar se tiče metod za zgodnje odkrivanje raka na pljučih, seveda se na evropski ravni
               in tudi domači strokovnjaki spremljajo razvoj znanosti na tem področju, ampak žal
               trenutno nimamo ustreznega testa in način, da bi na populacijski ravni dovolj zgodaj
               odkrivali tega raka, nam pa ostane zelo učinkovito sredstvo in to je preprečevanje
               kajenja. Kajti, vemo, da še vedno zelo veliko večino rakov, posebej na pljučih
               povzroča kajenje in prav ta direktiva o kateri tudi danes razpravljamo je eno
               pomembno orodje za zmanjšanje razširjenosti kajenja in s tem tudi zmanjšanje
               incidence raka na pljučih.</p>
               <p>Glede zbiranja sredstev iz naslova porabe tobaka na nacionalni ravni imamo več
               možnosti. Ena znana je uporaba trošarin. V Sloveniji imamo trošarine in še vedno je
               tukaj nekaj prostora. Naša cena tobaka je relativno nizka v primerjavi s ceno tobaka
               v drugih evropskih državah in seveda tukaj ima predlagatelj Ministrstvo za finance in
               tudi Državni zbor možnost sprejeti določene ukrepe in potem v drugi fazi tudi ta
               proračunska sredstva nameniti oziroma jih namensko uporabiti za programe
               preprečevanja in preventive oziroma promocije zdravja.</p>
               <p>Ne vem ali sem odgovorila na vse. Če je pa še kaj, se pa bom...</p>
               <p>...<stage>/Izklop mikrofona./</stage>...</p>
            </sp>
            <sp xml:id="SDT6-OZZ-nujna-8-2013-02-20.sp8">

               <speaker>GAŠPAR GAŠPAR MIŠIČ (PS PS):</speaker>

               <p>Najlepša hvala.</p>
               <p>Jaz sem zadovoljen z vašim izčrpnim poročilom in pojasnilom, ker vidim, da se na tem
               delu tudi kaj premika. Vendar, da bi bila vsa zadeva nekoliko bolj kristalno jasna in
               da bi bila tudi uspešna za vse nas in za vse tiste, ki jim želimo pomagati, ali ne bi
               bilo smiselno, da Odbor za zdravstvo da tudi priporočilo, da se ministrstvo in tisti,
               ki se s tem ukvarjajo poglobijo v materijo. Moj namen je, da vsem tistim, ki
               sprejemajo zgolj in samo represivne ukrepe sporočiti, da to ni zadosti, da je treba
               hkrati delati tudi na preventivnih ukrepih ali pa imeti neke vrste mešanico
               represivnih in preventivnih ukrepov. Kajti vemo, da se represivni ukrepi, če
               pogledamo reverzivirno krivuljo, da če preveč forsiramo določene prepovedi se te
               odražajo ravno pri mladih generacijah v neki vrsti oblike upora. In po podatkih, ki
               smo jih dobili na mizo pa ugotavljamo, da se precejšnji del kadilcev odloča za
               kajenje ravno od 18. leta naprej, določen spet večji del pa tam okoli 23. leta. Se
               pravi v relativno zgodnji mladosti. Kasneje je tega manj. In ravno ta populacija mora
               biti bolj informirana o škodljivih posledicah tobaka in kajenja. Zato mislim, da bi
               lahko ta tobačni cent namenili, v kolikor se ne more za primer zgodnjega odkrivanja
               raka na pljučih, pa lahko dejansko za raznorazne preventivne akcije, tako v vrtcih,
               šolah, raznoraznih pr člankih oziroma plakatih, če se povsod vidi na jumbo plakatih
               Coca-Cola ali pa določeni drugi izdelki, se lahko vidijo tudi dobesedno na jumbo
               plakatih škodljive posledice za zdravje pri uporabi tobaka in tobačnih izdelkov.
                  <stage type="mag"/> <stage>(nadaljevanje)</stage> Ne samo na škatlicah in
               tako naprej, ampak to je bolj nekako opozarjanje in to človeku nekako pride v njegov
               spomin in potem ko nastopi čas ko bi pričel kaditi morda ne bo posegel po
               cigaretah.</p>
               <p>Jaz še enkrat sprašujem, predsednica in tudi sekretarko, ali je smiselno da Odbor za
               zdravstvo ob sprejemu deklaracije oziroma direktive sprejme tudi priporočilo, ki naj
               ga upoštevate tako vi, kot tisti, ki bodo dejansko to področje pokrivali, tako v
               Sloveniji kot na območju Evropske unije.</p>
               <p>...<stage>/Izklop mikrofona./</stage>...</p>
            </sp>
            <sp xml:id="SDT6-OZZ-nujna-8-2013-02-20.sp9">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala.</p>
               <p>Želi, državna sekretarka odgovoriti. Izvolite.</p>
            </sp>
            <sp xml:id="SDT6-OZZ-nujna-8-2013-02-20.sp10">

               <speaker>BRIGITA ČOKL:</speaker>

               <p>Hvala lepa.</p>
               <p>Vsekakor podpiramo vašo idejo, da se v Evropske komisije oziroma Evropskega
               parlamenta da pobuda v zvezi s potrebnimi preventivnimi ukrepi na področju kajenja,
               pa ne samo preprečevanja kajenja kot takšnega, ampak tudi na področju pomoči pri
               opuščanju kajenja, ker mislim, da lahko s tem dejansko dosežemo potrebne ukrepe.</p>
            </sp>
            <sp xml:id="SDT6-OZZ-nujna-8-2013-02-20.sp11">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa.</p>
               <p>Želite še kaj povedati?</p>
            </sp>
            <sp xml:id="SDT6-OZZ-nujna-8-2013-02-20.sp12">

               <speaker>BRIGITA ČOKL:</speaker>

               <p>Mogoče bi samo to dodala, da vsekakor si tudi v Sloveniji želimo več sredstev za to
               področje dela, in ker je to področje integralnega proračuna, bi si želeli, da se del
               sredstev preusmeri ali iz integralnega proračuna na Ministrstvo za zdravje, da lahko
               spodbudi več teh preventivnih ukrepov oziroma če gre za direktno pomoč že bolnikom pa
               v zdravstveno blagajno.</p>
            </sp>
            <sp xml:id="SDT6-OZZ-nujna-8-2013-02-20.sp13">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa.</p>
               <p>Želi še kdo razpravljati? Gospod Vasle, izvolite.</p>
            </sp>
            <sp xml:id="SDT6-OZZ-nujna-8-2013-02-20.sp14">

               <speaker>JANEZ VASLE (PS NSi):</speaker>

               <p>Jaz bi se tukaj pridružil gospe državni sekretarki, ker za to namensko usmerjanje
               denarja iz integralnega proračuna na Ministrstvo za zdravstvo ali celo kar direktno
               na ZZZS, da se ta vsota da, ker tam bi bil učinek tega lahko usmerjen v to
               preventivo.</p>
               <p>Bi pa tudi rekel, če lahko še malo za nazaj, da ti razni napisi in te stvari ne
               pomagajo dosti, da nihče tega ne prebere, razen, ko smo že na prejšnji seji. Samo to
               bi.</p>
            </sp>
            <sp xml:id="SDT6-OZZ-nujna-8-2013-02-20.sp15">

               <speaker>PREDSEDNICA MAG. LEJLA HERCEGOVAC:</speaker>

               <p>Hvala lepa, gospod Vasle.</p>
               <p>Zdaj bom prekinila sejo za 5 minut in oblikovala dodatno priporočilo Odbora RS za
               zdravstvo pristojnemu Odboru RS za zadeve evropske unije.</p>
               <p>Hvala lepa.</p>
               <p><stage>(Seja je bila prekinjena ob 14.23.)</stage><stage type="mag"/>
               </p>
               <p><stage>(Seja se je nadaljevala ob 14.25.)</stage> </p>
            </sp>
            <sp xml:id="SDT6-OZZ-nujna-8-2013-02-20.sp16">

               <speaker>PREDSEDNICA MAG. LEJLA HERCEGOVAC:</speaker>

               <p>Nadaljujemo sejo in zdaj vam ponovno preberem mnenje Odbora Državnega zbora Republike
               Slovenije za zdravstvo podpira predlog stališča Republike Slovenije do predloga
               direktive Evropskega parlamenta in sveta o približevanju zakonov in drugih predpisov
               držav članic o proizvodnji, predstavitvi in prodaji tobačnih in povezanih izdelkov in
               predlaga pristojnemu Odboru za zadeve Evropske unije da predlog stališča sprejme in
               upošteva vsa priporočila članov odbora v zvezi s povečanjem namenskih sredstev za
               izvajanje preventive in promocije zdravja. Se strinjate s tem predlogom? Ja, potem
               začnemo z glasovanjem. Glasujemo. Končujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Sklep in mnenje sta sprejeta.</p>
               <p>Poročevalec na Odboru RS za zadeve evropske unije bo predsednica mag. Lejla
               Hercegovac. </p>
               <p>S tem zaključujem 1. točko dnevnega reda in s tem zaključujem 8. nujno sejo in se
               vsem članom in članicam odbora in vabljenim zahvaljujem. <title>Seja je bila zaključena
                  20. februarja 2013 ob 14.26.</title>
               </p>
            </sp>
         </div>
      </body>
   </text>
</TEI>

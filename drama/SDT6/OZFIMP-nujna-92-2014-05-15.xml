<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZFIMP-nujna-92-2014-05-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C0C91915ACE467B2C1257D1F005A8CE7</idno>
               <idno type="custom" subtype="day">3007444707111C1EC1257CD9003DD4A7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=3007444707111C1EC1257CD9003DD4A7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-92-2014-05-15.OZFIMP" n="92">
               <name>nujna seja</name>
               <date when="2014-05-15"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-92-2014-05-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-92-2014-05-15.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">92. nujna seja</stage>
            <stage type="date">(15. maj 2014)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 9. uri.</stage>
            <stage type="mag"/>


            <sp xml:id="SDT6-OZFIMP-nujna-92-2014-05-15.sp1">

               <speaker>PREDSEDNIK BOJAN STARMAN:</speaker>

               <p>Vse skupaj prav lepo pozdravljam. Pričenjam 92. nujno sejo Odbora za finance in
               monetarno politiko. Opravičila se je gospa Romana Tomc ter Alenka Pavlič. Nadomestno
               mesto Alenke Pavlič pa je prisoten gospod dr. Jože Kunič.</p>
               <p>S sklicem seje ste prejeli predlagan dnevni red seje odbora. Ker v poslovniškem roku
               nisem prejel predlogov za spremembo dnevnega reda ugotavljam, da je določen takšen
               dnevni red seje, kot ste ga prejeli s sklicem.</p>
               <p>Prehajamo na <title> 1. TOČKO DNEVNEGA REDA – TO JE PREDLOG ZAKONA O SPREMEMBAH IN
                  DOPOLNITVAH ZAKONA O IZVRŠEVANJU PRORAČUNOV REPUBLIKE SLOVENIJE ZA LETI 2014 IN
                  2015, NUJNI POSTOPEK. </title>Predlagatelj zakona je vlada. K obravnavi te točke so
               bili vabljeni Ministrstvo za finance ter Zakonodajno-pravna služba. Prejeli ste
               naslednja gradiva: Predlog zakona, ki je objavljen na spletni strani Državnega zbora
               v Poročevalcu z dne, 8. maja 2014, mnenje Zakonodajno-pravne službe z dne, 14. maja
               2014 ter mnenje Komisije državnega sveta za gospodarstvo, obrt, turizem in finance z
               dne 15. maja 2014. Danes ste prejeli tudi amandmaje Poslanske skupine SDS k 3., 4. in
               7. členu ter amandmaje Poslanske skupine Nepovezanih poslancev k 1., 3., 5., 6., 7.,
               8. in 9. členu ter pregled amandmajev z dne 15. maja 2014.</p>
               <p>Pričenjam torej drugo obravnavo predloga zakona in najprej dajem besedo predstavniku
               vlade, Ministrstvu za finance, gospa Mateja Vraničar, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp2">

               <speaker>MAG. MATEJA VRANIČAR:</speaker>

               <p>Hvala lepa gospod predsednik za besedo. Dobro jutro vsem skupaj.</p>
               <p>Zakon o izvrševanju proračunov vsebuje določbe, ki posegajo na različna področja,
               njihov namen pa je zagotoviti nemoteno izvrševanje proračuna tako, kot je bil
               sprejet.</p>
               <p>Tekom izvrševanja zakona v prvih mesecih letošnjega leta in upoštevaje tudi potrebne
               prilagoditve zaradi razveljavitve Zakona o davku na nepremičnine, je vlada <stage type="mag"/> (nadaljevanje) ocenila, da je potrebno
               Zakon o izvrševanju proračunov v nekaterih točkah dopolniti oziroma spremeniti, zato
               predlaga predloženi zakon.</p>
               <p>Kot rečeno, vsebina zakona posega na najrazličnejša področja. Najprej se določa nov
               namenski prihodek proračunskega sklada za štipendije, kar je posledica sprememb
               Zakona o urejanju trga dela. Nadalje se nekoliko spreminjajo pravila za oddajo
               javnega naročila. Ugotavljamo namreč, da je veliko sredstev v finančnih načrtih
               proračunskih uporabnikov blokiranih zaradi tega, ker morajo po veljavnih pravilih
               biti najprej zagotovljene pravice porabe, šele nato se lahko izvede javno naročilo.
               Ni pa rečeno, da bodo te pravice porabe do konca leta tudi dejansko porabljene
               oziroma uporabljene. Zaradi tega se to pravilo spreminja na način, da se javno
               naročilo lahko začne, če se utemeljeno pričakuje, da bodo sredstva za izvedbo
               projekta pridobili iz naslova presežnih pravic porabe iz 7. člena. Gre predvsem za
               izboljšanje možnosti črpanja EU sredstev.</p>
               <p>Po drugi strani pa ugotavljamo, da nekateri proračunski uporabniki neupravičeno
               zamujajo z vlaganjem zahtevkov za povračilo sredstev v državni proračun. Namreč pri
               črpanju EU sredstev je sistem tak, da najprej sredstva založimo iz državnega
               proračuna. Ko je storitev opravljena oziroma blago dobavljeno, pa je treba sestaviti
               zahtevek za povračilo v državni proračun, da refondiramo sredstva iz evropskega
               proračuna. In ugotavljamo, da nekateri proračunski uporabniki v veliki meri
               uporabljajo sistem predplačil, zato da dobijo čim prej izplačilo iz državnega
               proračuna, vendar potem teh zahtevkov za povračilo pa ne vlagajo in zato zaostrujemo
               pogoje za odobravanje predplačil. Nadalje je potrebno zaradi tega, ker se Družba za
               upravljanje terjatev bank Slovenije vključuje v sklop nefinančnih družb v lasti
               države za katere je treba z Zakonom o izvrševanju proračuna določiti zgornji limit
               možnega zadolževanja in to ob sprejetju zakona ni bilo upoštevano, zato predlagamo,
               da se te zgornji limiti zadolževanja nefinančnih družb v lasti države povečajo iz 1,2
               milijarde na 2 milijardi. Spreminja se člen, ki določa način priprave kadrovskih
               načrtov, obstoječi 51. člen je namreč zelo restrektiven kar se tiče zniževanja
               števila zaposlenih oziroma zniževanja mase sredstev za plače in se nanaša na vsa
               sredstva ne glede na to iz katerega vira so plače financirane. V nekaterih primerih
               se je izkazalo, da je ta rešitev preveč restriktivna. Predvsem gre za primere ko se
               plače financirajo iz sredstev mednarodnih donacij ali evropskih sredstev ali pa če se
               plače financirajo iz nejavnih sredstev. Tak primer so na primer domovi za starejše
               občane ali pa nekateri zavodi na področju kulture, ki ne prejemajo proračunskih
               sredstev za financiranje plač. Namen določbe pa je bil v bistvu, da se omejijo
               proračunski viri za plače v javnem sektorju.</p>
               <p>Z novim 64.a členom omogočamo za potrebe servisiranja javnega dolga, da lahko iz b
               bilance prerazporedimo sredstva v c bilanco in s 73.a členom omogočamo, da se
               presežki prihodkov nad odhodki iz preteklih let pri posrednih proračunskih
               uporabnikih upoštevajo pri določanju višine transferov, ki jih te posredni
               proračunski uporabniki dobijo iz državnega proračuna. <stage type="mag"/> (nadaljevanje) Nerazumljivo namreč je, da nekateri posredni
               proračunski uporabniki izkazujejo zelo visoke presežke prihodkov nad odhodki iz
               preteklih let in ocenjujemo, da je potrebno dati možnost, bodisi ustanovitelju bodisi
               pretežnemu financerju, da te rezerve pri financiranju tekočega poslovanja upošteva.
               Določba ni zavezujoča v smislu, da bi bilo nujno potrebno znižati transfere za vse
               presežke ampak je opcijska, torej daje možnost ustanovitelju oziroma pretežnemu
               financerju, da zadevo uredi.</p>
               <p>Dodatno je treba prilagoditi tudi sankcije za primer, če posredni uporabnik
               proračuna, ki plače financira iz sredstev prodaje blaga in storitev ne vodi ločenega,
               ne zagotavlja ločenega računovodskega spremljanja dejavnosti.</p>
               <p>To je okvirna vsebina zakona, o amandmajih pa pri posameznih členih. Hvala.</p>
            </sp>
            <sp xml:id="SDT6-OZFIMP-nujna-92-2014-05-15.sp3">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi besedo predstavnica Zakonodajno-pravne službe? Gospa mag. Sonja Bien Karlovšek,
               izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp4">

               <speaker>MAG. SONJA BIEN KARLOVŠEK:</speaker>

               <p>Hvala za besedo.</p>
               <p>Torej, v skladu s Poslovnikom je Zakonodajno-pravna služba izdala pisno mnenje, ki ga
               na temu mestu ne bi povzemala v podrobnostih, ker je večina pripomb, ki smo jih
               izrazili v mnenju ustrezno upoštevanih v amandmajih, ki jih je vložila Poslanska
               skupina Nepovezanih poslancev.</p>
               <p>Tako da bi zdaj opozorila samo na tiste stvari, ki niso bile upoštevane, prav tako pa
               moram povedati, da opozorilo, ki smo ga dali v uvodu našega mnenja, glede sklica na
               51. člena v sedanjem 75. členu Zakona o izvrševanju proračunov za leti 2014 in 2015
               ne bo več aktualno, če bo sprejet amandma k 5. členu, kot ga je predlagala Poslanska
               skupina Nepovezanih poslancev. Sicer pa ponavljamo pripombe k 2. členu, h kateremu
               amandma ni predlagan in sicer, da ostaja nejasno na katere okoliščine se bo vezalo
               utemeljeno pričakovanje, da se bodo sredstva za razpis javnega naročila pridobila iz
               naslova presežnih pravic porabe.</p>
               <p>Prav tako ponavljamo pripombo, ki smo jo že dali k 5. členu, ki spreminja drugi
               odstavek 51. člena Zakona in sicer, da v zakonu niso določena vsebinska merila se
               pravi / Nerazumljivo./ lahko predstojnik neposrednega uporabnika proračuna v
               izhodiščih za pripravo kadrovskega načrta določil, da se opcijsko znižanje ne nanaša
               tudi na te vire financiranja za plače zaposlenih, ki so izrecno našteti. Kar bi lahko
               vodilo do neenake obravnave oziroma do neenakega položaja zaposlenih pri posrednih
               uporabnikih proračuna. Prav tako ponovno opozarjamo na pripombo, dano k 6. členu, ki
               predstavlja izjemo od sistemske prepovedi Zakona o javnih financah, tukaj smo že
               opozorili, da po sistemskem zakonu bi v teh primerih morala vlada sprejeti ukrepe za
               uravnoteženje proračuna, ki so določeni v 40. členu zakona. V končni fazi predlagati
               tudi Državnemu zboru rebalans proračuna, zato ta določba načenja vprašanje razmerij
               med posameznimi vejami oblasti. Opozarjamo tudi posebej na to, da bo v temu primeru o
               prerazporeditvi lahko samostojno odločalo Ministrstvo za finance in ne Vlada.</p>
               <p>Pri 7. členu, kjer so vloženi amandmaji, ki so šli v smeri jasnosti in natančnosti te
               pravne norme pa ponavljamo to temeljno pripombo, ki se nanaša na vprašanje
               smiselnosti oziroma potrebnosti te določbe glede na to, da so posredni uporabniki
               proračuna neprofitne organizacije. Hvala.</p>
            </sp>
            <sp xml:id="SDT6-OZFIMP-nujna-92-2014-05-15.sp5">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi besedo… Predstavnika Državnega sveta, ne vidim zato predlagam <stage type="mag"/> (nadaljevanje) odboru, da po končani razpravi o členih v
               skladu s tretjo alinejo 128. člena Poslovnika glasujejo o vseh členih. Če kdo temu ne
               nasprotuje… Ne. Prehajamo torej na razpravo o členih predloga zakona ter razpravo in
               glasovanje o vloženih amandmajih. Prvi se je k razpravi… No, prehajamo na razpravo o
               členih predloga zakona ter razpravo in glasovanje o vloženih amandmajih.</p>
               <p>In v razpravo dajem 1. člen in amandma Poslanske skupine Nepovezanih poslancev.
               Izvolite, če želi kdo… Gospod Šircelj se je javil za razpravo.</p>
            </sp>
            <sp xml:id="SDT6-OZFIMP-nujna-92-2014-05-15.sp6">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa spoštovani predsednik, kolegi in kolegice.</p>
               <p>Državna sekretarka s kolegico iz Ministrstva za finance, lep pozdravljeni.</p>
               <p>Zdaj, mi dobivamo po nujnem postopku spremembe Zakona o izvrševanju proračuna na
               klop, dogovarjamo pa se in odločali pa naj bi o precej pomembnih zadevah. Prvič naj
               bi odločali o tem na kar je opozorila tudi Zakonodajno-pravna služba, da bo prišlo do
               centralizacije odločanja predvsem zaradi tega, ker bo Ministrstvo za finance imelo
               vlogo, ki bo samo določalo o prerazporeditvah sredstev, kar seveda z drugimi besedami
               pomeni, da proračun Republike Slovenije ne bo več takšen kakršnega smo dejansko tukaj
               sprejeli in bo precej drugačno od dejanskega stanja. To je najmanjši ali pa eden
               manjših problemov tega zakona.</p>
               <p>Drugi pomemben problem in druga težava je, da se dejansko s tem Zakonom o izvrševanju
               proračunov Republike Slovenije za leti 2014 in 2015, država še bolj zadolžuje. In
               tukaj je vprašanje kdo daje danes moralno pravico, da se bo država še bolj zadolžila
               in da jo bo zadolžila ta Vlada, Vlada Alenke Bratušek v odstopu.</p>
               <p>Jaz mislim, da tukaj bi bilo potrebno zelo natančno pojasniti s strani Ministrstva za
               finance kaj to vpliva na celotni dolg države. Kakšen je načrt odplačevanja teh
               dolgov? Koliko obresti bodo plačevali prihodnji rodovi? In, kdo daje tej Vladi Alenke
               Bratušek to pravico, da breme prenaša na prihodnje rodove. Breme odplačevanja, bremen
               ne razvoja, breme tega, da se dejansko na podlagi obstoječih številk, skoraj devet
               milijard se je ta vlada zadolžila, devet milijard, gospodje. Ta vlada je zadolžila
               vsakega posameznika za štirinajst tisoč evrov, vsak novorojenček ima že dolg
               štirinajst tisoč evrov v tej državi. Od leta 2008 do leta 2014 se je dolg povečal za
               dvajset milijard in zdaj ga še povečujemo za eno milijardo. In potrebno je tukaj
               odgovoriti na ta vprašanja, treba je odgovoriti zaradi tega, ker Vlada Alenke
               Bratušek nima danes več moralne pravice, da zadolžuje prihodnje rodove v
               Sloveniji.</p>
               <p>In tukaj je potrebno premisliti ali smo mi poslanske in poslanci tisti, ki bodo to
               enostavno potrdili ali bodo enkrat rekli dovolj je, stop zadolževanju. Kot kaže Vlada
               Alenke Bratušek misli, da ne, da se lahko gremo za trideset milijard in tako naprej.
               Kakšen je način, kakšen je načrt odplačevanja dolga tudi v okviru nove določbe
               evropske komisije, ki bo začela veljati leta 2015 in bodo morale vse države, ki imajo
               javni dolg <stage type="mag"/> (Nadaljevanje) večji od
               60%, zmanjševati javni dolg za 5% vsako leto. In to seveda pomeni, da bo morala
               država plačati 450 milijonov vsako leto samo zato, da bo zmanjšala javni dolg. Naša
               država ima že danes 81% bruto družbenega proizvoda, opredeljen kot javni dolg. Koliko
               se bo povečal sedaj javni dolg s tem? Za koliko? In kaj to dejansko pomeni za celotno
               bilanco, da tako rečem, javnega dolga, koliko bomo plačevali anuitet, koliko bomo
               plačali obresti vsako leto. Prosim, izračunaj. To je prava zadeva. Ker to gre v javni
               dolg in ni finančne institucije kot je družba za opravljanje terjatev bank.</p>
               <p>Naslednje vprašanje. Se pravi, jaz želim, da Ministrstvo za finance, da Vlada Alenke
               Bratušek točno pove zakaj, kateri so glavni razlogi za to, kaj to pomeni za javno
               bilanco, koliko se bo vsako leto plačevalo obresti, koliko se bo vsako leto plačevala
               anuiteta, skratka prosim, račune je treba dati na mizo.</p>
               <p>Drugo vprašanje je. Družba za opravljanje terjatev bank, glede na to, da Ministrstvo
               za finance in Banka Slovenije tej družbi niso dali vseh relevantnih podatkov, družba
               ni mogla narediti revizije in to je bilo dejansko, zapisano je tudi to v njihovem
               poročilu in zaradi tega niso izdali revizijskega poročila, nimajo revizije. Razlogi
               so, ker niso dobili podatkov od Ministrstva za finance in Banke Slovenije.</p>
               <p>Drugo. Kakšen je načrt v zvezi z Družbo za opravljanje terjatev bank. Družba za
               opravljanje terjatev bank v skladu z zakonom, ki določa upravljanje s terjatvami bank
               in tudi ustanovitev te družbe, lahko počne različne zadeve. Med drugim lahko tudi
               dokapitalizira banke. Med drugim lahko ustanavlja druge pravne osebe zato, da bodo
               upravljali s premoženjem, ki je preneseno na to. Na podlagi informacij, ki so na
               spletni strani, je bilo tej družbi rečeno s strani ministrstva za finance, v mesecu
               aprilu im maju, da bo ta družba dokapitalizirala banke. In zato je bilo potem v
               mesecu juniju, leta 2013, dejansko to prekinjeno. Družba seje za to pripravljala.
               Zanima me na podlagi te zadolžitve, kakšno vlogo bo imela Družba za opravljanje
               terjatev bank, kaj bo delala. Kaj bo delala, če še zdaj nima niti podatka o tem
               kakšna je vrednost prenesenih sredstev zaradi tega, ker so za to vrednost odgovorne
               seveda poleg mednarodnih institucij, Ministrstvo za finance, Banka Slovenije, itn.,
               in ta družba pač dobi papir, dobi kreditno mapo in nima pravice reči, veste kaj, ta
               ocena je napačna, ta bi bila lahko drugačna, tukaj imamo dvom v to, ampak enostavno
               dobili vse zadeve. In kakšen je plan te družbe? Kakšen je plan te družbe in ne more
               korigirati teh ocen? Kakšen je plan te družbe v prihodnje? Dali bomo možnost
               zadolžitve, vse skupaj za dve milijardi, kolikor razumem. Kaj bo počela s temi dvemi
               milijardami? Ali bo dokapitalizirala banke? Ali bo začela upravljati premoženje? Ali
               bo to vlagala v te družbe ta podjetja, ki so prenesena na to družbo? Kaj bo počela?
               Ali bo samo največji nepremičninski agent v Sloveniji in prodajala stara skladišča?
               Prosim, jaz bi rad zelo natančne odgovore na ta vprašanja, ki so povezana z dodatnim
               zadolževanjem te države. Eno, kot sem rekel, je vprašanje vpliv na dolg, vpliv na
               obresti in kako bo država to odplačevala? Drugo je vprašanje kaj bo ta družba počela
               s tem denarjem? Kakšen je njen načrt? Kakšen je poslovni načrt za leto 2014 in za
               leto 2015? To je seveda temelj tega zakona in jaz mislim, da <stage type="mag"/>(Nadaljevanje) bi bil potreben danes resen razmislek o
               tem, kaj bo ta Vlada s tem denarjem dejansko počela.</p>
               <p>Drugo je vprašanje zaostrovanja pogojev črpanja EU sredstev za predplačila. Ocena,
               koliko bo to vplivalo na črpanje. Vemo, da črpanje ni v Sloveniji optimalno, vemo, da
               ni takšno, da bi morala Slovenija zaradi tega biti v investicijskem ciklusu, tu pa še
               zaostrujemo te pogoje. Zanima me, kakšen je vpliv, in zanima me, kako bo Vlada rešila
               neoptimalno, kako bo rešila neučinkovito črpanje evropskih sredstev, ki danes
               dejansko obstajajo. Črpanje evropskih sredstev je zdaj pri kabinetu predsednice
               Vlade, predsednice Alenke Bratušek. Kaj je naredila s tem? Kako je povečala
               učinkovitost? Ali je bolj optimalno zdaj ali je manj optimalno? Kaj je s 175 ali 185
               milijoni, ki jih Slovenija ne more črpati in ostajajo v Bruslju? In projekti, tisti,
               ki so pripravljeni, ne morejo biti končani, in kdo je odgovoren za to.</p>
               <p>Tretje vprašanje je vprašanje vpliva odločitve, da se bodo posrednim proračunskim
               uporabnikom vzela določena sredstva, na poslovanje teh posrednih proračunskih
               uporabnikov in na kvaliteto storitev za državljanke in državljane. Kaj bo to dejansko
               pomenilo?</p>
               <p>To so temeljna vprašanja, predsednik. Jaz sem si dovolil, tako kot je že v navadi na
               tem odboru, da sem k 1. členu dal najbolj temeljne pomisleke in predloge. In tu moram
               povedati glede prvega predloga, to je glede dodatnega zadolževanja, smo v Slovenski
               demokratski stranki odločno proti. Treba je reči »stop« dodatnemu zadolževanju! Stop!
               Stop dodatni birokraciji! In stop dvigovanju davkov, ker zaradi tega zadolževanja
               bomo na koncu spet dvigovali davke. Hvala lepa.</p>
            </sp>
            <sp xml:id="SDT6-OZFIMP-nujna-92-2014-05-15.sp7">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Šircelj.</p>
               <p>Gospod Vizjak je naslednji.</p>
            </sp>
            <sp xml:id="SDT6-OZFIMP-nujna-92-2014-05-15.sp8">

               <speaker>MAG. ANDREJ VIZJAK (PS SDS):</speaker>

               <p>Spoštovani! Res naravnost neverjetno, s kakšno lahkoto Vlada sprejema – jaz pa upam,
               da ta prestreljena koalicija več ne bo potrjevala nedopustnih posegov v javne finance
               in možnosti nadaljnjega zadolževanja tudi posrednih proračunskih uporabnikov države
               in ne finančnih družb.</p>
               <p>Torej, če pogledamo obstoječi 44. člen Zakona o izvrševanju proračuna, ta omejuje
               možnost oziroma višino zadolžitev v letošnjem letu teh posrednih uporabnikov
               proračuna države in ne finančnih družb, v katerih ima država prevladujoč vpliv, na
               1,2 milijarde evrov skupaj. Zdaj Vlada predlaga, da se za letos dvigne ta vsota na 2
               milijardi, to se pravi, za 800 milijonov evrov. Prav tako Vlada predvideva dvig teh
               zneskov za prihodnje leto, se pravi, za leto 2015, s 700 milijonov evrov na milijardo
               evrov, se pravi, za 300 milijonov evrov. Pri tem pa, spoštovana državna sekretarka,
               Vlada niti z eno samo besedico ne specificira namena, za kaj se bo ta sredstva
               porabilo. Nanašajo se na DUTB, se pravi, na Družbo za upravljanje terjatev bank, in
               če je Vlada vedela, da potrebuje za letos – se pravi, mi smo zdaj že sredi maja leta
               2014 -, da potrebuje za leto 2014 dodatnih 800 milijonov evrov, vas prosim oziroma
               celo predlagam, spoštovani, proceduralno, da Vlada specificira teh 800 milijonov
               evrov do evra natančno, zakaj jih bo DUTB potrebovala za zadolžitev. Nedopustno je
               namreč, da kar tako dajemo neke bianko menice podjetjem, pri čemer pa odpravimo
               poslance z neverjetno lahkoto, recimo, ko govorimo <stage type="mag"/> (nadaljevanje) o tem gradivu oziroma tem zakonu, ki je danes pred
               nami. Poglejte kaj piše v uvodu: Cilji, načela in poglavitne rešitve predloga zakona.
               Ker se bo morala DUTB, se pravi ta družba za uveljavljanje terjatev bank zaradi
               izvajanja nalog pač v svojem zakonu v letu 2014 dodatno zadolžiti, je treba povišati
               tudi obseg možnega zadolževanja nefinančnih družb v pretežni lasti države. Veste, to
               je ravno tako, kot bi k meni prišel moj sin in bi rekel: Ati, jaz potrebujem še
               dodatnih, ne vem, tisoč evrov, daj mi jih. In mene ne bi smelo zanimati za kaj jih bo
               porabil, za kaj jih rabi, nič. Tako jaz pač, pa je moj sin, denarja ne dam, niti evra
               ne. Tule pa vlada napiše, da kar se bo morala DUTB, nič ne piše za kaj, za katere
               namene, ali je to upravičeno ali neupravičeno. Glejte, nič. In mi poslanci smo tukaj
               kot ene ovce, po domače povedano, ki bomo pritisnili, jaz seveda ne bom, upam, da
               tudi vi ne, dokler ne dobimo detajlnih pojasnil čemu bo ta denar namenjen. Ali bo to
               spet polnjenje nekega žaklja brez dna. Ali veste kolikokrat smo že v tem parlamentu
               požegnali dokapitalizacijo slovenskih bank v preteklosti. In kaj se je zgodilo – da
               jih zdaj rešujemo preko DUTB-ja, spet na isti način, da polnimo pravzaprav neke kvote
               zadolževanja, tudi tega DUTB-ja, pri čemer niti približno ne vemo zakaj, ker že
               potrebujejo gospodje, pri čemer vsi vemo, da so ti v DUTB-ju razmeroma dobro plačani,
               da za eksterne storitve pravzaprav, to se pravi za neke outsorsinge porabljajo
               milijone evrov sredstev, in nas tukaj ne sme niti zanimati podroben razrez te dodatne
               kvote zadolževanja teh institucij. In na koncu, spoštovani, bodo to vse plačali
               slovenski davkoplačevalci, ki že danes ječijo pod bremeni davkov, ki se samo
               dvigujejo, da ne govorim tudi o administrativnih bremenih.</p>
               <p>In potem se zgodi to, kar se je včeraj zgodilo, spoštovani predsednik, jaz ne morem
               mimo tega, ker je to zelo povezano, da nas minister Omerzel obvestil, da ni načrtoval
               v svojem proračunu 115 milijonov evrov za subvencioniranje dijaških in študentskih
               prevozov, za nujno vzdrževanje železnic in železniške infrastrukture in kaže s prstom
               na druge, na predsednico Vlade in ministra za finance, da mu naj zagotovijo ta
               sredstva, saj se bo vse ustavilo v tej državi. Pa jaz ne vem ali je v vladi otroški
               vrtec, da niti ne ve kaj mora kdo delati, ko sprejema proračun, da načrtuje sredstva
               za svoje aktivnosti, sicer naj jih ne načrtuje. Zamislite si, da bi ministrica za
               delo načrtovala sredstva za subvencijo brezposelnim tako za približno prvih 5
               mesecev, kaj bo pa ostalih 7, bomo pač pritisnili kasneje na ministra, da bo
               izpljunil tisti preostanek. Poslušajte, to je neodgovorno načrtovanje, kot je to
               neodgovorno načrtovanje. In potem se čudimo da nam nihče ne verjame, da bo
               primanjkljaj res takšen, kot ga načrtujemo, ker se kaže zdaj da ne bo, da bo bistveno
               večji, tudi in tudi kakšna tveganja to postavlja. Mene tudi zanima kakšno tveganje za
               državni proračun predstavlja to dodatno zadolževanje, ker vemo, da je DUTB v 100%
               državni lasti. Če se ta nekaj zalomi bo to imelo kolaps za javne finance, kot jih bo
               imelo kolaps katerekoli družbe v 100% državni lasti.</p>
               <p>Spoštovani, jaz mislim, da ne samo stop novim davkom, kar v celoti podpiram, pa ne
               stop tudi novemu zadolževanju, ampak tudi stop takšnim nepreglednim, nejasnim,
               nevarnim, da ne govorim uničujočim predlogom, ki dajejo bianko menico vsem, ki
               razpolagajo z javnim denarjem, tudi tej DUTB družbi. Ko smo že v vladi Janeza Janše
               načrtovali ustanovitev slabe banke, ki jo je, mimogrede, sedanja predsednica Vlade
               blokirala do tega, da je to vodila na Ustavno sodišče, oziroma, ja, na Ustavno
               sodišče, smo načrtovali predvsem precej bistveno bolj transparenten način poslovanja
               tega. Čisto drugače, zdaj pa je izvajanje tega takšno, da noben od nas ne ve nič,
               samo tukaj pridemo in ugotovimo, da rabijo dodatnih 800 milijonov za <stage type="mag"/> (nadaljevanje) zadolževanje. Spoštovana državna
               sekretarka, pojasnite nam izjemno natančno, vsaj za leto 2014 argumente, številke in
               projekte, za katere potrebuje DUTB dodatno poroštveno kvoto.</p>
            </sp>
            <sp xml:id="SDT6-OZFIMP-nujna-92-2014-05-15.sp9">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Vizjak. Gospod Frangež, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp10">

               <speaker>MATEVŽ FRANGEŽ (PS SD):</speaker>

               <p>Jaz moram priznati, da se moram danes v veliki meri strinjati z opozorili kolegov iz
               opozicije. Zakon je v svojih obrazložitvah zelo skop. In zato so na mestu opozorila,
               ki smo jih doslej slišali, tako glede predvidenega povečanja obsega možnega
               zadolževanja za posredne proračunske uporabnike in nefinančne družbe, kjer iz
               obrazložitve res vidimo, da gre zgolj informacijo, da gre za DUTB. Tudi tukaj se
               moram strinjati, da bi Državni zbor moral imeti več informacij o procesih, ki
               potekajo v tej družbi. Bi pa na tem mestu vendarle dal drobno pripombo, da mislim, da
               problemi, ki izhajajo iz premajhne transparentnosti pri delovanju in poslovanju slabe
               banke izvirajo iz slabega zakona. Sedaj boste seveda odgovorili, leto dni ste v tej
               vladi in bi že zdavnaj lahko popravili, bom rekel, ta zakon. Jaz moram reči, da smo
               Socialni demokrati to tudi v okviru pogajanj v koalicijski pogodbi tudi predlagali.
               Ne samo z vidika transparentnosti, pač pa tudi z vidika namena in nalog Družbe za
               upravljanje terjatev bank.</p>
               <p>Zato mislim, da bi bilo izjemno dobrodošlo, da se vsaj Odbor za finance in monetarno
               politiko, podobno kot smo enkrat že storili, seznani pravzaprav z delom Družbe za
               upravljanje terjatev bank in pridobi natančnejše informacije tudi o vprašanjih, ki
               sta jih sprožala doslej gospod Šircelj in gospod Vizjak v kontekstu zakaj in zakaj
               natančno je potrebno povečanje obsega zadolževanja.</p>
               <p>V tem kontekstu imam še eno drobno vprašanje. Sedaj imamo mi v tem 4. členu oziroma
               če se ne motim 44. členu zakona pravzaprav povečanje dovoljenega obsega zadolževanja,
               kot tudi izdaje poroštev drugim fizičnim in pravnim osebam. Moja domneva je, da je
               pravzaprav to generalno pravilo in da obeh operacij, se pravi zadolževanje na eni
               strani in poroštev na drugi strani pač v smislu tega mandata ne ločujemo. Pa
               vendarle, bi me zanimalo ali je v tem kontekstu predvideno tudi dejansko povečanje
               poroštev. V kolikor ne in gre izključno za zadolževanje predlagam, da se to ustrezno
               korigira tudi v tekstu.</p>
               <p>Dotaknil bi se še vprašanja posega v privarčevana sredstva, presežke posrednih
               proračunskih uporabnikov. Gre za materijo, ki jo ureja 7. člen zakona, ki je danes
               pred nami oziroma novi 73.a člen zakona. Na to se nanašata tudi dva amandmaja, in
               sicer predlog Slovenske demokratske stranke, da se člen črta in pa predlog skupine,
               kaj pa vem kateri so ti poslanci, ki, domnevam, sledijo opozorilom Zakonodajno-pravne
               službe. Pa vendarle bi vprašal ali je ta operacija res natančno premišljena. Mi smo
               že hitro po tem, ko je Ustavno sodišče razveljavilo zakon o davku na nepremičnine,
               seveda, bili soočeni s tem, da je potrebno najti sredstva, ki bodo izpad iz naslova
               tega davka vsaj približno nadomestila. Kljub nekaterim, tudi drugačnim, idejam se je
               potem Vlada odločila za serijo ukrepov in dejansko je današnji ZIPRS v pomembnem delu
               tudi implementacija teh zavez. <stage type="mag"/>
               (nadaljevanje) Želel bi opozoriti na to, da smo pravzaprav tik po začetku seje dobili
               tudi opozorila skupnosti socialnih zavodov Slovenije, ki opisujejo v svojem dopisu
               primere, denimo domov starejših občanov, ki so iz sredstev stanovalcev pravzaprav
               nekaj let varčevali denimo za to, da si zagotovijo sredstva za obnovo kopalnic, danes
               ta člen pravzaprav ta sredstva obravnava kot presežke, v katere lahko poseže država
               in jaz soglašam s tistimi, ki menijo, da je to problematično. Zato bi si želel tukaj
               nekoliko natančnejše norme in pozval k prizadevanju, da pridemo do jasnejše formacije
               o tem, kdaj je mogoče, bom rekel poseči v tovrstna sredstva, res pa je, da jaz 73.a
               člen že v osnovi berem bolj skopo, kot ga razumem iz opozoril skupnosti socialnih
               zavodov Slovenije ampak, ker gre za precej kompleksno formulacijo, bi vendarle želel,
               da dileme v zvezi s tem zelo jasno razčistimo.</p>
               <p>Glede določil v 44. členu zakona, pa sem osebno odprt tudi zato, da morebiti sejo za
               nekaj časa prekinemo in damo Vladi možnost in predsedniku odbora, da na sejo povabijo
               predstavnike Družbe za upravljanje terjatev bank in postrežejo z informacijami, ki so
               jih predhodniki v svoji razpravi zahtevali.</p>
            </sp>
            <sp xml:id="SDT6-OZFIMP-nujna-92-2014-05-15.sp11">

               <speaker>PREDSEDNIK BOJAN STARMAN:</speaker>

               <p>Hvala lepa. Mislim, da ne bomo izvedeli nič posebnega tudi, če jih povabimo, ne bomo
               mogli tehnično zagotoviti potem potrebnih prevodov, pa vse teh stvari tako, da bi to
               preveč zakomplicirali. Jaz osebno bom raje podprl člen SDS, ki ne dovoljuje
               povečanega zadolževanja, pa bo ta problem rešen. Samo na kratko. Naslednji,
               prosim.</p>
            </sp>
            <sp xml:id="SDT6-OZFIMP-nujna-92-2014-05-15.sp12">

               <speaker>MAG. ANDREJ VIZJAK (PS SDS):</speaker>

               <p>Saj so tudi Slovenci v tej DUTB. Tako, da jaz mislim, da ne bi bilo tehničnih težav s
               tem in v celoti podpiram to stališče, izjemoma sicer ampak podpiram. S poslancem
               Frangežem se velikokrat ne strinjava, zdaj, ko so pa v odstopu pa čedalje večkrat,
               saj to je zanimivo. Tako, da jaz v celoti podpiram to, da bi dejansko tudi s strani
               DUUTB-ja Slovenskih predstavnikov v tej družbi, saj verjetno vedo za kaj se gre,
               dobili dodatna pojasnila. In odpade, spoštovani predsednik, ta priročen argument, da
               nimamo ustrezne tehnike ali tehničnih možnosti, da bi to naredili.</p>
            </sp>
            <sp xml:id="SDT6-OZFIMP-nujna-92-2014-05-15.sp13">

               <speaker>PREDSEDNIK BOJAN STARMAN:</speaker>

               <p>Hvala lepa. Vse je možno, če je res želja. Vseeno bi pa dal besedo še naslednjemu…
               Gospa Brunskole, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp14">

               <speaker>RENATA BRUNSKOLE (PS PS):</speaker>

               <p>Hvala lepa. Prav lepo pozdravljeni. Glede na sedanje razprave kolegov, bi tudi sama v
               imenu Pozitivne Slovenije predlagala, da bi spoštovani gospod predsednik, dali besedo
               Vladi in da mogoče nekatere zadeve in vprašanja, ki so bila podana in tudi dvomi
               oziroma tudi razprava kolega Frangeža, da se v povezavi s tem le da besedo Vladi in
               po tem Vlada nekako pove kaj je možno, da sedaj da odgovor oziroma ali je potrebno
               tudi prisotnost še predstavnikov tako DUTB-ja in ostalih, če je temu tako. Tudi mi
               soglašamo s tem, sicer pa, da se s strani Vlade poda ustrezno obrazložitev.</p>
            </sp>
            <sp xml:id="SDT6-OZFIMP-nujna-92-2014-05-15.sp15">

               <speaker>PREDSEDNIK BOJAN STARMAN:</speaker>

               <p>Hvala lepa. Tudi jaz bom dal besedo Vladi, najprej bi pa rad dal besedo še dvema
               prijavljenima razpravljavcema, potem pa Vladi, potem bomo pa naprej se dogovorili
               kaj, kako naprej s to sejo. Gospod Horvat, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp16">

               <speaker>JOŽEF HORVAT (PS NSi):</speaker>

               <p>Hvala, gospod predsednik! Spoštovana državna sekretarka, spoštovane kolegice in
               kolegi! Ja, tudi sam pričakujem, gospod predsednik, da boste ta proceduralni predlog,
               ki je bil z dveh strani posredovan, da boste dali na glasovanje po razpravi
               poslancev. Podpiram, že kar zdaj povem, podpiram takšen predlog. Gre za novelo zakona
               o izvrševanju proračunov Republike Slovenije za letošnje in za naslednje leto in ta
               novela je izjemno zahtevna, izjemno kompleksna, zato, če kaj potem ne zasluži nujnega
               postopka, zasluži redni postopek. <stage type="mag"/>
               (Nadaljevanje) Redni postopek bi to moral biti. Poglejte, kolegice in kolegi,
               politična situacija v kateri se nahajamo, ni zanemarljiva in okoliščine v
               katerih…</p>
            </sp>
            <sp xml:id="SDT6-OZFIMP-nujna-92-2014-05-15.sp17">

               <speaker>PREDSEDNIK BOJAN STARMAN:</speaker>

               <p>Prosim, tišina!</p>
            </sp>
            <sp xml:id="SDT6-OZFIMP-nujna-92-2014-05-15.sp18">

               <speaker>JOŽEF HORVAT (PS NSi):</speaker>

               <p>…okoliščine v katerih sprejemamo to novelo Zakona o izvrševanju proračunov, so pač
               takšne, da se moramo zavedati, da je prišel čas, da vklopimo razum, da zavarujemo
               proračun in suverenost Republike Slovenije. Morda se to zdaj zdi nekoliko patetična
               ali kakorkoli že, ampak to lahko še nekajkrat ponovim. Gre za suverenost Republike
               Slovenije kot jo razumemo Krščanski demokrati, morda ne kot jo razume oziroma jo je
               razumela bivša predsednica Vlade s polnimi pooblastili, gospa Alenka Bratušek. Zadeve
               so zelo resne in danes se ne moremo tukaj kar recimo v uri ali dveh urah igrati z
               usodo državljank in državljanov in tudi z rodovi, ki prihajajo za nami. Zadeve so
               zelo resne. V tem času, kar ga je bilo na razpolago, da smo lahko v Poslanski skupini
               Nove Slovenije preštudirali to materijo, vključili tudi strokovne odbore, najdemo
               sicer neke, seveda tudi pozitivne stvari, da ne bom samo kritičen. Zdi se mi, da je
               dobro, da Novela Zakona ureja nov namenski prihodek in sicer se v proračunski sklad
               za štipendiranje stekajo sredstva od prispevkov, ki jih plačujejo upokojenci od
               začasnega oziroma občasnega dela. to je recimo rešitev, ki jo je potrebno podpreti.
               So pa druge zadeve, ki pa so problematične, večinoma problematične. Je še kakšna
               dobra, da bo jasno. Nekaj nam pa seveda tudi pove, da je Zakonodajno-pravna služba
               skrbno pripravila svoje poročilo, ko je študirala to novelo zakona in to poročilo
               Zakonodajno-pravne službe ni zanemarljivo, ga je treba upoštevati in terja dejansko
               veliko pozornost. Seveda sem se tudi sam oziroma poslanci Nove Slovenije smo se,
               moram kar reči, zgrozili, ko smo videli, da Novela Zakona o izvrševanju proračunov za
               letošnje in naslednje leto odpira vrata na široko za nova zadolževanja, pa bom sedaj
               tukaj tudi omenil samo DUTB. Tudi za druge, zvišuje se tudi znesek dopustnega
               zadolževanja posrednih proračunskih uporabnikov, tudi drugih, ampak posebej DUTB,
               Družba za opravljanje terjatev bank, skupaj z 1,1 milijarde evrov za ti dve leti. 1,1
               milijarda evrov. Kdo lahko meni danes garantira, da ne bo šlo to zadolževanje do
               plafona. Se pravi, letošnje leto 800 milijonov, naslednje leto 300 milijonov evrov.
               Se pravi, gre za zeleno luč, ki jo ta zakon, če bo sprejet, kar povem, da z naše
               strani, s strani Pozitivne Slovenije oziroma strani Nove Slovenije – krščanski
               demokratov, da o jasno, ne bo dobil podpore, bomo glasovali proti, ker ta zakon daje
               zeleno luč novi zadolžitvi za 1,1 milijardo evrov. In mi smo do nedavnega govorili,
               da vlada Alenke Bratušek zadolžuje to državo, davkoplačevalce, koga pa drugega, s
               hitrostjo 1 milijon evrov na uro. Sedaj govorimo o pospešku. Pospešek pomeni dvig
               hitrosti. To ni pojemek, to je pospešek, je dvig hitrosti. Ta trenutek še nisem
               izračunal kakšna bo hitrost, ko bo ta, če bo ta zakon sprejet. Bo pa več kot en
               milijon evrov na uro. Več kot en milijon evrov na uro. Mi smo sedaj tukaj slabo uro
               že in ta trenutek, v tem trenutku se je, seveda linearno gledano, Vlada nas je
               zadolžila za en milijon evrov.</p>
               <p>Tudi sam se bom dotaknil zadeve, ki jo je omenil že kolega mag. Vizjak in pokazal na
               zaskrbljenost in na zmedo, ki pravzaprav vlada na nivoju Proračuna Republike
               Slovenije. Minister Samo Omerzel gre pred kamere in pravi, dragi državljani, rad bi
               dal dijakom in študentom za <stage type="mag"/>(Nadaljevanje) prevoz, ampak nimam, ker mi, ne vem, nekdo ne da 115
               milijonov evrov. Da ne govorim o sanaciji državnih cest in tako naprej. Seveda mu
               kabinet predsednice Vlade takoj vrača, ampak mi, državljani, pa zraven gledamo. In,
               pazite, mi nismo decembra, mi smo sredi maja – sredi maja in denarja ni. Zdaj ne bom
               ponavljal, kaj vse smo govorili in opozarjali opozicijski poslanci, s strani Nove
               Slovenije, Slovenske demokratske stranke in Slovenske ljudske stranke, ko smo
               sprejemali proračunske akte. Opozarjali smo! Naj samo spomnim, generalni direktor
               DRSC-ja Gregor Ficko je najbrž moral oditi, ker je opozarjal – moral oditi, »moral«
               je poudarek -, ker je opozarjal na situacijo, vendar je bil najbrž preveč glasen, ker
               je želel državljanom dobro, in ga je bilo treba odsloviti. Da ne govorim o drugih
               resorjih, kjer ni zagotovljenega lastnega denarja, recimo, za evropske projekte.
               Ampak o tem smo že toliko govorili, da zdaj tu ne bom več izgubljal besed, čeprav bi
               bilo treba in bo še treba, če bomo želeli počrpati edina nepovratna razvojna
               sredstva, ki jih imamo, to so sredstva evropskih skladov.</p>
               <p>Torej, posebej me skrbi še 7. člen, ki je v nasprotju, kot pravi Zakonodajno-pravna
               služba, z Zakonom o zavodih. Tako za zavode drugi odstavek 48. člena Zakona o zavodih
               določa, da »sme zavod presežek prihodkov nad odhodki uporabiti le za opravljanje in
               razvoj dejavnosti, če ni z aktom o ustanovitvi drugače določeno.« To je zelo
               pomembno. Mi bi pa zdaj kar ta presežek pobrali. To se zdi ali pa sliši zelo
               simpatično morda, ampak, glejte, mi, Krščanski demokrati, vedno zagovarjamo takšno
               politiko, da tisti, ki je priden, ki je varčen, ki zna gospodariti po načelu dobrega
               gospodarja in drugih dobrih načelih, da ustvari neke presežke, da mu vendar tega ne
               moremo kar tako pobrati, ampak zagotoviti, tako kot v Zakonu o zavodih konkretno
               piše, da se ta sredstva dejansko vlagajo v razvoj dejavnosti, za katere je zavod
               ustanovljen. Predvsem, ko govorimo tu o 7. členu, imamo še kar nekaj zmed, h katerim
               je prispeval tudi – pa naj mi ne zameri – dr. Gregor Virant z odpravo plačnih
               nesorazmerij. Tu so zdaj kar velike kolobocije. Ko hodimo po terenu, osnovne šole
               protestirajo, jamrajo in pravijo, kako naj realiziramo odpravo plačnih nesorazmerij,
               ko pa nimamo denarja. Zakonodajalec je na predlog oziroma vsaj koalicijska večina je
               na predlog ministra Viranta sprejela zakon, Vlada, ki pa izplačuje, oziroma država,
               ki izplačuje konkretno plače osnovnim šolam, pa denarja ne da. Tako da je zmeda tukaj
               res popolna.</p>
               <p>Zaključujem s tem, da še enkrat povem, da Nova Slovenija-Krščanski demokrati bomo
               glasovali proti tej noveli zakona. Hvala lepa.</p>
            </sp>
            <sp xml:id="SDT6-OZFIMP-nujna-92-2014-05-15.sp19">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Horvat.</p>
               <p>Poslanca Franca Bogoviča nadomešča poslanec Mihael Prevc, Romano Tomc nadomešča
               Alenka Jeraj, mag. Stanka Stepišnika pa mag. Lejla Hercegovac.</p>
               <p>Zdaj sta prijavljena k tej splošni razpravi še gospod Pavlišič in Plevčak, vendar se
               nekatera vprašanja ponavljajo in bi mogoče bilo pametno, da zdaj damo besedo
               predstavnikom… …/Oglašanje v ozadju./… Postopkovno? Izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp20">

               <speaker>MAG. ANDREJ ŠIRCELJ (PS SDS):</speaker>

               <p>Spoštovani predsednik, dajem postopkovni predlog, in sicer, da se Zakonodajno-pravna
               služba opredeli do celotnega zakona, predvsem pa 3. točke, kjer gre za oceno
               finančnih posledic predloga zakona za državni proračun in druga javnofinančna
               sredstva. V tej 3. točki med drugim piše, da »ta novela ne bo imela neposrednih
               finančnih posledic za državni proračun ali druga javnofinančna sredstva, saj se ne
               uvaja novih prihodkov…« in tako naprej, »na odhodkovni strani<stage type="mag"/>(nadaljevanje) državnega proračuna pa ne bi imeli
               neposredne finančne učinke. Spoštovani predsednik, jaz mislim, da ta predlog zakona
               ne vključuje vseh zahtev, ki jih daje tudi formalno Državni zbor glede tega, kaj bi
               moral zakon dejansko vsebovati in vlada Alenke Bratušek je tukaj dejansko po mojem
               mnenju pripravila zakon v nasprotju s tem, zaradi tega, ker je ugotovljeno, da ta
               zakon bo imel vpliv in bo imel finančne posledice za državni proračun in druga javna
               sredstva. Če ne drugega, glejte, če se zadolžimo je treba plačevati obresti. Kar
               pomeni, da je popolnoma enostavno, da ima vpliv na finančna sredstva in na državni
               proračun, zaradi tega predlagam, da se Zakonodajno-pravna služba tudi do tega
               opredeli ali je sploh ta zakon formalno pravilno napisal in vključen v zakonodajni
               pravni oziroma v parlamentarni postopek.</p>
            </sp>
            <sp xml:id="SDT6-OZFIMP-nujna-92-2014-05-15.sp21">

               <speaker>PREDSEDNIK BOJAN STARMAN:</speaker>

               <p>Zdaj pa dajem besedo gospe Vraničar. Potem pa bomo poslušali odgovor še
               Zakonodajno-pravne službe, da bo pojasnila vprašanje, ki ste ga postavili. Izvolite,
               gospa Vraničar.</p>
            </sp>
            <sp xml:id="SDT6-OZFIMP-nujna-92-2014-05-15.sp22">

               <speaker>MAG. MATEJA VRANIČAR:</speaker>

               <p>Hvala lepa za besedo. Najprej bom začela s 4. členom oziroma z zadolževanjem. Zakon o
               javnih financah določa, da se lahko nefinančne družbe, v katerih ima država
               prevladujoč vpliv, kadar se zase, za svoje potrebe zadolžujejo oziroma kadar same za
               svoje potrebe izdajajo poroštva, zadolžujejo oziroma izdajajo poroštva le do skupne
               kvote, ki se določi z vsakoletnim zakonom o izvrševanju proračuna. To torej ni
               določena a priori dodatna zadolžitev, ampak skupna kvota preko katere vsi posredni
               uporabniki proračuna in nefinančne družbe ne morejo iti. Ne gre torej za neposredno
               zadolževanje državnega proračuna, ampak za kvoto v okviru katere posamezna družba se
               samostojna odloča ali gre v zadolžitev ali ne gre. Pred samo zadolžitvijo mora
               pridobiti soglasje oziroma stališče Ministrstva za finance po zakonu o javnih
               financah. Z zakonom o izvrševanju proračuna novembra lani je bila kvota za leto 2014
               določena v višini milijarda 200 milijonov za vse nefinančne družbe, vključujoč tudi
               DUTB. Decembra, ko je bila ugotovljena vrednost terjatev, ki jih je treba prenesti na
               DUTB so bile izvršene aktivnosti za NLB in pa za NKBM, za Abanko pa so bile zadeve
               odložene, dokler ne bo izdano soglasje Evropske komisije za ukrep državne pomoči.
               Torej ob pripravi Zakona o izvrševanju proračuna pri oblikovanju te kvote ni bilo
               mogoče upoštevati vseh pričakovanih obveznosti Družbe za upravljanje s terjatvami
               bank. In glede na to, da v letošnje leto pade prenos terjatev, predviden prenos
               terjatev Abanke in da se je v letošnjem letu začel tudi postopek v zvezi s celjsko
               banko, vlada ocenjuje, da kvota milijarda 200 milijonov za letošnje leto ne bo
               zadoščala. Nikdar do zdaj ta kvota ni bila še izkoriščena v celoti, ampak je bila
               izkoriščena v manjšem delu. Tudi za letošnje leto ni za pričakovati, da bo
               izkoriščena v celoti, obstaja pa dvom ali bo za vse nefinančne družbe zadoščala
               milijarda in 200 milijonov, kolikor je v obstoječem proračunu, zato predlagamo
               povišanje. To ne pomeni že takoj avtomatičnega zadolževanja <stage type="mag"/> (nadaljevanje) na podlagi te določbe, niti to ne pomeni
               dodatnega bremena za državni proračun ampak pomeni oblikovanje prostora oziroma
               možnosti, da DUTB v letošnjem letu sploh lahko opravi posle za katere je bila
               ustanovljena. V primeru, da se ta določba črta, do naslednje spremembe Zakona o
               izvrševanju proračunov, bo lahko DUTB izvrševala svoje aktivnosti v okviru kvote, ki
               je določena z veljavnim 44. členom. Za določene stvari bo zadoščala, vprašanje če za
               vse. Ne samo zaradi tega, ker bi se DUTB želel zadolžiti za več kot milijardo 200
               ampak zaradi tega, ker v to kvoto sodijo tudi druge nefinančne družbe in pa posredni
               uporabniki proračuna. Žal zdaj pri sebi nimam podatka o tem koliko je ta kvota v tem
               trenutku že izkoriščena, bomo pa ta podatek pripravili za razpravo na seji Državnega
               zbora.</p>
            </sp>
            <sp xml:id="SDT6-OZFIMP-nujna-92-2014-05-15.sp23">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
            </sp>
            <sp xml:id="SDT6-OZFIMP-nujna-92-2014-05-15.sp24">

               <speaker>MAG. MATEJA VRANIČAR:</speaker>

               <p>Če lahko dokončam še ostala pojasnila.</p>
            </sp>
            <sp xml:id="SDT6-OZFIMP-nujna-92-2014-05-15.sp25">

               <speaker>PREDSEDNIK BOJAN STARMAN:</speaker>

               <p>Izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp26">

               <speaker>MAG. MATEJA VRANIČAR:</speaker>

               <p>Glede na to, da določitev kvote, kot sem rekla, ne pomeni že avtomatične zadolžitve
               in ker ne vemo pod kakšnimi pogoji se bo DUTB sama, v svojem imenu in za svoj račun
               dejansko v okviru te kvote zadolžila, v tem trenutku ni mogoče dati odgovora na
               vprašanje kakšne bodo anuitete, za kakšno obdobje bo zadolžitev izvedena, na kakšen
               način, koliko bo obresti iz tega naslova, treba plačati. To so vprašanja, ki jih je
               treba nasloviti na DUTB in nanje v tem trenutku nimam odgovora.</p>
               <p>Kar se tiče črpanja evropskih sredstev. Sredstva se v letošnjem letu črpajo nekako v
               okviru predvidene dinamike. V začetku leta smo razrešili težavo v zvezi z
               zagotavljanjem sredstev slovenske udeležbe za financiranje projektov na področju
               varstva okolja oziroma regionalnega razvoja, tako da so tudi te pogodbe podpisane in
               dela tečejo. Zaradi tega ocenjujem, da predlagana sprememba 28. člena ne bo vplivala
               na samo črpanje, bo pa pospešila vlaganje zahtevkov za povračilo v državni proračun.
               Mi moramo, če želimo voditi odgovorno proračunsko politiko, na eni strani strmeti k
               čim učinkovitejšemu, čim boljšemu črpanju evropski sredstev, po drugi strani pa
               moramo tudi preprečiti situacijo, da bi na račun prevelikega zalaganja iz državnega
               proračuna ustvarjali presežni deficit iz tega naslova, kar bi se v primeru da nebi
               bili zahtevki za povračilo pravočasno vloženi, dejansko tudi dogajalo.</p>
               <p>Kar se tiče 185 milijonov zadržanih sredstev. Aktivnosti v sodelovanju z Evropsko
               komisijo tečejo, vendar podrobnosti v zvezi s tem pozna Služba za razvoj in
               kohezijsko politiko.</p>
               <p>V zvezi s 7. členom in presežki prihodkov nad odhodki pri posrednih proračunskih
               uporabnikih bi rada ponovila še enkrat to kar je kolegica iz Zakonodajno-pravne
               službe že povedala. Posredni proračunski uporabniki, zavodi, niso ustvarjeni, niso
               oblikovani za to, da bi ustvarjali dobiček ampak so ustvarjeni za to, da upravljajo
               določeno javno službo. In v kolikor so v preteklih letih dobivali transfere v višini,
               ki je presegala tisto višino, ki je potrebna za to, da upravljajo dejavnost, je prav,
               da se ta sredstva vrnejo nazaj v upravljanje dejavnosti. In ta določba ne pomeni, da
               se avtomatično vsem javnim zavodom in vsem, ki so ustvarili presežke, ti presežki
               poberejo. Ustvarja pravno podlago, da se lahko v razmišljanju kako financirati
               posamezni javni zavod, razmišlja tudi o tej možnosti. <stage type="mag"/> (Nadaljevanje) Do sedaj zakonske podlage za to enostavno ni bilo. Posebej
               kar se tiče tistih javnih zavodov, ki se ne financirajo iz državnega proračuna kot so
               na primer omenjeni domovi za starejše naj omenim, da se ti financirajo v toliko
               kolikor gre za investicije. Ne financirajo se pa izredne dejavnosti. Zaradi tega v
               bistvu ta določba, ker nimajo tovrstnih transferov zanje niti ne more priti v poštev.
               Dejstvo pa je, da bo na podlagi te določbe moral ustanovitelj oziroma pretežni
               financer vsak posamezen zavod pogledati posebej in zagotoviti,da bo delovanje
               nemoteno potekalo. Tako, da s tega zornega kota ocenjujem, da ta določba daje eno
               dodatno možnost menedžiranja sredstev,ki se uporabljajo za financiranje določene
               dejavnosti. Ne pomeni pa, da bi posamezne javne zavode kakorkoli onemogočali in tudi
               če izkažejo ustrezen namen in načrt, kako bodo te presežke porabili, za kakšne
               namene, čeprav v danem primeru se mi zdi to nekoliko nenavadno, glede na to, da naj
               bi tovrstni zavodi dobivali investicijske transfere iz državnega proračuna, ampak
               vendarle se te zadeve oziroma ti specifični primeri se absolutno lahko glede na
               predlagano določbo upoštevajo. Še posebej, če zraven upoštevamo še predlagani
               amandma, kjer se izrecno določa, da se ne sme s predlaganim znižanjem transferjem
               ogrožati delovanje posrednega uporabnika proračuna. Toliko z moje strani.</p>
            </sp>
            <sp xml:id="SDT6-OZFIMP-nujna-92-2014-05-15.sp27">

               <speaker>PREDSEDNIK BOJAN STARMAN:</speaker>

               <p>Hvala lepa. Še mag. Sonja Bien Karlovšek… Je že bilo postopkovno vprašanje, samo
               odgovor, da dobimo, potem bomo pa nadaljevali.</p>
            </sp>
            <sp xml:id="SDT6-OZFIMP-nujna-92-2014-05-15.sp28">

               <speaker>MAG. SONJA BIEN KARLOVŠEK:</speaker>

               <p>Glede na predlog poslanca bi rada povedala še enkrat, da se naše pristojnosti,
               pristojnosti Zakonodajno-pravne službe naslanjajo na 27. člen Poslovnika Državnega
               zbora v katerem je jasno določeno, da dajemo mnenje do celotnega zakona, in sicer
               glede njegove skladnosti z Ustavo, s pravnim sistemom iz zakonodajno-tehničnega
               vidika. To smo storili tudi v tem primeru in izdali, tako kot zmeraj storimo, izdali
               pisno mnenje.</p>
               <p>Glede formalnih sestavin predloga zakona, gre za predhodno fazo, formalne sestavine
               predloga zakona so določene v 115. členu Poslovnika Državnega zbora, ki je bil lani
               spremenjen. Pri noveli Poslovnika je bila dodana tudi določba 115.a člena, ki določa,
               da če predlog zakona ne vsebuje zahtevanih sestavin iz 115. člena tega Poslovnika
               predsednik Državnega zbora pozove predlagatelja, da predlog zakona dopolni. In če
               predlagatelj tega ne bi storil bi se štelo, da predlog zakona ni bil vložen. Tako da
               je vprašanje preizkusa formalnih sestavin predloga zakona ni v naši pristojnosti,
               ampak v pristojnosti predsednika Državnega zbora in drugih služb. Hvala.</p>
            </sp>
            <sp xml:id="SDT6-OZFIMP-nujna-92-2014-05-15.sp29">

               <speaker>PREDSEDNIK BOJAN STARMAN:</speaker>

               <p>Hvala lepa. Prej se je javil gospod Vizjak. Ali ste hotel postopkovno ali repliko? Če
               ne, pa gospod mag. Pogačnik. Izvolite, gospod Pogačnik.</p>
            </sp>
            <sp xml:id="SDT6-OZFIMP-nujna-92-2014-05-15.sp30">

               <speaker>MAG. MARKO POGAČNIK:</speaker>

               <p>Spoštovani predsednik, hvala za dano besedo. Spoštovani predsednik, jaz predlagam, da
               se zagotovi, da so vse informacije s strani Ministrstva za finance posredovane na
               Odbor za finance. Ne pa da bo ena informacija prenesena na sejo. Mislim, da je to
               skrajno neresno tudi od predstavnikov Ministrstva za finance. Odbor za finance je
               resen odbor, ki se mora s tem problemom soočiti in na vprašanja dobiti tudi odgovore.
               Ne pa da državna sekretarka reče, da bo določene stvari prinesla na sejo odbora. To
               ne vodi nikamor. Prekinimo, tako kot je bil že predlog dan, naj pridejo predstavniki
               DUTB-ja, državni sekretar Ministrstva za finance je neizvršni direktor v tej družbi,
               naj pride on ali naj pridejo odgovorni ljudje iz DUTB-ja. Mislim, da težko poslušamo
               besede, kako Vlada Alenke Bratušek in Ministrstvo za finance izvajata odgovorno
               proračunsko politiko. Spoštovana državna sekretarka, to ni odgovorna politika
               proračuna, če vi pripravite tukaj notri vzvod <stage type="mag"/>(Nadaljevanje) za dodatno zadolževanje več kot milijardo evrov, pa
               niti pri številki ne napišete, kam boste ta sredstva dali. Mislim, da je to zelo
               neresno. In me zanima, vprašanje tudi potem v nadaljevanju, za kaj bodo ta sredstva
               uporabljena. Ali bodo ta sredstva mogoče uporabljena tudi za sanacijo Banke Celje in
               Gorenjske banke? Povejte, kam bo šel ta denar!</p>
               <p>In še eno vprašanje: Na kakšen način je DUTB v manj kot enem letu pridelal za 82
               milijonov evrov izgube? Po medijih sodeč je DUTB poslovno leto zaključil z 82
               milijonov evrov izgube, spoštovana državna sekretarka. 82 milijonov evrov! Pričakujem
               pojasnila.</p>
            </sp>
            <sp xml:id="SDT6-OZFIMP-nujna-92-2014-05-15.sp31">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Bilo je kar nekaj proceduralnih vprašanj. Zdaj predlagam, da – varianta je, da damo
               besedo še naslednjim trem, ki so prijavljeni. Vseeno ne vidim razloga, da bi klicali
               ta DUTB na sejo… …/Oglašanje v ozadju./…</p>
            </sp>
            <sp xml:id="SDT6-OZFIMP-nujna-92-2014-05-15.sp32">

               <speaker>MAG. MARKO POGAČNIK (PS SDS):</speaker>

               <p>…/Brez mikrofona./… Naj državna sekretarka poda informacijo…</p>
            </sp>
            <sp xml:id="SDT6-OZFIMP-nujna-92-2014-05-15.sp33">

               <speaker>PREDSEDNIK BOJAN STARMAN:</speaker>

               <p>Verjetno je res, strinjam se z vsemi, da je razprava o tem in podatki o tem, za kaj
               bomo ta denar porabili, premalo. Sam osebno mislim, da smo na ta način dali prevelika
               pooblastila že do zdaj, in sploh ne mislim podpreti nobenega dodatnega zadolževanja.
               Kar je pa tudi ena od variant. …/Oglašanje v ozadju./… Tako da predlog je bil in
               dajmo na glasovanje, gospoda Pogačnika, še prej drugih, da sejo prekinemo za eno uro.
               Pa niti ni treba, da o tem glasujemo. Se pravi… …/Oglašanje v ozadju./…</p>
            </sp>
            <sp xml:id="SDT6-OZFIMP-nujna-92-2014-05-15.sp34">

               <speaker>MAG. ANDREJ VIZJAK (PS SDS):</speaker>

               <p>…/Brez mikrofona./… S tem da dobimo v tem času te podatke.</p>
            </sp>
            <sp xml:id="SDT6-OZFIMP-nujna-92-2014-05-15.sp35">

               <speaker>PREDSEDNIK BOJAN STARMAN:</speaker>

               <p>Te podatke, tako je, ja.</p>
            </sp>
            <sp xml:id="SDT6-OZFIMP-nujna-92-2014-05-15.sp36">

               <speaker>MAG. ANDREJ VIZJAK (PS SDS):</speaker>

               <p>…/Brez mikrofona./… Dajmo specificirat, kaj bomo dobili, da se ne bomo čez eno uro
               spet… …/Brez mikrofona!/…</p>
            </sp>
            <sp xml:id="SDT6-OZFIMP-nujna-92-2014-05-15.sp37">

               <speaker>PREDSEDNIK BOJAN STARMAN:</speaker>

               <p>Ja. Prosim, izvolite, gospod.</p>
            </sp>
            <sp xml:id="SDT6-OZFIMP-nujna-92-2014-05-15.sp38">

               <speaker>MAG. ANDREJ ŠIRCELJ (PS SDS):</speaker>

               <p>Hvala, predsednik, za ta predlog. Ne morem se strinjati z državno sekretarko, da ni
               možno dati podatkov o tem, kako bo ta nova zadolžitev, čeprav je tu seveda odprta
               nova kvota, vplivala na dolg Slovenije. Tu ne bo narejeno, prvič, obstoječi dolg, ki
               je že, plus 2 milijardi, predpostavka, kot da se bo za 2 milijardi Slovenija še
               zadolžila, kajti toliko je maksimum, maksimalna kvota. Če ni v redu, je lahko
               varianta, da se bo za 1,5 milijarde dodatno zadolžila. Če tega ne vedo, naj naredijo
               pa v variantah za vsakih 100 milijonov, navsezadnje, kakorkoli že. Kaj to dejansko
               pomeni - to bo računalnik ven dal -, ob takšnih obrestnih merah, drugačnih obrestnih
               merah in tako naprej. Navsezadnje, mislim, da sektor oziroma zakladništvo te podatke
               mora imeti tekoče in bi morali ti izračuni biti že narejeni in vključeni v poglavje o
               finančnih učinkih. Tako da se glede tega ne morem strinjati.</p>
               <p>Druga zadeva. Tudi glede DUTB, tu se je treba zavedati, da je država 100% lastnica.
               In kaj gre na DUTB, kako bo šlo na DUTB ter katere banke bodo šle na DUTB, ne odloča
               DUTB, ampak odloča medministrska komisija, ki jo vodijo na Ministrstvu za finance,
               vodi jo državni sekretar Mavko, in tu so tudi vsi podatki od Abanke, če ne drugega,
               tudi zaradi tega, ker jih imajo, ker so notri tudi predstavniki Banke Slovenije, ki
               imajo vse te podatke. Tako da teh podatkov ni, to ni res! In Ministrstvo za finance
               mora za vsak cent imeti te podatke. Zaradi tega prosim, da se ti podatki – jaz nisem
               dobil odgovora, kako bo to vplivalo na javni dolg države, niti kaj bo delal DUTB, ker
               navsezadnje Ministrstvo za finance niti DUTB-ju ne da teh podatkov.</p>
            </sp>
            <sp xml:id="SDT6-OZFIMP-nujna-92-2014-05-15.sp39">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Izvolite, gospod Vizjak.</p>
            </sp>
            <sp xml:id="SDT6-OZFIMP-nujna-92-2014-05-15.sp40">

               <speaker>MAG. ANDREJ VIZJAK (PS SDS):</speaker>

               <p>Glejte, spoštovani predsednik, jaz ne bi rad – jaz podpiram ta sklep, da sejo
               prekinemo, da dobimo te informacije. Ampak, glejte, spoštovana državna sekretarka, vi
               sklicujete oziroma Vlada je sprejela zadevo po nujnem postopku. Pomeni, da želi s tem
               odpraviti težko popravljive posledice za delovanje države, kar pomeni, da očitno DUTB
               nujno rabi ta denar. Nujno rabi ta denar, sicer bi vi verjetno lahko počakali še s
               tem ali pa kakorkoli. In če <stage type="mag"/>
               (Nadaljevanje) nujno rabi ta denar, potem točno ve zakaj ga rabi in mi bi radi
               podatke točno, zakaj bo kdo porabil ta denar in prosim vas, da nam v tej eni uri
               poleg tega, kar je bilo opozorjeno, vpliva na javne finance, itn., priskrbite tudi te
               točne podatke, da bomo videli koliko bomo še natlačili bankirjem žepe, itn., za
               zavožene posle, ker danes še tudi en ni odgovarjal za to kar je počel. Nasprotno,
               dobivajo nove in nove ugodne službe z visokimi plačami in bonitetami. Poglejte, in
               jaz mislim, da je temu, spoštovani, kakorkoli že ste v neki čudni poziciji koalicija,
               da je temu končno potrebno narediti zaradi bodočih, ne samo vlad, temveč tudi rodov,
               konec. In res vas prosim za te točne podatke. In če boste prepričljivi, če bomo
               ugotovili, da bo res s tem denarjem, bodo odpravljene težko popravljive posledice za
               delovanje države, boste dobili tudi naš glas. V kolikor bomo pa ocenili, da gre spet
               za bianko menico nekomu, da dela z denarjem kot pravica z mehom, opozorite temu
               denarju, pač ne boste dobili te zelene luči in ne mi govoriti, da je to samo ena
               kvota, ki ne bo izkoriščena, in če danes vi po nujnem postopku to… Jaz verjamem, da
               je to ob sprejemanju ZIPRO-ta tako, da se pač neka kvota določi, ker vi ne morete
               vedeti ob sprejemanju proračuna novembra ali oktobra leta poprej, koliko bo denarja
               točno potrebnega. maja letos, pa veste v piko, vsaj v zelo, vsaj morali vi vedeti, v
               piko koliko denarja za to potrebujete, točno za katere namene in to, samo to želim od
               vas dobiti.</p>
            </sp>
            <sp xml:id="SDT6-OZFIMP-nujna-92-2014-05-15.sp41">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Samo to bi povedal, da je obravnava ZIPR-A vedno po nujnem postopku, že po samem
               postopku že po samem Poslovniku, tako da, tukaj ni bilo potrebnih kakšnih
               odločitev.</p>
               <p>Druga stvar, ki je, tudi sam imam kar precej velike težave s tem ZIPRO-m, ker mu
               vedno posvečamo premalo pozornosti in dajemo neke bianko potrdila naprej za
               povečanje, zadolževanje, itn. Sedaj, vpliv na proračun in to, če se nek posrednik,
               proračunski uporabnik zadolži, verjetno ga ni takoj, vendar pa imam jaz še večje
               vprašanje, kjer ne dobivamo odgovora, ne pripravi proračunov ne kako drugače. Kako
               bodo izdatki z B bilance, ki so šli, denar ki je šel na primer za sanacijo bančnega
               sistema, ni nič vplival na Proračun, do sedaj. Mogoče pa bo jutri in kako bo vplival?
               O tem nikoli ne dobimo te analize. Mi mislimo, da bo ta denar kar ostal. Enkrat ga bo
               treba odpisati, ko bo do tega prišlo. Tudi ta vprašanja ostajajo. Skratka, tukaj je
               dilem več in ne verjamem, da bomo v obliki te seje dobili vse razjasnjeno. Bi pa
               prosil, da v času prekinitve pripravi Vlada zahtevo in vprašanje, podatke, v kolikor
               je to mogoče. Če bodo pripravljeni do take mere, da nas bodo prepričali, potem bomo
               to sprejeli kot so že kolegi poslanci povedali, če pa ne, potem bomo pa se odločili,
               da ne bomo potrdili teh stvari.</p>
               <p>Gospod Horvat, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp42">

               <speaker>JOŽEF HORVAT (PS NSi):</speaker>

               <p>Hvala gospod predsednik.</p>
               <p>Se zahvaljujem za to odločitev, da se seja prekine, in da članice in člani odbora
               dobimo dodatne podatke.</p>
               <p>Jaz bi tukaj še prosil gospo državno sekretarko, če je seveda možno, glede črpanja
               evropskih sredstev. Mi smo o tem ure in ure govorili. In sedaj ta zakon, predlog
               zakona uzakonja možnost pridobitve pravic presežne porabe za nove nadomestne
               projekte, ki so sofinancirani s sredstvi EU, za katere je realno pričakovati, da bodo
               realizirani namesto projektov, kjer ni realno pričakovati pravočasnega dokončanja.
               Tukaj bi me zanimalo kako bo ta zadeva delovala in ali tukaj, ko govorimo za
               nadomestne projekte, gre za tako imenovane »over commitment« projekte iz kohezijske
               politike, kateri so to, torej pa ta mehanizem, kako se bo odločalo in kdo bo odločal
               kateri projekti ne dajejo verjetnosti, da bi se realizirali, kateri pa so tisti, ki
               so »ready to go«, kot smo te dni velikokrat govorili. Ali gre za to in za kakšen
               denar gre? To je zelo pomembna zadeva in bi prosil, če se da v tej prekinitvi dobiti
               informacije.</p>
            </sp>
            <sp xml:id="SDT6-OZFIMP-nujna-92-2014-05-15.sp43">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Prosim, da se tudi to upošteva. Verjetno se pa strinjamo, da je nekoristno in
               nesmiselno klicati člane DUTB, ker tako ali tako ne bodo nič vedeli povedati.</p>
               <p>To se pravi, nadaljujemo 11.20 <stage type="mag"/>(nadaljevanje) Še to bi povedal, da poslanca Alojza Potočnika nadomešča
               gospod Darko Jazbec. In nadaljujemo torej ob 11.20. Prosim predstavnika vlade, da
               pripravijo te podatke, ki so bili zahtevani in bomo potem nadaljevali z našo
               razpravo. Hvala lepa.</p>
               <p>(Seja je bila prekinjena ob 10.21.)<stage type="mag"/>
               </p>
               <p>(Seja je nadaljevala ob 11.22.)</p>
            </sp>
            <sp xml:id="SDT6-OZFIMP-nujna-92-2014-05-15.sp44">

               <speaker>PREDSEDNIK BOJAN STARMAN:</speaker>

               <p>… da lahko nadaljujemo in najprej bi ta pooblastila prebral. Poslanca Alojzija
               Potočnika nadomešča gospa poslanka Maja Dimitrovski, Matjaža Hana nadomešča mag.
               Majda Potrata, Andreja Širclja nadomešča gospa Janja Napast. In to je to.</p>
               <p>Nadaljujemo in najprej dam besedo vladi, da poda čim več odgovorov na postavljena
               vprašanja, ki so bila, za kar je bil namenjen ta odbor. Izvolite gospa Vraničar.</p>
            </sp>
            <sp xml:id="SDT6-OZFIMP-nujna-92-2014-05-15.sp45">

               <speaker>MAG. MATEJA VRANIČAR:</speaker>

               <p>Hvala lepa za besedo. Kot sem povedala že v svojem prvem odzivu, bom nekatere stvari
               tudi ponovila, ker izgleda nisem bila v celoti slišana. Namen DUTB je, da se zadolži
               v letošnjem letu v skupnem obsegu za 650 milijonov evrov. Za namen financiranja
               ukrepov, ki jih izjava na podlagi zakona o ukrepih Republike Slovenije za krepitev
               stabilnosti bank, v povezavi s prenosom terjatev iz Abanke v višini 500 milijonov
               evrov in Celjske banke, kjer se je postopek tudi že začel v višini 150 milijonov
               evrov. Za namen te zadolžitve naj bi DUTB izdal obveznico z garancijo države.
               Garancija države je predvidena že po ZUKSB-ju in obrestna mera naj bi bila približno
                  <stage type="mag"/>(nadaljevanje) 80 bazičnih točk
               nad obrestno mero države, obveznice zapadejo v letu 2017, ko preneha obstoj DUTB-ja.
               Zadolžitev je v postopku priprave, zaradi tega v bistvu sem rekla ta predvidoma, ker
               ne moremo povedati točne številke. V obstoječem dolgu, ki ga je omenjal pred pavzo
               gospod Šircelj, 80,8 % BDP-ja na dan, ocena dolga na dan 31. 12. 2014 že vključujeta
               to predvideno zadolžitev DUTB-ja in se zaradi tega dolg sektorja država v letošnjem
               letu ne povečuje dodatno.</p>
               <p>Toliko kar se tiče DUTB. Mogoče samo še to, omenjeno je bilo, da naj DUTB ne bi imel
               revidiranih poročil oziroma izkazov, ker niso dobili podatkov oziroma kar naj
               Ministrstvo za finance ne bi hotelo dati določenih podatkov in pa Banka Slovenije
               tudi ne. Preverila sem to informacijo in moram reči, da ne drži. Mi sodelujemo z
               revizorjem in zagotavljamo podatke, seveda tiste, s katerimi razpolagamo. Če pa z
               določenimi podatki ne razpolagamo, si prizadevamo jih v sodelovanju z revizorjem tudi
               pridobiti.</p>
               <p>Drugi del vprašanj je bil povezan s predlaganim 2. členom in sicer možnost, da se
               izvedejo javna naročila, v kolikor se utemeljeno pričakuje, da bodo sredstva za
               izvedbo projekta pridobljena iz naslova presežnih pravic porabe. Gre dejansko lahko
               za overcommitmente, ampak ta zadeva se zavrti v okviru finančnega načrta posameznega
               ministrstva, kot izvajalca ali posredniškega telesa. V tem okviru torej ne moremo
               reči, da gre za neko a priori rešitev za tistih 11 projektov na področju kohezije
               oziroma okoljske politike, ki so bili evidentirani v lanskem letu, kot tako imenovani
               drugi overcommitment na področju kohezije okoljski projekti. So pa v tem okviru lahko
               financirani, so možne zamenjave med rednimi pravicami porabe in pa presežnimi
               pravicami porabe iz prvega overcommitmenta. Tako, da tukaj ta zamenjava je mogoča.
               Problem drugega overcommitmenta je, da je iz prvega overcommitmenta že tako veliko
               presežnih pravic porabe, da ni mogoče trditi, da bo mogoče te projekte sfinancirati
               še iz stare finančne perspektive. Ko pa bo, računam, da nekje po mesecu juniju
               letošnjega leta, ko bosta potrjena partnerski sporazum in pa operativni program za
               novo finančno perspektivo, bo možno preurediti financiranje določenih projektov iz
               stare perspektive v novo, vsaj v določene faze in v tem primeru lahko pride tudi še
               do možnosti, da kakšen nov projekt še pride notri ali v novo ali še v staro
               perspektivo.</p>
               <p>Tisto, kar je s tem členom pomembno, je pomembno tudi to, da se ne zadržujejo
               določene pravice porabe tekom celotnega postopka oddaje javnega naročila, ampak se
               postopek oddaje javnega naročila lahko izpelje. Potem preden podpišeš pogodbo pa
               moraš imeti zagotovljene pravice porabe in tukaj lahko naročnik pooblastila, ki jih
               ima po Zakonu o javnem naročanju, mora pa seveda že v sami razpisni dokumentaciji
                  <stage type="mag"/>(nadaljevanje) biti razvidno, da
               ima naročnik možnost odstopiti od naročila, če nima zagotovljenih sredstev. Gre torej
               za eno pooblastilo, ki omogoča manevrski prostor zato, da ne ležijo sredstva
               neizkoriščena oziroma neizkoriščene pravice porabe, ampak se uporabijo za tiste
               projekte, ki se lahko čim prej izvedejo in po drugi strani, da se omogoči
               nadomeščanje projektov, ko so okoliščine zrele za to. Vsi ti projekti, vse te
               aktivnosti pa morajo biti izvedene v okviru pravic porabe v okviru finančnih načrtov
               proračunskih uporabnikov.</p>
            </sp>
            <sp xml:id="SDT6-OZFIMP-nujna-92-2014-05-15.sp46">

               <speaker>PREDSEDNIK BOJAN STARMAN:</speaker>

               <p>Hvala lepa. Mogoče bi, da ne bo nadaljnjih vprašanj in nesporazumov, pa prosil, če še
               enkrat lahko malo, mi imamo teh planiranih sredstev 1 milijardo 200 za te porabnike.
               Koliko od teh je že bilo porabljeno, koliko jih je še in zakaj se bo teh dodatnih, ki
               jih planirate 800 porabilo in ali ni teh 800 mogoče malo na rezervo in da bi se jih
               dalo zmanjšati? To mogoče še dodatno vprašanje. Izvolite, gospa Vraničar.</p>
            </sp>
            <sp xml:id="SDT6-OZFIMP-nujna-92-2014-05-15.sp47">

               <speaker>MAG. MATEJA VRANIČAR:</speaker>

               <p>Hvala lepa. Se opravičujem, ta del sem res pozabila. Trenutno je od te kvote
               milijarda 200 izkoriščenih 884 milijonov. Od tega za Termoelektrarno Brestanico 48,5
               milijonov, za kar nekaj kreditov elektro podjetij, 202 milijona evrov reprogramiranja
               dolga za Dars, 150 milijonov reprogramiranje obstoječih zadolžitev za Sod, potem
               Telekom Slovenije ima eno zadolžitev kratkoročno za 60 in drugo kratkoročno za 180
               milijonov. Tako, da v bistvu so to glavne številke, ki pripeljejo do 884 milijonov
               evrov, že izkoriščene kvote.</p>
               <p>Kot že rečeno je ta dodatna ali pa to povečanje kvote v višini 650 milijonov
               namenjeno zadolževanju družbe DUTB. Preostanek je bil v bistvu tako predviden kot nek
               dodaten prostor, v kolikor bi se pokazala potreba. Kar pomeni, da je dopustno oziroma
               da je možno tudi do določene mere ta znesek 2 milijardi znižati. Hvala lepa.</p>
            </sp>
            <sp xml:id="SDT6-OZFIMP-nujna-92-2014-05-15.sp48">

               <speaker>PREDSEDNIK BOJAN STARMAN:</speaker>

               <p>Samo še eno dodatno vprašanje, se opravičujem. Ampak, za katere projekte, če veste,
               te družbe za upravljanje bank so že bila pokoriščena in za katere banke se gre ta
               dodatna. Vemo, da nastopa razlika pri prevzemu teh slabih terjatev in da se del
               spremeni in ga je potrebno financirati(?)…</p>
            </sp>
            <sp xml:id="SDT6-OZFIMP-nujna-92-2014-05-15.sp49">

               <speaker>MAG. MATEJA VRANIČAR:</speaker>

               <p>Zadolžitev, ki jo je DUTB izvedla v lanskem letu je bila uporabljena za prenos
               terjatev NKBM in pa NLB, letošnja zadolžitev je predvidena za prenos terjatev Abanke
               in pa predvidoma celjske banke. Abanka v višini 500 milijonov in Celjska banka v
               višini 150 milijonov.</p>
            </sp>
            <sp xml:id="SDT6-OZFIMP-nujna-92-2014-05-15.sp50">

               <speaker>PREDSEDNIK BOJAN STARMAN:</speaker>

               <p>Se pravi Gorenjske banke še ni, ni predvidena v tem letu, ki je bila tudi prej
               postavljena?</p>
            </sp>
            <sp xml:id="SDT6-OZFIMP-nujna-92-2014-05-15.sp51">

               <speaker>MAG. MATEJA VRANIČAR:</speaker>

               <p>Gorenjska banka je glede na to, kako teče postopek, ni še rečeno, da bo sploh prišla
               v to proceduro in v kolikor pa bi, bo v bistvu prišla v naslednjem letu.</p>
            </sp>
            <sp xml:id="SDT6-OZFIMP-nujna-92-2014-05-15.sp52">

               <speaker>PREDSEDNIK BOJAN STARMAN:</speaker>

               <p>Hvala lepa. Gospoda Marka Pogačnika nadomešča gospod Ljubo Žnidar.</p>
               <p>Naslednji še od prej po vrsti razpravljavec, pa je gospod Marko Pavlišič.
               Izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp53">

               <speaker>MARKO PAVLIŠIČ (PS DL):</speaker>

               <p>Hvala za besedo. Naj najprej odgovorim na to, ko je bilo izpostavljeno vprašanje,
               kakšna dodatna tveganja prinašajo takšno upravljanje proračuna, kateremu smo priča,
               ki mu opozicija pravi, da se neprestano zadolžujemo. In tveganja so tukaj popolnoma
               jasna, če pogledamo, kakšno mnenje o tem imajo, neodvisni zunanji investitorji,<stage type="mag"/> (Nadaljevanje) pri katerih se v veliki
               meri v zadnjem času zadolžujemo in obrestna mera slovenskega dolga na teh mednarodnih
               finančnih trgih je padla na rekordno nizko raven. Tudi danes je šla spet malo dol in
               smo zdaj na 3,371% kar pomeni, da gre za hudo veliko znižanje od vrhov, ki smo jim
               bili priča tam okoli 7%. Tako da, moramo tukaj ugotoviti, da teh neodvisni pa
               predvsem tuji ljudje, ki se ne ukvarjajo s tem, da ocenjujejo tukaj na osnovi vlage
               in pritiska kakšno je stanje Slovenije, pa na osnovi tega koliko blizu smo volitev,
               ampak če oni delajo s svojim denarjem in brez skrbi da dobro razmislijo svoja dejanja
               preden ta denar investirajo ali ne in oni nam kažejo, da pač se tukaj gibljemo v
               pravo smer. Strinjam se že v naprej z morebitnimi pripombami, da gre tudi v vseh
               ostalih državah, primerljivih, recimo Španiji, Portugalski, Irski, gredo tudi
               obrestne mere dol, ravno tako kot Sloveniji, v bistvu so primerljivi padci obrestnih
               mer, kar pomeni, da del tukaj zunanjega, širšega zunanjega okolja ima definitivno
               vpliv, ampak iz tega, če se obrestne mre gibljejo podobno kot v teh državah, moramo
               ugotoviti, da ta Vlada dela vsaj enako dobro kot te ostale Vlade ali pa, če želite v
               opozicijskem jeziku enako zanič kot Vlade v teh ostalih državah in vsi vemo, da se
               med temi omenjenimi državami nahajajo tudi države, ki so bile, kamor je prišla trojka
               in so pod vplivom te trojke sprejemale ustrezne ukrepe, rezultati so pa praktično
               enaki tam in tukaj. To moramo imeti v mislih in to je odgovor na to vprašanje kakšno
               dodatno tveganje prinašajo te spremembe, ki so predlagane. Sedaj, izpostavljeno je
               bilo tudi vprašanje, kakšno je trenutno stanje dolga Slovenije. Moram reči, da sem
               tukaj zelo zadovoljen s podatki, ki so vem na voljo na spletnih straneh Ministrstva
               za finance. Najdete ga, če kliknete na stiki z investitorji in nato izdani vrednostni
               papirji, dobite vse izdaje teh vrednostnih papirjev lepo v tabelici z obrestnimi
               merami, z vsemi ključnimi podatki, med njimi je tudi tista, tako famozno
               problematična, baje problematična izdaja konec lanskega leta, skratka vsi ti podatki
               so na voljo, si jih lahko vsakdo med nami pogleda. Sedaj tisti, ki znajo seveda
               uporabljati internet, ostali imajo morda res s tem probleme. Verjamem pa, da imamo
               tudi v Državnem zboru na voljo ustrezno strokovno pomoč sodelavcev v poslanskih
               skupinah in tudi širše, da lahko to tolmačijo, ampak tudi za tiste, ki jim še to ne
               zadošča, pa javnost podatkov, sem pa tudi jaz pred parimi meseci ministru za finance
               postavil poslansko vprašanje iz tega naslova in sem dobil tudi zelo obširen odgovor,
               pa predlagam, da si ga pogledate in je tam, bom rekel, tudi to razdeljeno in tudi
               izračunano koliko je povprečna stopnja po kateri smo zadolženi, in podobne
               stvari.</p>
               <p>Naj poudarim tukaj, da zadolževanje vsekakor ni OK. To vsak, ki je kdaj imel kredit,
               ve na nivoju države kjer se država zadolžuje v imenu davkoplačevalcev, pa je to še
               toliko bolj res. Vendar se hkrati moramo zavedati tudi tega, da ni ključ tega
               zadolževanja v tem zakonu, ki ga danes tukaj obravnavamo, Zakon o izvrševanju
               proračunov. Kljub zadolževanje je proračun sam. In proračunski primanjkljaj, ki ga
               tam sprejmemo in ki zavezuje Vlado za to in za ta proračunski primanjkljaj, se je
               potrebno dodatno zadolžiti. Dodatno zadolževanje je povezano bodisi z enkratnimi
               operacijami kot je sanacija bank ali pa s tem, da je potrebno odplačevati zapadle
               dolgove, ki so nastali nekoč v preteklosti. Jaz jaz to vem, da je kolegom iz
               opozicije to popolnoma jasno, vendar je v namen nekim namenom, predvolilnim potrebno
               poudarjati to, koliko se zadolžujemo ne pa, zakaj se zadolžujemo. In zadolžujemo se,
               novo zadolževanje je vezano na proračunski primanjkljaj. Vemo vsi kakšen je predviden
               v tem letu. Vemo vsi kakšen je v preteklem letu. Vemo vsi kakšne imamo tukaj ustavne
               določbe glede zlatega fiskalnega pravila in v katero smer moramo iti in ta smer vam
               jasno kaže, da bomo to zadolževanje morali začeti prej ali slej zniževati in upam, da
               bomo vsi tukaj naredili ustrezne korake. In ko sem že pred tem, da je ključ v
               proračunu, naj omenim, da ko smo sprejemali proračun, je tudi opozicija prelagala
               določene amandmaje na te proračune. In koliko teh amandmajev je šlo v smer nižanja
               stroškov in nižanja proračunskega primanjkljaja, <stage type="mag"/> (Nadaljevanje) koliko teh amandmajev je pa šlo v drugo smer, v
               višanje stroškov in v višanje, ne v višanje proračunskega primanjkljaja zato, ker so
               vire našli za to v nekih postavkah, ki so za to vedno namenjeni, ampak naj poudarim,
               opozicija ni predlagala enega samega amandmaja, enega samega amandmaja, ki bi nižal
               proračunski primanjkljaj. Tako da, treba je tukaj pogledati in upam, da bo v
               nadaljevanju šlo to drugače naprej.</p>
               <p>Sedaj, kot je bilo že omenjeno s strani državne sekretarke, je del tega kar
               obravnavamo v tem zakonu, povezano z Družbo za opravljanje terjatev bank, ki
               potrebuje v bistvu dodatne vire za nove banke in naj tukaj poudarim eno zadevo.
               Družba za opravljanje terjatev bank je ustanovljena na osnovi zakona, ki je bil
               sprejet v okviru prejšnje Vlade in uprava te Družbe za opravljanje bank je še kar
               enaka kot je bila takrat ko je bila imenovana izvorno, pa vsi vemo katera Vlada jo je
               takrat imenovala. Z eno samo izjemo, izjema je gospod Šircelj. Gospod Šircelj je bil
               takrat imenovan in potem ga je zamenjal gospod Mauko in ravno ta gospod Šircelj, pa
               se opravičujem, ker sedaj več ni prisoten, da omenjam, ampak prej je pač on to
               izpostavljal, nam danes razlaga kako da nič ne ve o tem, da rabi dodatne informacije,
               itd., pa ravno on je bil zraven ravno v tej najbolj ključni fazi ustanavljanja Družbe
               za upravljanje terjatev bank na samem začetku in bi bilo lepo, če bi nam kaj pojasnil
               kaj pa kako so takrat delali. Tudi morda v zvezi z že omenjenimi plačami v tej Družbi
               za opravljanje terjatev bank, ki jo je omenil, mislim, da gospod Vizjak, je omenjal
               njihove plače, bi nam tudi tukaj lahko gospod Šircelj marsikaj pojasnil glede teh
               plač, tudi morda glede plače, ki jo je sam prejemal tam, verjetno poleg poslanske. Ne
               vem. To pač lahko pojasni. In kaj je za ta denar uspel narediti tam. Tako da, ta
               pojasnila bi bila vsekakor na mestu, ampak poglejte, ni v bistvu v tem, da tukaj
               obračunavamo na ta način, pa bi prosil, da prekinemo s tem naprej, da se tega ne
               poslužujemo, ker ta projekt bi lahko bil eden, bom rekel, takih lepih projektov v
               Sloveniji, kjer se je našel nek skupen konsenz, kjer je ena Vlada pripravila eno
               rešitev pod vodstvom dr. Janeza Šušteršiča in je druga Vlada potem to rešitev
               posvojila in smo imeli vso možnost, da to lepo peljemo naprej in speljemo to zadevo
               tako kot je treba, ne pa, da za vsako Vlado vse obrnemo na glavo in to jovo na novo
               in kar, bo rekel, je eden od razlogov, zakaj v tej državi smo v tem stanju v katerem
               smo, zato ker vsak nekaj začne znova in preden dokonča, je že, bom rekel, se vse
               skupaj izteče, glede na to kako počasi gredo zadeve v naši državi. In jaz se moram
               tukaj pridružiti temu kar so prej kolegi iz opozicije jasno zatrdili, da stop novim
               davkom. Absolutno. Stop novemu zadolževanju. Mislim, jaz ne vidim nobenega, ki tega
               ne bi podprl. Ampak dajmo dodati tukaj še eno točko zraven. Dajmo dodati še stop
               nespoštovanju pravne države. Poglejte, tudi to je temelj v tej državi. Mi moramo
               narediti ukrepe na vseh teh koncih. Se pravi, tako moramo izvesti davčno
               stabilizacijo, moramo prej nehati z zadolževanjem, moramo začeti odplačevati naše
               dolgove, ampak moramo pa tudi začeti malo spoštovati te naše institucije, ki jih
               imamo, ker drugače ne bomo nikamor prišli. Drugače bomo šli lepo nazaj v anarhijo in
               kot smo že pri tem, stop novim davkom, morda ne bi škodilo pogledati tudi kaj je
               prejšnja naša Vlada, jaz to z veseljem poudarjam, prejšnja naša Vlada, tudi tam je
               bilo kar nekaj novih davkov, recimo 50% obdavčitev od dohodnine je bila uvedena, ki
               je dodatno obremenila nekatero delo kot tako. In tudi spomnimo se, da je bilo takrat
               izvedeno novo zadolževanje na ameriškem trgu, ki je bilo sprejeto kot zelo pozitivno,
               ker s tem je Slovenija poslala jasen signal, da se še vedno uspe zadolžiti na trgih,
               na investicijskih trgih, in da ne potrebujemo pomoči tako imenovane trojke. Skratka,
               takrat v tisti Vladi <stage type="mag"/>(nadaljevanje)
               je bil narejen prvi korak, potem je gospod Čufer to ponovil, še enkrat to isto vajo
               in potem še kdaj, morda kdaj preveč. Skratka, zato, da v Sloveniji vrnemo razvoj, da
               se vrne gospodarska rast, da se začne ustvarjati nova delovna mesta, da pridobimo
               nove investicije, je potrebno sprejeti nekaj ključnih zadev. In prva izmed je, da
               stabiliziramo ta sitem, tako na davčnem področju, se pravi, da tukaj jasno sprejmemo
               zavezo, da to je to in konec. Da ne bomo zdaj več novih virov iskali z novimi davki,
               ker tako ne bomo nikamor prišli, ker trenutno so investitorji vedno prestrašeni s
               tem, OK, mi odpremo nova podjetja, ampak potem nam bodo nabili nove davek in
               upravičeno so tega prestrašeni. Zato moramo tukaj jasno poslati to sporočilo, da je s
               tem dovolj. Naslednja zadeva, kjer imamo bom rekel, velik problem je pravno področje,
               vsi vemo, neplačevanje, dolgotrajni sodni postopki v gospodarstvu in tako dalje. In
               zato moramo vrniti nazaj to spoštovanje v institucije pravne države in kako bomo to
               naredili? S tem, da bomo spoštovali odločitve, ki jih sprejmemo. Lahko bolj jasno
               povem, kaj s tem mislim, mislim, da danes je bil en korak v to smer že narejen, ko je
               en obsojenec prejel to, kar mu gre, se ni več izmikal temu, ampak glejte, tudi tukaj
               moramo jasno povedati. Stop davkov, stop zadolževanju in podpora pravni državi. Saj
               ni drugega. In stabilizirati moramo naš zakonodajni postopek, se pravi, ne da stalno
               izumljamo neke nove in nove rešitve in nove in nove procese in lep, kot sem že omenil
               ta zakon za sanacijo bančnega sistema in primer Družbe za upravljanje terjatev bank,
               dajmo tukaj, naredimo korak, prejšnja vlada je sprejela, ta vlada je posvojila, dajmo
               ta projekt peljati naprej, čim boljše in dajmo ga čim bolj peljati skupaj.
               Toliko.</p>
            </sp>
            <sp xml:id="SDT6-OZFIMP-nujna-92-2014-05-15.sp54">

               <speaker>PREDSEDNIK BOJAN STARMAN:</speaker>

               <p>Hvala lepa. Zdaj smo pa kar precej zašli s tega, kar smo že precej blizu bili skupaj.
               Gospod Vizjak je hotel repliko. Prosim.</p>
            </sp>
            <sp xml:id="SDT6-OZFIMP-nujna-92-2014-05-15.sp55">

               <speaker>MAG. ANDREJ VIZJAK (PS SDS):</speaker>

               <p>Poglejte, tako, gospod Pavlišič, če delite tukaj drugim nasvete in pamet, kaj naj
               pogledajo in tako naprej, bi bilo tudi fino, da si vi malo preberete Poslovnik tega
               Državnega zbora, ko ste govorili. In tukaj zavajali nas, nas sicer ne morete, ker pač
               neke stvari poznamo, ki jih očitno vi ne poznate. Vi ste očitali prej, da je
               opozicija vlagala amandmaje, ki so pravzaprav povečevali odhodkovno stran. Vi sami
               veste, da vsak amandma po poslovniku, ki je vložen, mora biti uravnotežen in ne sme
               in ne more niti za cent povečati primanjkljaja, ker mora imeti toliko, kolikor
               predvideva odhodkov, tudi hkrati pokritje, kje vzeti ta denar. In vi ste nadgradili
               to svojo logiko na tem, da je seveda opozicija tukaj pravzaprav pritegnila
               ustvarjanju tega primanjkljaja. Jaz bi vam lahko zdaj tukaj eno uro bral magnetogram
               opozicije, ko smo vas opozarjali na prevelik primanjkljaj in na prevelike tekoče
               odhodke. In vsi naši amandmaji, vsi, kolikor jih je pač bilo, ker jih je bilo
               relativno malo, so temeljili predvsem na tem, da zmanjšujemo tekoče odhodke in da
               povečujemo investicijske odhodke, kar pomeni, da gre za naložbo tudi v gospodarstvu
               in gospodarsko rast, na račun nekega denarja, ki ga pojemo. In, ker se tudi član
               Komisije za nadzor javnih financ, ste lahko tudi prejeli gradivo te komisije, ki bo
               obravnavano. Jaz upam, da v kratkem, iz katerega zelo jasno izvira tudi izvorni greh
               strukture našega proračuna. To je, da se nam ne zmanjšuje, nasprotno povečujejo in
               spreminjajo trendi iz leta 2012, ko govorimo o razmerju med tekočimi prihodki
               državnega proračuna in tekočimi odhodki. Če ne veste, kaj to pomeni, si preglejte
               proračune in računam, da vam bodo te pojmi jasni. Kar pomeni, da mi ustvarjamo več
               kot eno milijardo primanjkljaja, ko govorimo samo o tekočih prihodkih in tekočih
               odhodkih. Tekoči prihodki so davčni in nedavčni prihodki, med tem, ko so tekoči
               odhodki te tekoči izdatki za plače in tako naprej, pa tekoči transferji, to so
               transferji, javni zavodi, brezposelni, vključno seveda tudi z obrestmi. In vse, kar
               je bilo v tej državi privarčevanega, tudi z ZUJF-om je bilo izničenega z dvigom
               obresti, totalno izničeno, kar pomeni, da je ta struktura oziroma raven tekočih
               odhodkov pravzaprav identična skozi zadnjih nekaj let, kljub, saj pravim ZUJF-u, ki
               je <stage type="mag"/>(nadaljevanje) nekaj sto milijonov
               na letni ravni učinkoval na odhodkovni strani. Toliko o pravzaprav teh zadevah. Tako,
               da glejte, zato so še kako na mestu ta vprašanja vpliva tudi teh zadolžitev na javne
               finance oziroma na stanje javnega dolga. Jaz se pravzaprav, ker se ne bom potem več
               vključil, samo še to. Jaz sem zdaj pravzaprav razumel, v čem je ta dodana vrednost
               povečanja. Jaz samo obžalujem, zakaj to ne morete napisati v zakon, zakaj ta denar
               rabite. In seveda tudi niste v celoti pojasnili. Vi ste torej pojasnili, da je teh,
               od tega milijardo dvesto kvote že alociranih 884 milijonov in da rabite dodatnih 650
               milijonov za, kot ste povedal Banko Celje in Abanko. Abanko v višini pol milijarde in
               Banko Celje v višini 150 milijonov. To, če skupaj jaz seštejem je to milijardo 534.
               Približno. Ste si le tukaj en zajeten bufer, dobrih 400 milijonov naredili, ki do
               danes približno točno ne veste, za kaj ga rabite. Pa smo maja. Tako, da nam še
               povejte, kaj nas še čaka v letošnjem letu, kaj vidite, da bo, pravite Gorenjske banke
               ne bo in kaj je s temi milijoni v prihodnjem letu, ki tudi predlagate povišanje. To
               se pravi za 300 milijonov prihodnje leto.</p>
            </sp>
            <sp xml:id="SDT6-OZFIMP-nujna-92-2014-05-15.sp56">

               <speaker>PREDSEDNIK BOJAN STARMAN:</speaker>

               <p>Hvala lepa. Gospa Vraničar. Postopkovno, gospod Marko Pavlišič. Izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp57">

               <speaker>MARKO PAVLIŠIČ (PS DL):</speaker>

               <p>Hvala za besedo. Postopkovno bi se prijavil k besedi, da bom odgovoril gospodu
               Vizjaku, ker replike na repliko ne more imeti. Toliko.</p>
            </sp>
            <sp xml:id="SDT6-OZFIMP-nujna-92-2014-05-15.sp58">

               <speaker>PREDSEDNIK BOJAN STARMAN:</speaker>

               <p>Gospa Vraničar, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp59">

               <speaker>MAG. MATEJA VRANIČAR:</speaker>

               <p>Hvala lepa. Glede na to, da je že izkoriščenih 880 milijonov evrov, brez upoštevanje
               DUTB iz kvote možnega zadolževanja nefinančnih družb pod prevladujočim vplivom države
               je seveda treba to kvoto postaviti na način, da poleg zneska, ki ga potrebuje DUTB
               omogočimo tudi še možnost, da se katera od drugih družb ali tudi od javnih zavodov
               lahko zadolži do konca letošnjega leta. In v bistvu postaviti kvoto tako, da
               vključuje obstoječo porabo te kvote, plus 650 milijonov za DUTB brez neke možnosti v
               bistvu, ki bi služila še za morebitno zadolževanje drugih družb bi pomenilo v bistvu
               nekoliko tvegano zadevo oziroma bi se znalo zgoditi, da bi v jesenskem času bilo
               treba to kvoto še enkrat popravljati, če se tako odločimo seveda jo tudi lahko.</p>
               <p>Kar se tiče prihodnjega leta, kot sem že omenila, če bo Gorenjska banka prišla v
               postopek prenosa slabih terjatev na DUTB se bo to zgodilo v prihodnjem letu in to
               dodatno povečanje obsega možnega zadolževanja iz 700 milijonov na milijardo bi
               omogočilo v bistvu to financiranje, ampak to je tako oddaljena zadeva, da lahko
               ostane ta zadeva odprta še za nadaljnje spremembe zakona.</p>
            </sp>
            <sp xml:id="SDT6-OZFIMP-nujna-92-2014-05-15.sp60">

               <speaker>PREDSEDNIK BOJAN STARMAN:</speaker>

               <p>Hvala lepa. Replika.</p>
            </sp>
            <sp xml:id="SDT6-OZFIMP-nujna-92-2014-05-15.sp61">

               <speaker>JOŽEF HORVAT (PS NSi):</speaker>

               <p>Hvala lepa gospod predsedujoči. Bom čisto na kratko repliciral gospodu Marku
               Pavlišču. Še prej pa se zahvalil državni sekretarki za informacije glede tako
               imenovanih overcommitment projektov. S tem, da seveda upam, da so s tem seznanjeni in
               da to zadevo razumejo tudi pristojni ministri, predvsem minister mag. Židan. Kolega
               Pavlišič, vi v zadnjem času večkrat govorite in kažete na to, kažete nam grafe,
               tabele in tako naprej, na trende padanja obresti oziroma zahteve na donosnosti na
               obveznice Republike Slovenije. Na nek način bi lahko laik razumel, da je to ena
               motivacija za nadaljnjo zadolževanje. Jaz bi se z vami v tistem delu samo strinjal,
               ko ste rekli, da pa zadolževanje ni fajn. Zato na to ne bom repliciral, bom pa samo
               primer dobre prakse povedal iz začetka naše države. Najbrž ste gledali <stage type="mag"/> (nadaljevanje) na tretjem, na parlamentarnem
               kanalu, pogovor z dr. Borisom Pleskovičem, ki je povedal zanimiv dogodek. Da je
               takrat v času Peterletove vlade prišel k njem v njegov kabinet gospod Valter Wolf in
               se je delal dobrega, da bi brez obrestno državi, domovini posodil, mislim da, 60
               milijonov dolarjev. Za obrestno meto nič, zero procentov. In kaj je naredil gospod
               Boris Pleskovič? Odprl mu je vrata in ga pognal ven. Ne pa pozabiti tudi to, kar ste
               pa sami, torej vaša vlada, sedaj v odhajanju, je rekla na kakšen način bo
               stabilizirala javne finance, ena tretjina ukrepov na prihodkovni strani, dve tretjini
               strani na odhodkovni strani. Na te mi čakamo, ampak očitno ne bomo dočakali.</p>
            </sp>
            <sp xml:id="SDT6-OZFIMP-nujna-92-2014-05-15.sp62">

               <speaker>PREDSEDNIK BOJAN STARMAN:</speaker>

               <p>Gospa Plevčak, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp63">

               <speaker>MARIJA PLEVČAK (DeSUS):</speaker>

               <p>Hvala za besedo. Ne mislim polemizirati, ampak bom šla k amandmajem, in sicer k
               amandmaju k 1. členu. Namreč, ta opredeljuje prihodke iz dajatev od prejemkov
               izplačanih zaradi opravljanja začasnega in občasnega dela upokojencev. Mi smo
               pripravili tudi svoj predlog amandmaja, ki naj bi zajemal delitev teh sredstev, da bi
               polovico zbranih sredstev se namenilo za demografski sklad, ki pač bi zagotavljal za
               upokojence dodatna finančna sredstva in polovico v proračun. Glede na nov predlog, ki
               je bil podan, in sicer, da se ta sredstva namenijo za štipendije za dijake in
               študente smo od našega predloga odstopili in bomo ta nov predlog v dobro vseh mladih,
               ki sredstva res potrebujejo za svoje izobraževanje tudi podprli.</p>
               <p>Drugo, kar je, se bom dotaknila 7. člena, ker se potem ne bom oglašala, ki je nekako
               po našem mnenju neprimerno naravnan. Ta predlog oziroma ta 7. člen je nestimulativen,
               kajti po tem predlogu tisti, ki so varčni, ki prihranijo sredstva bodo nekako
               oškodovani, ker je primer, da bi se ta sredstva pač v določenem znesku namenila za
               druge zadeve. Gre predvsem za razne domove upokojencev, tudi Skupnost socialnih
               zavodov Slovenije se je na to nekako pritožila, ker ugotavljajo, da pač ta sredstva,
               ki jih zberejo, uporabljajo za svoje investicijske stvari. Enako je tudi na primer
               pri lekarnah, pri zdravstvenih domovih. Mi kot upokojeniška stranka vidite, da imamo
               interes, da vsa ta sredstva nekako se vrnejo nazaj v zdravstvo v kolikšni meri pač to
               gre.</p>
               <p>Drugače pa mislim, kar se tiče Družbe za upravljanje terjatev bank, da je tu treba
               narediti tudi kakšno temeljito kontrolo in nadzor. Kajti vemo, da ta družba že dolgo
               deluje. Oprijemljivih rezultatov pa ni. Glede na njihove prejemke in vse ostalo pa
               mislim, da bi bilo treba dati tudi finančne podatke kaj in kako, koliko je bil
               doprinos naši državi. Toliko v zvezi s temi amandmaji, potem pa če ne bo potrebno se
               ne bom več oglašala.</p>
            </sp>
            <sp xml:id="SDT6-OZFIMP-nujna-92-2014-05-15.sp64">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Frangež.</p>
            </sp>
            <sp xml:id="SDT6-OZFIMP-nujna-92-2014-05-15.sp65">

               <speaker>MATEVŽ FRANGEŽ (PS SD):</speaker>

               <p>Najprej Socialni demokrati razumemo, da je potrebno v času povečanja politične
               nestabilnosti sprejete vse tiste ukrepe, ki bodo omogočili, da v tem času država
               normalno deluje. Da so vzpostavljeni vsi potrebni vzvodi za to, da v javnem sektorju,
               v našem šolstvu, zdravstvu, državni administraciji, socialnem skrbstvu potekajo
               procesi tako kot morajo in da imajo vse institucije te države možnost, da izvršujejo
               s svojim zakonom določene naloge. Tudi zato se zavedamo, da je zakon o izvrševanju
               proračuna v tem pogledu pomemben iz več vidikov. Najprej zato, da se tudi <stage type="mag"/> (nadaljevanje) zaradi izpada nekaterih
               planiranih sredstev zagotovi normalno financiranje države in izvajanje proračuna
               Republike Slovenije, pa tudi za to, da povečamo na drugi strani učinkovitost denimo
               črpanja evropskih sredstev in racionalnega razpolaganja s proračunskimi sredstvi. To
               je naša zaveza k zagotavljanju stabilnosti države.</p>
               <p>Zahvaljujem se državni sekretarki, ki je določneje predstavila informacije, ki smo
               jih terjali razpravljavci pred prekinitvijo te seje. Naj povem, da se je v času te
               prekinitve sestala tudi dosedanja koalicija in da smo s pozornostjo na opozorila, ki
               smo jih slišali tudi s strani opozicijskih predstavnikov in glede na pojasnila
               Ministrstva za finance, ki so bila predstavljena prej tudi na tej seji, odločeni, da
               vendarle restriktivneje pristopimo k okviru predvidenega zadolževanja posrednih
               proračunskih uporabnikov in nefinančnih družb, vendar na način, ki bo omogočil Družbi
               za upravljanje terjatev bank, realizacijo nalog in aktivnost, ki jih predvideva Zakon
               o ukrepih za krepitev stabilnosti bank.</p>
               <p>V tem pogledu je pred vami že predlog za amandma odbora, ki v 4. členu tega zakona
               obseg zadolževanja iz milijarde 200 povečuje le na milijardo 600 in ne na 2
               milijardi, kot je predvideno z osnovnim predlogom zakona. Ocenjujemo, da je glede na
               informacijo o 884 milijonov evrov prejetih vlog za zadolževanje doslej v tem
               kontekstu dovolj rezerve, za to da se izvedejo aktivnosti Družbe za upravljanje
               terjatev bank z operacijami v dveh poslovnih bankah in prenosom slabih naložb v teh
               dveh bankah.</p>
               <p>Kljub temu pa želimo z neko skupno voljo ugotoviti, da tudi nas skrbi v tančico
               skrivnosti zavito delovanje in poslovanje Družbe za upravljanje terjatev bank,
               poudarjamo, da je takšno delovanje pač posledica Zakona o ukrepih za krepitev
               stabilnosti bank, kot je bil sprejet v času neke druge vlade in zato tudi v svojstvu
               tega, da od Družbe za upravljanje terjatev bank dobimo več informacij o tem kaj se je
               v preteklih mesecih zgodilo, na kakšen način so bili opravljeni prenosi, na kakšen
               način se je Družba za upravljanje terjatev bank danes loteva prestrukturiranja
               naložb, ki jih ima v lasti in predvsem, da s posebno pozornostjo dobimo informacije o
               tem kakšne so načrtovane aktivnosti v kontekstu predvidenega obsega zadolževanja
               Družbe za upravljanje terjatev bank v letu 2014. Torej predvidene izdaje obveznic te
               družbe, ki jih predvideva tudi Zakon o ukrepih za krepitev stabilnosti bank. To
               želimo ubesediti s predlaganim sklepom: da Odbor za finance torej nemudoma pristopi k
               organizaciji posebne nujen seje odbora in pri tem pozivamo tudi Vlado Republike
               Slovenije in omenjeno družbo, da pripravita gradivo s podrobnimi informacijami o
               delovanju, poslovanju, načrtih Družbe za upravljanje terjatev bank. Hvala lepa.</p>
            </sp>
            <sp xml:id="SDT6-OZFIMP-nujna-92-2014-05-15.sp66">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Zaključujem razpravo. Še kdo? Gospod Battelli izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp67">

               <speaker>ROBERTO BATTELLI (NS):</speaker>

               <p>Hvala lepa.</p>
               <p>Torej naprej okoli politične nestabilnosti. Ta ni tako od boga dana ampak nekdo jo je
               povzročil, najprej je treba to povedati.</p>
               <p>Kar zadeva te zadolžitve, se pravi DUTB se zadolži, pri komu se zadolži? Pri državi
               verjetno. Pri nekom drugem torej ampak je državni subjekt. DUTB je državna finančna
               ustanova, ali je slaba banka v lasti države. Ali se motim? Ne. Torej kako DUTB <stage type="mag"/> (nadaljevanje) zavaruje to, mislim, ti
               ki dajejo denar DUTB, kako se zavarujejo. Se ne ve. Pri… /Glas iz ozadja./ Tako.
               Obveznice s poroštvom od države. Tako. Kako država zavaruje to posojilo? /Glas iz
               ozadja./ Z davkoplačevalci, s prebivalstvom, ki plačuje davke oziroma z ekonomskimi
               subjekti, ki plačujejo davke, itn. Torej kje je ekonomska logika pri tem? Kako torej
               država namerava dobiti nazaj ta denar, na nek način. To se pravi, ali je narejena
               kalkulacija, ali je Vlada pogledala ali DUTB ima lastno logiko, ki potem povrne ta
               denar enkrat, ko si ga sposodi. Oziroma, če te banke, male banke propadejo, ali je ta
               škoda večja ali manjša, če se gre v tako operacijo. Jaz mislim, da te informacije je
               potrebno dati ljudem, tako da vedo kaj se dogaja s tem denarjem. In tukaj verjetno
               država ne vem, če se v teh primerih lahko, če si lahko privošči, da se skrije za ne
               vem kakšnimi diskrecijami in tajnostmi in tako naprej. Gre za stotine milijonov. Ena
               milijarda je tisoč milijonov. Tisoč milijonov je ena milijarda. Določeni podsistemi
               bi lahko normalno funkcionirali, če bi imeli 200, 300 milijonov več. Zelo pomembni
               sistemi. Tako da, veste, vtis je, da ker ne znamo rešiti tega in odgovarjati na ta
               vprašanja, smo stalno v politični krizi. Ali je treba poseči sedaj v tiste interese,
               ki so zadeve do te točke pripeljale celo zgodbo ali kaj, ker se tukaj potem začnejo
               tisti spori, ki se pri nas že tradicionalno končajo, tako da koalicije razpadejo same
               od sebe na nek način, z raznimi izgovori, itn. lahko pristanemo na to, da ti sklopi
               očem skritim interesov in spletov in vse to dejansko vodijo celo zgodbo, kot
               demokratične institucije parlament, Vlada, pravosodje. Ne moremo biti talci tega.
               Tako, da me res zanima kako bo ta denar zelo preprosto nazaj prišel. Imate
               odgovor?</p>
            </sp>
            <sp xml:id="SDT6-OZFIMP-nujna-92-2014-05-15.sp68">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želite odgovoriti? Gospa Vraničar, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp69">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Torej zadolžitev DUTB je predbidena z izdajo obveznic po Zakonu o ukrepih za krepitev
               stabilnosti bank. DUTB izdaja obveznice s poroštvom države. To pomeni, da država
               oziroma iz državnega proračuna se ne zagotavljajo sredstva, ampak je to potencialna
               obveznost državnega proračuna v kolikor DUTB ne bi uspel sam poravnati obveznosti iz
               prevzete zadolžite. Zadolžitev ni namenjena rednemu poslovanju oziroma rednim
               delovnim nalogam v DUTB, ampak zagotavlja sredstva s katerimi DUTB prevzame v
               opravljanje terjatve, slabe terjatve iz A Banke in pa v nadaljevanju predvidoma tudi
               Celjske banke. Glede na to, da so te terjatve prevzete po zelo nizkih cenah, je v
               primeru uspešnega in učinkovitega upravljanja s temi terjatvami pričakovati, da bo iz
               upravljanja terjatev DUTB dobil zadosti sredstev, da bo sproti poravnaval svoje
               obveznosti. In v tem kontekstu je za pričakovati, da do unovčitve poroštva države naj
               sploh ne bi prišlo. Z namenom, da se sproti spremlja <stage type="mag"/> (nadaljevanje) delovanje DUTB-ja v smeri zagotavljanja ustrezne
               donosnosti upravljanja z naložbami so predvideni tudi ukrepi oziroma usmerjevalna
               navodila, ki naj bi jih DUTB-ju v obliki smernic dala vlada oziroma Ministrstvo za
               finance. Hvala.</p>
            </sp>
            <sp xml:id="SDT6-OZFIMP-nujna-92-2014-05-15.sp70">

               <speaker>PREDSEDNIK BOJAN STARMAN:</speaker>

               <p>Mogoče še opredelitev, da predlaga amandmaje za amandma odbora, katerega smo dobili
               na mizo in o katerem je govoril …</p>
            </sp>
            <sp xml:id="SDT6-OZFIMP-nujna-92-2014-05-15.sp71">

               <speaker>MAG. MATEJA VRANIČAR:</speaker>

               <p>… je sprejemljiv.</p>
            </sp>
            <sp xml:id="SDT6-OZFIMP-nujna-92-2014-05-15.sp72">

               <speaker>PREDSEDNIK BOJAN STARMAN:</speaker>

               <p>Na nek za silo … gospod Pavlišič, še vi ste rekli, prosim ne širiti.</p>
            </sp>
            <sp xml:id="SDT6-OZFIMP-nujna-92-2014-05-15.sp73">

               <speaker>MARKO PAVLIŠIČ (PS DL):</speaker>

               <p>Ne, moram odgovoriti gospodu Vizjaku, ki me je narobe razumel. Jaz nisem trdil, da so
               oni vlagali amandmaje, ki višajo proračunski primanjkljaj. Jaz sem rekel, da niso
               vlagali amandmajev, ki bi nižali proračunski primankljaj in to je bistvena razlika.
               Popolnoma mi je jasno, da amandma na proračun, ki ga vložiš, mora biti uravnotežen,
               se pravi z amandmajem ne moreš višati proračunskega primanjkljaja, zato seveda nisem
               šel v tako trditev, vsekakor pa lahko vložiš amandma, ki bi nižal proračunski
               primanjkljaj, se pravi da bi šel samo na stran stroškov, ne pa na stran prihodkov.
               Glede amandmajev, ki so bili vloženi sem jih pa tudi našel vmes in jih lahko tudi
               preberem, če bi bilo treba, da podkrepim to kar sem trdil.</p>
               <p>Se pa tudi strinjam z omembo gospoda Horvata, da glede te bojazni, da bi se lahko
               omenjanje nižanja obrestne mere razumelo kot spodbujanje zadolževanja. Ne in še
               enkrat ne. Zadolževanje moramo prenehati, pa tudi če bodo obrestne mere pod 0.</p>
            </sp>
            <sp xml:id="SDT6-OZFIMP-nujna-92-2014-05-15.sp74">

               <speaker>PREDSEDNIK BOJAN STARMAN:</speaker>

               <p>Hvala lepa. Zdaj pa res zaključujem razpravo in dajem na glasovanje amandma Poslanske
               skupine Nepovezanih poslancev. Ti amandmaji sledijo mnenjem Zakonodajno-pravne službe
               in nekje popravljajo ta zakon in dajem na glasovanje amandma Poslanske skupine
               Nepovezanih poslancev k 1. členu. Pričenjam glasovanje.</p>
               <p>Kdo je za? (10 članov.) Kdo je proti? (Nihče.)</p>
               <p>Amandma je bil sprejet.</p>
               <p>Prehajamo na 2. člen, ki nima amandmajev. Odpiram razpravo. Če ni razprave gremo na
               3. člen, kjer imamo dva amandmaja. Prvi je amandma Poslanske skupine Slovenske
               demokratske stranke. Tu moram povedati, če bo amandma sprejet, postane amandma pod
               točko 2 brezpredmeten. Glasujemo torej o amandmaju Poslanske skupine SDS k 3. členu.
               Pričenjam glasovanje.</p>
               <p>Kdo je za? (3 člani.) Kdo je proti? (11 članov.)</p>
               <p>Amandma ni bil sprejet.</p>
               <p>Prehajamo še na drugi amandma Poslanske skupine Nepovezanih poslancev. Pričenjam
               glasovanje.</p>
               <p>Kdo je za? (14 članov.) Kdo je proti? (Nihče.)</p>
               <p>Amandma je bil sprejet.</p>
               <p>Sedaj prehajam na dva amandmaja k 4. členu. Prvi je amandma Poslanske skupine SDS,
               drugi je pa predlog, ki smo ga dobili na mizo, predlog za amandma odbora. Če je ta
               sprejet, je potem drugi amandma brezpredmeten. Najprej glasujemo o amandmaju
               Poslanske skupine SDS, ki predlaga, da se člen črta. Pričenjamo glasovanje.</p>
               <p>Kdo je za? (4 člani.) Kdo je proti? (11 članov.)</p>
               <p>Amandma ni bil sprejet.</p>
               <p>Sedaj glasujemo o amandmaju odbora. Pričenjam glasovanje.</p>
               <p>Kdo je za? (14 članov.) Kdo je proti? (1 član.)</p>
               <p>Amandma je bil sprejet.</p>
               <p>Prehajamo na 5. člen in amandma Poslanske skupine Nepovezanih poslancev. Glasujemo o
               amandmaju k 5. členu. Pričenjam glasovanje.<stage type="mag"/>
               (Nadaljevanje) Zaključujem glasovanje.</p>
               <p>Kdo je za? (12 članov.) Je kdo proti? (1 član.)</p>
               <p>Amandma k 5. členu je bil sprejet.</p>
               <p>Prehajamo na 6. člen in ravno tako amandma Poslanske skupine Nepovezanih poslancev.
               Še enkrat poudarjam, sledijo pripombam Zakonodajno-pravne službe. Glasujemo o
               amandmaju k 6. členu.</p>
               <p>Kdo je za? (12 članov.) Je kdo proti? (Nihče.)</p>
               <p>Amandma k 6. členu je sprejet.</p>
               <p>Prehajamo na 7. člen in amandma Poslanske skupine Slovenske demokratske stranke. Pri
               tem moram povedati, če bo amandma sprejet postane amandma pod točko 2 brezpredmeten.
               Glasujemo najprej o amandmaju Poslanske skupine SDS. Izvolite, gospod Frangež.</p>
            </sp>
            <sp xml:id="SDT6-OZFIMP-nujna-92-2014-05-15.sp75">

               <speaker>MATEVŽ FRANGEŽ (PS SD):</speaker>

               <p>Že prej smo v razpravah omenjali ta vprašanja uporabe presežkov v javnih zavodih.
               Tudi sam sem prej obnovil strahove in protest, ki ga na nas naslavlja skupnost
               Socialnih zavodov Slovenije. Želim še enkrat poudariti, da iz obrazložitev, ki jih je
               podala državna sekretarka ta zakonodajna sprememba vključno z določnejšo formulacijo,
               ki jo vsebuje predlog amandmaja, ne pomeni, da bi država povsod, kjer so bili
               presežki ustvarjeni, neselektivno posegala po teh sredstvih, ampak da ustvarja pravno
               podlago za to, da selektivno z obravnavo od primera do primera uporabi ta sredstva,
               da pa pravzaprav tudi iz formulacije predlaganega amandmaja pomeni, da država nima
               namena posegati v, denimo, omenjenem protestu omenjena privarčevana sredstva
               stanovalcev v domovih starejših občanov. Mi bi si želeli, da bi bila ta formulacija
               bolj določna, še bolj določna, manj arbitrarna. Razumemo pa, da je v luči sedanje
               finančne situacije potrebno ustvariti pravno podlago. Zavezujemo pa Vlado Republike
               Slovenije, pa tudi lokalne skupnosti, ki jim s tem ustvarjamo to pravno možnost, da
               so pri tem izrazito selektivne in da na podlagi enakih kriterijev posegajo po
               tovrstnih presežkih(?), če je to potrebno.</p>
            </sp>
            <sp xml:id="SDT6-OZFIMP-nujna-92-2014-05-15.sp76">

               <speaker>PREDSEDNIK BOJAN STARMAN:</speaker>

               <p>Hvala lepa. Gospa Brunskole.</p>
            </sp>
            <sp xml:id="SDT6-OZFIMP-nujna-92-2014-05-15.sp77">

               <speaker>RENATA BRUNSKOLE (PS PS):</speaker>

               <p>Hvala lepa. Tudi v Pozitivni Sloveniji se pridružujemo razpravi, ki je bila že pred
               menoj podana. Gre za to, da ne bi bilo prav, da bi tiste zavode, ki so bili na nek
               način tako skrbni, varčni in so namensko varčevali določena sredstva, tako za
               določene projekte, investicije, da bi se temu jemalo kar tako počez. Zatorej
               podpiramo ta amandma. Dejansko se gre od primera do primera in da tukaj nikakor, tako
               kot je bilo tudi nam vsem v pismo Socialnih zavodov, podano, da na nek način ne
               kaznujemo tiste, ki so skrbni, varčni in želijo razvojno delovati v okviru svojega
               zavoda, temveč da tukaj delujemo s premislekom in predvsem v dobrobit zavodov, ki
               delujejo v dobro ljudi, naj je to na področju sociale, zdravstva ali pa tudi šolstva
               in predšolske vzgoje. V Pozitivni Sloveniji ta amandma podpiramo.</p>
            </sp>
            <sp xml:id="SDT6-OZFIMP-nujna-92-2014-05-15.sp78">

               <speaker>PREDSEDNIK BOJAN STARMAN:</speaker>

               <p>Hvala lepa. Glasujemo torej najprej o amandmaju Poslanske skupine SDS k 7. členu.</p>
               <p>Kdo je za? (4 člani.) Je kdo proti? (11 članov.)</p>
               <p>Amandma ni sprejet.</p>
               <p>Prehajamo na amandma Poslanske skupine Nepovezanih poslancev k 7. členu.
               Glasujemo.</p>
               <p>Kdo je za? (11 članov.) Je kdo proti? (Nihče.)</p>
               <p>Amandma je bil sprejet.</p>
               <p>Prehajamo na 8. člen in amandma Poslanske skupine Nepovezanih poslancev.
               Glasujemo.</p>
               <p>Kdo je za? (11 članov.) Je kdo proti? (Nihče.)</p>
               <p>Amandma Poslanske skupine Nepovezanih k 8. členu je bil sprejet.</p>
               <p>Prehajamo na 9. člen in amandma Poslanske skupine Nepovezanih poslancev.<stage type="mag"/> (Nadaljevanje) Pričenjam glasovanje.
               Glasujemo.</p>
               <p>Kdo je za? (11 članov.) Kdo je proti? (Nihče.)</p>
               <p>Zaključili smo razpravo o členih predloga zakona in glasovanje o amandmajih.</p>
               <p>Prehajamo še na glasovanje o vseh členih skupaj. Glasujemo.</p>
               <p>Kdo je za? (11 članov.) Kdo je proti? (4 člani.)</p>
               <p>Ugotavljam, da so členi sprejeti.</p>
               <p>S tem zaključujem obravnavo predloga zakona na Odboru za finance in monetarno
               politiko. Vsi sprejeti amandmaji bodo vključeni v dopolnjen predlog zakona, ki bo
               sestavni del poročila odbora. Za poročevalca bi predlagal, če se s tem strinjam,
               gospoda Frangeža. Če lahko, pa če se ostali strinjajo? Hvala lepa.</p>
               <p>Bi pa še to, kar ste tudi dobili na mizo in o tem kar je bilo tudi postavljeno nekaj
               vprašanj, da sprejmemo še en sklep. To je, predlagam odboru naslednji sklep. Odbor za
               finance in monetarno politiko nemudoma pristopi k organizaciji posebne nujne seje
               odbora z obravnavo točke Izvajanje ukrepov za krepitev stabilnosti bank in poročanje
               o delovanju in načrtih Družbe za opravljanje terjatev bank s posebnim poudarkom na
               predvidenem zadolževanju DUTB. Odbor za finance in monetarno politiko poziva Vlado
               Republike Slovenije in DUTB, da pripravita gradivo za omenjeno sejo. Lahko glasujemo?
               Gospod Pavlišič, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp79">

               <speaker>MARKO PAVLIŠIČ (PS DL):</speaker>

               <p>Hvala za besedo.</p>
               <p>Sedaj, v okviru tega predloga sklepa bi predlagal, če lahko imamo prvi del te seje
               zaprt za javnost. Namreč izkazalo se je, ko smo obravnavali problematiko zadolževanja
               pred parimi meseci na zaprti seji, da je bila sama debata bistveno bolj konstruktivna
               in smo dobili boljše informacije, se je to izkazalo kot zelo dobra praksa, tako da bi
               predlagal, da je vsaj del te seje zaprt za javnost, kjer se lahko potem marsikaj več
               izve, marsikaj kar v bistvu mora ostati tudi tajno, nato pa nadaljujemo lahko na
               odprti seji s tem kar drugi, nekateri potrebujejo v predvolilnem času. Toliko.</p>
            </sp>
            <sp xml:id="SDT6-OZFIMP-nujna-92-2014-05-15.sp80">

               <speaker>PREDSEDNIK BOJAN STARMAN:</speaker>

               <p>Bom takoj dal besedo.</p>
               <p>Dejstvo je, da to ne bomo odločali zdajle. Mislim, da ni potrebno, da o tem odločamo.
               To bomo odločali potem v pripravi seje glede na gradivo, ki ga bomo sprejeli in glede
               na zahtevo tistega, ki bo to gradivo predstavil. Gospod Frangež, izvolite.</p>
            </sp>
            <sp xml:id="SDT6-OZFIMP-nujna-92-2014-05-15.sp81">

               <speaker>MATEVŽ FRANGEŽ (PS SD):</speaker>

               <p>Temeljni očitek javnosti pa tudi danes na tej seji je bil ta očitek predstavljen, je
               ravno pomanjkanje transparentnosti v delovanju Družbe za opravljanje terjatev bank in
               dejstvu, da smo zelo selektivno soočeni s posamičnimi informacijami o delovanju
               Družbe za opravljanje terjatev bank. Zato sem sam naklonjen, da je ta seja kolikor je
               le mogoča, javna, da pa seveda soglašam s predsednikom, potem ko bomo soočeni z
               gradivom in glede na to kolikšen delež gradiva bo označen s stopnjo tajnosti,
               presodimo o tem ali je potrebno del seje opraviti na zaprti seji. Mi smo odgovorni
               javnosti in v tem pogledu se zavzemam za kolikor je mogoče natančne javne podatke, ne
               le za poslanke in poslance Državnega zbora, pač pa za celotno slovensko javnost.</p>
            </sp>
            <sp xml:id="SDT6-OZFIMP-nujna-92-2014-05-15.sp82">

               <speaker>PREDSEDNIK BOJAN STARMAN:</speaker>

               <p>Najlepša hvala.</p>
               <p>Še gospa Brunskole.</p>
            </sp>
            <sp xml:id="SDT6-OZFIMP-nujna-92-2014-05-15.sp83">

               <speaker>RENATA BRUNSKOLE (PS PS):</speaker>

               <p>Hvala lepa. Tudi v Pozitivni Sloveniji podpiramo predlagani sklep. Dejstvo je, da se
               že skozi celotni mandat tega sklica Državnega zbora pogovarjamo o učinkovitosti
               delovanja bančnega sistema in tudi mi se močno zavzemamo za to, da bi prišli do
               dejanskih informacij, predvsem pa poudarjamo transparentnost delovanja DUTB ter o
               upravičenosti, želimo si podatke o upravičenosti predvidenega zadolževanja družbe za
               opravljanje terjatev bank, mogoče celo slaba banka v prihodnosti ne bo tista, ki bo
               vzpostavila učinkovit bančni sistem in ga postavila v te temelje kar od nas pričakuje
               tako gospodarstvo kot tudi fizične osebe, torej posamezniki. Zatorej absolutno
               podiram to sejo in ta sklep. <stage type="mag"/>
               </p>
            </sp>
            <sp xml:id="SDT6-OZFIMP-nujna-92-2014-05-15.sp84">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Pričenjamo glasovanje o predlaganem sklepu. Glasujemo.</p>
               <p>Kdo je za? (12 članov.) Kdo je proti? (Nihče.)</p>
               <p>Ugotavljam, da je bil ta sklep sprejet.</p>
               <p>S tem zaključujem to točko dnevnega reda in 92. sejo odbora. <title> Seja je bila
                  končana 15. maja 2015 ob 12.26. </title>
               </p>
            </sp>
         </div>
      </body>
   </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZZP-redna-11-2012-09-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2807F42A035148E1C1257D1F005A62FE</idno>
               <idno type="custom" subtype="day">A84DC810909B1BD0C1257A80002DE994</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=A84DC810909B1BD0C1257A80002DE994</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZP-redna-11-2012-09-20.OZZP" n="11">
               <name>redna seja</name>
               <date when="2012-09-20"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZP-redna-11-2012-09-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZP-redna-11-2012-09-20.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBORA ZA ZUNANJO POLITIKO</stage>
            <stage type="session">11. redna seja</stage>
            <stage type="date">(20. september 2012)</stage>
            <stage type="chairman">Sejo je vodil Jožef Horvat, predsednik Odbora za zunanjo politiko.</stage>
            <stage type="time">Seja se je začela ob 15.00.</stage>
            <stage type="mag"/>


            <sp xml:id="SDT6-OZZP-redna-11-2012-09-20.sp1">

               <speaker>PREDSEDNIK JOŽEF HORVAT:</speaker>

               <p>Spoštovane kolegice poslanke, kolegi poslanci! Vsem voščim dober dan in pričenjam 11.
               sejo Odbora za zunanjo politiko. Obveščen sem, da so zadržani oziroma, da na seji
               sodelujejo kot nadomestne članice in člani naslednje poslanke oziroma poslanci:
               Renata Brunskole namesto Jerka Čehovina, Alenka Bikar namesto Mitje Meršola in
               Kristina Valenčič namesto Polonce Komar.</p>
               <p>Pozdravljam vse prisotne, posebej ministra za zunanje zadeve, gospoda Karla Erjavce,
               ostale predstavnike Vlade. Pozdravljam tudi predstavnika Državnega sveta, gospoda
               Otoničarja in predstavnike medijev. Vsem želim dobro konstruktivno razpravo in dober
               odločitve na tej seji odbora.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red seje odbora. 17. septembra 2012 ste prejeli predlog za širitev dnevnega reda s
               točkama 7.a in 10.a. Predlagam, da glasujemo o predlogih za širitev. Predpostavljam,
               da imate pri sebi glasovalne naprave. Vidim, da ni tehničnih ovir.</p>
               <p>Potem glasujemo o predlogu za širitev s točko 7.a. Glasujemo.</p>
               <p>Kdo je za? (13 članov.)</p>
               <p>Ugotavljam, da je predlog za razširitev sprejet.</p>
               <p>Sedaj bomo glasovali še o predlogu za širitev s točko 10.a. glasujemo.</p>
               <p>Kdo je za? (14 članov.)</p>
               <p>Ugotavljam, da je širitev sprejeta.</p>
               <p>Tako je določen dnevni red, kot je bil predlagan s sklicem ter z izglasovanima
               širitvama.</p>
               <p>Z Ministrstva za <stage type="mag"/>(nadaljevanje) pravosodje in
               javno upravo so nas zaprosili, da bi najprej obravnavali 10. točko dnevnega reda -
               pobuda za podpis četrtega dodatnega protokola k evropski konvenciji o izročitvi, ker
               bo podpis tega potekal danes popoldne. To nam namreč omogoča 65. člen Poslovnika DZ,
               ki določa, da se največ dvakrat na sejo lahko spremeni obravnava posameznih točk
               dnevnega reda, če temu ne nasprotuje tretjina navzočih poslancev. Sprašujem, ali kdo
               temu predlogu nasprotuje? Ugotavljam, da ne. Hvala lepa.</p>
               <p>Prehajamo na <title> 10. TOČKO DNEVNEGA REDA - POBUDA ZA PODPIS ČETRTEGA DODATNEGA
                  PROTOKOLA K EVROPSKI KONVENCIJI O IZROČITVI - EPA 572/VI. </title>Želi predlagatelj
               podati dopolnilno obrazložitev? Vlada je Odbor za zunanjo politiko obvestila, da pri
               tej točki kot predstavnika vlade sodelujeta gospod Dušan Valentinčič in mag. Anja
               Štrovs. Izvolite.</p>
            </sp>
            <sp xml:id="SDT6-OZZP-redna-11-2012-09-20.sp2">

               <speaker>DUŠAN VALENTINČIČ:</speaker>

               <p>Hvala lepa, gospod predsednik. Spoštovane poslanke in poslanci.</p>
               <p>Gre za pobudo, za podpis četrtega dodatnega protokola k evropski konvenciji o
               izročitvi katere osnovni cilj je predvsem izboljšati in nadgraditi postopke izročitve
               osumljencev kaznivih dejanj ter posledično omogočiti učinkovit kazenski pregon ter
               medsebojno sodelovanje držav na področju zatiranja kriminalitete. Protokol prinaša
               nekatere pomembne dodane vrednosti med katerimi bi navedel predvsem to, da
               obligatorni razlog za zavrnitev izročitve predstavlja zgolj zastaranje pregona ali
               izvršitve kazni popravi izdaje medtem ko zastaranju pa pravimo države izvršitve ne
               predstavlja več razloga za zavrnitev izročitve. Ključna dodana vrednost protokola pa
               je v spremembi določbe, ki ureja načelo specialnosti zlasti z določitvijo oziroma
               skrajšanjem rokom natančnejšo opredelitev prepovedi in omejitev. Skratka, protokol
               prinaša vrsto nekaterih drobnih, vendar pomembnih novosti, s katerimi bi se
               izboljšali postopki izročitve storilcev kaznivih dejanj med državami.</p>
            </sp>
            <sp xml:id="SDT6-OZZP-redna-11-2012-09-20.sp3">

               <speaker>PREDSEDNIK JOŽEF HORVAT:</speaker>

               <p>Hvala za dopolnilno obrazložitev. Odpiram razpravo in dajem besedo poslankam in
               poslancem. Kdo želi besedo? Ni interesa za razpravo. Razpravo zaključujem. Predlagam,
               da glasujemo o naslednjem predlogu sklepa: "Odbor za zunanjo politiko potrjuje podano
               pobudo." Glasujemo.</p>
               <p>Kdo je za? (15 članov.) Kdo je proti? (Nihče.)</p>
               <p>Ugotavljam, da je sprejet predlagani sklep.</p>
               <p>Zaključujem to točko dnevnega reda.</p>
               <p>Prehajamo na <title> 1. TOČKO DNEVNEGA REDA - VPRAŠANJA IN POBUDE ČLANOV ODBORA ZA
                  ZUNANJO POLITIKO. </title>Poslovnik glede postavljanja vprašanj ministru oziroma
               predstavnikom vlade kakor tudi pravila glede trajanja odgovorov poznamo, zato bom dal
               najprej besedo podpredsednici odbora za zunanjo politiko kolegici Janji Klasinc.</p>
            </sp>
            <sp xml:id="SDT6-OZZP-redna-11-2012-09-20.sp4">

               <speaker>JANJA KLASINC (PS PS):</speaker>

               <p>Hvala, gospod predsednik.</p>
               <p>Gospoda ministra bi vprašala o dobrem sodelovanju z državami zahodnega Balkana. To
               dobro sodelovanje je bilo v ospredju slovenske politike pravzaprav večino obstoja
               naše države in kot prednostno ste to področje omenili že na samem začetku, ko ste
               prevzeli mandat našega zunanje ministra ob enem pa seveda pričakuje dobro sodelovanje
               Slovenije z državami na zahodnem Balkanu predvsem v luči njihovega vključevanja v EU
               tudi Evropska unija. Številni tuji diplomati in nekateri drugi opazovalci pa
               opozarjajo, da se jim zdi, da je v zadnjem času nekako to sodelovanje <stage type="mag"/>(nadaljevanje) ni več v tolikšnem ospredju kot je
               bilo v prejšnjem mandatu predvsem pri tem mislim na tako imenovan proces Brdo, ki ga
               je začela prejšnja vlada in ki je požel vrsto uspehov in ne samo uspehov doma, ampak
               v mednarodni javnosti. Zanima me, ali misli Vlada RS in Ministrstvo za zunanje zadeve
               nadaljevati s tem procesom? Če da, kako ga mislite peljati, če ne, zakaj ne?
               Hvala.</p>
            </sp>
            <sp xml:id="SDT6-OZZP-redna-11-2012-09-20.sp5">

               <speaker>PREDSEDNIK JOŽEF HORVAT:</speaker>

               <p>Hvala tudi vam. Naslednji bo vprašanje ministru postavil kolega Roman Jakič.
               Izvolite.</p>
            </sp>
            <sp xml:id="SDT6-OZZP-redna-11-2012-09-20.sp6">

               <speaker>ROMAN JAKIČ (PS PS):</speaker>

               <p>Hvala za besedo. Spoštovani minister. Kolegice in kolegi.</p>
               <p>Glede na to, da gre za prvo v bistvu popočitniško sejo, mogoče malo oddaljena, ampak
               kljub vsemu v, mislim da je meseca julija v kar nekaj časopisov pisalo, mi pa nismo
               bili seznanjenji z razpisom oziroma morebitnim ponovitvenega razpisa za vodenje treh
               diplomatsko konzularnih predstavništev, se pravi za veleposlanika v Berlinu,
               Kopenhagen ter vodjo stalnega predstavništva OZN. Če sem prav razumel je bil čas
               razpisa zelo kratek, samo nekaj dni oziroma sedem dni in tudi imena kandidatov, ki
               naj bi jih minister Erjavec nameraval predlagati za veleposlaniška mesta so med
               diplomati sprožila precej vroče krvi, če je in to je seveda vprašanje, če nam bo
               lahko minister pojasnil ali je res, da je bilo vloženih več pritožb in ali obstaja ta
               verjetnost ponovitve razpisa? Res pa je, da je bilo po nekaterih namigih povedano, da
               naj bi ta razpis bil ponovljen tudi za to, ker potekom postopka izbire ni bil
               zadovoljen predsednik Vlade Janeza Janša oziroma o postopku ni bil seznanjen.</p>
               <p>Drugo vprašanje pa gre v smeri ponovitve razpisa za člana upravnega odbora agencije
               EU za temeljne pravice, na katerem sta bila izbrana direktorica študijskega centra za
               narodno ../ nerazumljivo./.. Andreja Valič Zver in docent prava človekovih pravic na
               fakulteti za uporabne družbene študije v Novi Gorici je Lenart Letnar Černič. Tudi
               tukaj so se pojavljale govorice ali sploh, predvsem izbrana kandidatka, ki je sicer
               občinska svetnica SDS-a ustreza razpisnim pogojem in ali ni bil ta razpis prirejen,
               če lahko temu rečem, kot sem bral ravno tej osebi? Se zahvaljujem za odgovor. </p>
            </sp>
            <sp xml:id="SDT6-OZZP-redna-11-2012-09-20.sp7">

               <speaker>PREDSEDNIK JOŽEF HORVAT:</speaker>

               <p>Hvala tudi vam za vprašanje kolega Jakič. Naslednji bo vprašanje ministru postavil
               kolega Samo Bevk.</p>
            </sp>
            <sp xml:id="SDT6-OZZP-redna-11-2012-09-20.sp8">

               <speaker>SAMO BEVK (PS SD):</speaker>

               <p>Hvala za besedo, gospod predsednik. Spoštovani, gospod minister.</p>
               <p>Že ob vaši predstavitvi za kandidata za ministra za zunanje zadeve februarja letos
               smo vas poslanci Socialnih demokratov spraševali, ali se vam zdi potrebno sprejetje
               nekega novega strateškega zunanje političnega dokumenta Slovenija, torej dokumenta,
               ki bi nadomestil deklaracija zunanji politiki RS z leta 1999 upoštevajoč dejstvo, da
               sta ključna dva cilja, torej vstop Slovenije v EU in Zvezo Nato že davno uresničeno?
               Februarja ste odgovorili, da menite, da je tak dokument zagotovo potreben. Glede na
               to, da je od vaše predstavitve na tem odboru minilo že nekaj časa me zanima, ali je
               priprava tovrstnega dokumenta še vedno med prioritetnimi nalogami ministrstva in kako
               daleč je priprava tega dokumenta, če je še med prioritetami in kdaj lahko besedilo
               tega dokumenta pričakujemo v DZ oziroma na našem odboru? Hvala.</p>
            </sp>
            <sp xml:id="SDT6-OZZP-redna-11-2012-09-20.sp9">

               <speaker>PREDSEDNIK JOŽEF HORVAT:</speaker>

               <p> Hvala. Naslednji bo vprašanje postavil kolega Jožef Jerovšek, podpredsednik.</p>
            </sp>
            <sp xml:id="SDT6-OZZP-redna-11-2012-09-20.sp10">

               <speaker>JOŽEF JEROVŠEK (PS SDS):</speaker>

               <p>Hvala lepa. Lep pozdrav. Spoštovani gospod minister.</p>
               <p>Ob volilni kampanji v Franciji je sedanji predsednik ../ nerazumljivo./..
               zagotavljal, da Francija ne bo <stage type="mag"/> (nadaljevanje)
               ratificirala oziroma postavila zlatega pravila v svojo zakonodajo. Res ga ne bodo v
               ustavo, vendar tam imajo več stopenj ratifikacij in sedaj Francija že, slišimo zadnje
               dni, da dela to kar je bila Sarkozyjeva zaveza. Mene zanima v zvezi s tem, da je
               Francija neko razumnost sprejela, dočim se v Sloveniji nismo v stanju dogovoriti, da
               bi to kar so bile tudi na nek način obljube, zaveze, enkrat soglasno sprejeto, da bi
               to sprejeli. Me pa zanima kako to odmeva v mednarodnih krogih in diplomatskih krogih,
               glede na to, da je Francija ostala razumna, v Sloveniji pa velik del opozicije
               pravzaprav s svojimi postopki na finančnem področju škoduje tako bonitetam kot drugim
               interesom države. Hvala.</p>
            </sp>
            <sp xml:id="SDT6-OZZP-redna-11-2012-09-20.sp11">

               <speaker>PREDSEDNIK JOŽEF HORVAT:</speaker>

               <p>Hvala tudi vam, kolega Jerovšek. Zdaj dajem besedo gospodu ministru za odgovore.
               Izvolite minister.</p>
            </sp>
            <sp xml:id="SDT6-OZZP-redna-11-2012-09-20.sp12">

               <speaker>KARL VIKTOR ERJAVEC:</speaker>

               <p>Hvala. Tudi z moje strani vsem lep pozdrav, zahvaljujem se tudi za vaša vprašanja.
               Glede sodelovanja z zahodnim Balkanom moram potrditi, da to je prioriteta v slovenski
               zunanji politiki, da tukaj poteka izjemno veliko aktivnosti, na primer z makedonskim
               ministrom sem imeli že tri bilaterale, s črnogorskim ministrom dve bilaterale, bil
               sem tudi v Črni gori, s Hrvaško imamo ves čas kontakte na vsakem mednarodnem srečanju
               se pogovoriva tudi z ministrico glede na nekatera odprta vprašanja. Potem bil sem v
               Bosni in Hercegovini skupaj z avstrijskim zunanjim ministrom. Sedaj načrtujemo tudi
               obisk srbskega zunanjega ministra v Ljubljani, informiran sem tudi da bo predsednik
               vlade tudi obiskal Beograd. Tako, da na tej bilateralni ravni so te aktivnosti zelo
               bogate, naša politika je polna podpora državam zahodnega Balkana v te evroatlantske
               integracije, sodelovanje tudi na ekspertni ravni, veste, da veliko naših sodelavcev
               sodeluje pri posameznih projektih. Kar se tiče Brda procesa tukaj moram reči, da je
               sedaj Hrvaška tista, ki bi morala dati pobudo za srečanje. Moram reči, da za enkrat
               nisem informiran ali bo dana kakšna takšna pobuda. Lahko povem, da so se zgodila neka
               ministrska srečanja, zlasti v letu 2010, na zadnje pa je bilo tukaj maja, ko so imeli
               srečanje ministri za notranje zadeve. Treba pa je tudi vedeti, da je položaj v
               nekaterih državah takšen, da nekatere so imele volitve, nekatere imajo v tem trenutku
               oziroma v bližnji prihodnosti volitve in je tudi to včasih ovira za sklic kakšnega
               takšnega foruma kot je Brdo proces. Veste, da Srbija je nekaj časa sedaj oblikovala
               vlado, poznamo krizo v Bosni in Hercegovini, ampak naša tendenca je, da peljemo Brdo
               proces naprej, jaz mislim, da je to dobra pobuda in da bomo s tem sodelovanjem tudi v
               tem forumu nadaljevali. Bom pa sedaj, ko bom imeli priložnost tudi srečati hrvaško
               ministrico za zunanje zadeve, jo tudi povprašal kakšne načrte imajo pripravljene v
               zvezi z Brdo procesom. Mislim pa, da je en velik korak naprej v okviru tega
               regionalnega sodelovanja to, da sedaj Srbija glede Kosova na regionalnih konferencah
               ne problematizira več kako naj bi bilo Kosovo poimenovano, to mislim, da je pomemben
               korak naprej. No, kar se tiče naše zunanje politike mi bomo pač nadaljevali s to
                  prioriteto<stage type="mag"/> (nadaljevanje) tudi v prihodnje,
               bom pa malce pozoren tudi na ta Brdo proces. Upam, da ste zadovoljna z
               odgovori.../oglašanje iz klopi./...</p>
               <p>Potem na vprašanje poslanca Jakiča. Razpis je bil ponovljen, ampak moram reči, da ni
               bilo nobenih pritožb oziroma bo ponovljen, še ni ponovljen. Moram pa povedati, da jaz
               pred vsakim razpisom seznanim predsednika vlade in predsednika države, ker oba ta
               vpeta tudi v postopek imenovanja, tako da nikdar ne gre razpis brez, da bi bila
               seznanjena. Moram pa reči, da imamo eno posebno okoliščino, in sicer v naslednjem
               letu poteče mandat vrsto ambasadorjem, tako da bo, ne vem, 18 razpisov se mi zdi s
               konzularnimi potrebni in nekako smo se odločili se nam zdi tudi bolj pošteno, da
               gremo s celotnim razpisom na enkrat ven. Tako, da bo zdaj v kratkem razpis za 18, to
               se pravi diplomatsko-konzularnih predstavništev, zato, ker se mi to tudi zdi korektno
               z vidika možnosti prijav s strani naših diplomatov. Iz tega razloga smo ta razpis se
               odločili, da ga ponovimo in da gremo v paket in da se skuša to zadevo enkrat zapreti
               z enim razpisom, zato, ker treba se je zavedati, da tukaj je vedno veliko interesov,
               tudi znotraj diplomatov, nekateri se tudi prijavijo na več razpisov in potem je tudi
               boljša možnost, da se naredi neka boljša kombinacija, da se res postavi tiste, ki so
               najbolj ustrezni, najbolj primerni na posamezen DKP, ker če razpišeš enega ali dva
               imaš tako pet, šest prijav, zdaj pa mislim, če bo šlo v paketu, da bo to bolj
               razpršeno in da bo tudi lažje en tak uravnotežen predlog pripraviti. Kar se tiče
               razpisa za člana upravnega odbora agencije Evropske unije za temeljne pravice, mi smo
               res ta razpis ponovili, to pa zato, ker je tekel razpis v času prvomajskih počitnic
               ali praznikov, samo tri dni in nekako so bile pritožbe, da niso imeli možnost prijav,
               zato smo ta razpis ponovili, komisija je izbrala, vlada je potrdila, vlada je poslala
               na to agencijo, agencija mora pa zdaj potrditi oziroma ugotoviti ali izpolnjujejo vse
               potrebne pogoje, do takrat je pa ta postopek zaupen, zato o imenih ne bi govoril, bo
               pa dokončna odločitev, ko bo komisija oziroma ta agencija to potrdila.</p>
               <p>Glede vprašanja gospoda Sama Bevka, strategija slovenske zunanje politike. To ostaja
               prioriteta. Mi moramo pripraviti novo strategijo, ne bom ponavljal, da se je stara
               strategija izpela, dosegli smo vse te cilje. Seveda se pa postavlja zelo zahtevno
               vprašanje kaj je pa sedaj primarni interes slovenske zunanje politike. Gotovo
               nekatere vrednote, ki jih že tako in tako ves čas promoviramo, kot je spoštovanje
               človekovih pravic, spoštovanje pravice do samoodločbe, zahodni Balkan, potem
               centralna Evropa, potem novi globalni strateški akterji, seveda je pa potrebna ena
               zelo natančna analiza. Jaz moram reči, da se strateški svet za zunanjo politiko že
               počasi ukvarja s tem. Mi smo nekako dogovorjeni, da bi do konca tega leta opravili
               nek razmislek kaj je prioriteta<stage type="mag"/> (nadaljevanje)
               slovenske zunanje politike, kaj tudi pomeni članstvo v nekaterih mednarodnih
               organizacijah, ki nekako tudi na nek način omejijo to kreativnost in svobodo na nek
               način in tudi vizavi te gospodarske situacije, pa ne mislim v Sloveniji, ampak v tem
               globalnem svetu, ker ne gre samo za krizo v Evropski uniji, ampak gre za širšo
               gospodarsko krizo. Tisti, ki spremljati napovedi, lahko ugotovitev, da recimo države,
               ki so veljale kot države, ki se hitro razvijajo, ki imajo visoko stopnjo gospodarske
               rasti, je na primer za leto 2013 so te napovedi bistveno nižje, recimo Kitajska je
               imela napoved 10%, je zdaj ta napoved že nižja, ali pa za Evropo je napoved 0,2%,
               tudi Rusija, to se pravi Ruska federacija je svoje napovedi znižala in gotovo v
               okviru gospodarske diplomacije je to ena pomembna nova prioriteta slovenske zunanje
               politike, včasih nam je šlo dobro, ko smo imeli stalno gospodarsko rast, ko je svet v
               bistvu imel dobro gospodarstvo, je ta del bil mogoče manj pomemben v okviru slovenske
               zunanje politike. Sedaj, ko pa vidimo, da je že evropski trg premajhen, ko se je
               treba širiti na nove trge, tudi centralno Azijo, se je treba tu dogovoriti kaj mi
               mislimo, kakšno sodelovanje, kakšne prioritete vzpostavljati. Tako, da tukaj je zelo,
               zelo veliko odprtih vprašanj in jaz mislim, da potrebujemo res en poglobljen
               razmislek kam s to slovensko zunanjo politiko, seveda kaj so vitalni interesi
               Slovenije v mednarodnem prostoru. Tako, da jaz upam, da bomo to strategijo uspeli
               pripraviti, ne bo pa to v nekaj mesecih, ker jaz mislim, če delamo strategijo, mora
               veljati vsaj 10 let ali pa vsaj za 5 let, to ni dokument, ki bi bil kratkotrajnega
               veka, ampak je to dokument, ki potem mora obstati kar nekaj let in zato je tukaj
               treba res imeti en poglobljen premislek. Mislim, da to ni samo stvar Ministrstva za
               zunanje zadeve, da tukaj se mora tudi vlada, tudi predsednik države, tudi druge
               institucije kot je gospodarska zbornica in druge se vključiti v ta razmislek kaj
               pričakujemo od slovenske zunanje politike.</p>
               <p>Potem je bilo vprašanje gospoda Jerovška glede zlatega pravila. Jaz moram reči, da me
               sprašujejo v zvezi z zlatim pravilom in kakšno je razmišljanje v Sloveniji v zvezi z
               zlatim pravilom. Ne bi ponavljal besed generalnega sekretarja OECD. Midva sva imela
               dvourni pogovor in nekako ne more razumeti, da je takšna živahna razprava v zvezi z
               zlatim pravilom. Jaz mislim, da v Sloveniji vsi vemo, da ga potrebujemo, bolj je
               vprašanje ali naj bo to ustavna materija ali zakonska materija, ampak moram reči, da
               tujci zelo težko razumejo zakaj imamo mi tukaj problem, kje je to zapisano. Moram pa
               reči, da na pogovoru z zunanjim ministrom Nemčije v Berlinu, mislim, da je to bilo
               junija, ko sem bil tam, on me je na pogovoru "tete-a-tete" spraševal v zvezi z zlatim
               pravilom, kako kaže ali bo to zlato pravilo sprejeto. Dejstvo pa je, da nekatere
               države so to zlato pravilo sprejele v ustavo. Francija ima en poseben režim, tako da
               tega ne bi komentiral, pa tudi mislim, da to ni originarna pristojnost ministra za
               zunanje zadeve, da diskutira o zlatem pravilu. Jaz lahko samo povem kakšni so ti
               odmevi. <stage type="mag"/>(Nadaljevanje) To pa lahko rečem, da
               se nekako pričakuje, da bomo tudi to storili, glede na to, da so tudi nekatere druge
               države to storile. Zlasti pa glede na to, da prevlada nek strah, kaj se bo zgodilo v
               naslednjih mesecih s Slovenijo, ali bo zaprosila za mednarodno pomoč ali ne bo treba,
               ali bomo sposobni sami opraviti domačo nalogo, ki jo moramo. In verjetno tudi iz teh
               nagibov potem sprašujejo o teh stvareh, ker ne sprašujejo samo o zlatem pravilu,
               sprašujejo tudi o reformah, zlasti tudi, zanimivo, o referendumski zakonodaji, kar me
               tudi dostikrat vprašajo, ker očitno je znano po Evropi, da imamo zelo odprt sistem
               referendumov.</p>
               <p>Toliko morda na to vprašanje.</p>
            </sp>
            <sp xml:id="SDT6-OZZP-redna-11-2012-09-20.sp13">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod minister.</p>
               <p>Mislim, da želi dopolnilno vprašanje kolegica Janja Klasinc. Izvolite.</p>
            </sp>
            <sp xml:id="SDT6-OZZP-redna-11-2012-09-20.sp14">

               <speaker>JANJA KLASINC (PS PS):</speaker>

               <p>Gospod minister, bolj pobuda kot vprašanje glede na vaš odgovor.</p>
               <p>Pri procesu Brdo, mislim, da ni tako pomembno nikoli bilo, katera država od
               iniciatork - ve pa se, da je bila Slovenija prva pobudnica vsega tega in večja,
               čeprav v sodelovanju s Hrvaško - bi to začela. Torej lahko tudi mi spodbudimo, ne da
               bi se Hrvati za to odločili. Zavedam se tudi, da ni toliko to vprašanje samo za vas
               kot zunanjega ministra, da bi bilo to bolj vprašanje za predsednika Vlade. Ampak
               pričakujem, da bi mogoče prav vi kot zunanji minister, ker je to v bistvu del naše
               zunanjepolitične strategije, kot sem vas zdaj razumela. Da bi spodbudili ta proces še
               naprej, ker tu bi se lahko naredili pomembni projekti, in so se že začeli delati.
               Povezovanje ministrov ali pa strokovnjakov na posameznih področjih, na prometnem,
               gospodarskem, infrastrukturnem nasploh, pri kulturnem povezovanju, če hočemo. Pri
               raznoraznih zadevah bi Sloveniji in vsem tem državam izredno koristili. Zato mislim,
               da bi bilo škoda, da bi ta proces zamrl, in ne glede na to, katera politična opcija
               je na oblasti, mislim, da so to državni interesi, ne pa ozko politični. Hvala.</p>
            </sp>
            <sp xml:id="SDT6-OZZP-redna-11-2012-09-20.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod minister, izvolite.</p>
            </sp>
            <sp xml:id="SDT6-OZZP-redna-11-2012-09-20.sp16">

               <speaker>KARL VIKTOR ERJAVEC:</speaker>

               <p>Ja, povsem se strinjam z vašo pobudo. Lahko mi verjamete, da bom delal v tej smeri,
               da se ta proces nadaljuje. In morda, če bom imel občutek, da ni pretirane volje
               ponekod, da bi se kaj dogajalo v zvezi z Brdo procesom, bi res lahko mi kot tisti, ki
               smo dali to iniciativo, prevzeli pobudo. Tako da se strinjam z vami.</p>
            </sp>
            <sp xml:id="SDT6-OZZP-redna-11-2012-09-20.sp17">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod minister.</p>
               <p>Gospod Jerovšek, še eno vprašanje, izvolite.</p>
            </sp>
            <sp xml:id="SDT6-OZZP-redna-11-2012-09-20.sp18">

               <speaker>JOŽEF JEROVŠEK (PS SDS):</speaker>

               <p>Pravzaprav me je vprašanje kolega Jakiča spodbudilo, da vprašam še nekaj, gospod
               minister, ker je spraševal o ponovljenem razpisu.</p>
               <p>Nekako, bi rekel, v kuloarskih krogih se govori, jaz bi vas pa rad vprašal, ali to
               drži, da predsednik republike vnaprej pogojuje nekatera imena za izbiro
               veleposlanikov. In skoraj ne morem verjeti, da bi v času volilne kampanje take
               zahteve postavljal, ker vsi kandidati zagotavljajo spoštovanje ustavnih pristojnosti
               predsednika republike. Vendar bi vseeno vprašal o tem, ker se govori, da nekatere
               kandidate skuša predlagati. Pa me zanima, ali je kaj resnice na tem. Hvala.</p>
            </sp>
            <sp xml:id="SDT6-OZZP-redna-11-2012-09-20.sp19">

               <speaker>PREDSEDNIK JOŽEF HORVAT:</speaker>

               <p>Hvala, kolega Jerovšek.</p>
               <p>Gospod minister, izvolite.</p>
            </sp>
            <sp xml:id="SDT6-OZZP-redna-11-2012-09-20.sp20">

               <speaker>KARL VIKTOR ERJAVEC:</speaker>

               <p>Lahko odgovorim, da ni nobenih takšnih pritiskov in se čudim temu vprašanju. Moram
               reči, da ne vem, po katerih hodnikih se to... /Oglašanje v ozadju./... /Smeh./...</p>
            </sp>
            <sp xml:id="SDT6-OZZP-redna-11-2012-09-20.sp21">

               <speaker>PREDSEDNIK JOŽEF HORVAT:</speaker>

               <p>Hvala lepa gospodu ministru za koncizne odgovore.<stage type="mag"/>(Nadaljevanje) Zdaj bom, kolegice in kolegi, morda nekoliko kršil poslovnik.
               Kolega Bevk me je spodbudil in vas želim informirati, kolegice in kolegi, da me je
               gospod minister imenoval v Strateški svet za zunanje zadeve. In res smo tam že na
               nekaj sejah govorili o novi strategiji zunanje politike Republike Slovenije. Na tej
               točki želim pozvati vse vas, članice in člane odbora, za kakršenkoli razmislek ali
               kakršnokoli idejo, da jo posredujete potem, recimo, meni in jaz potem naprej na
               Strateški svet.</p>
               <p>S tem zaključujem 1. točko dnevnega reda.</p>
               <p>Prehajamo na <title> 2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO REPUBLIKE MAKEDONIJE O SODELOVANJU PRI
                  VARSTVU PRED NARAVNIMI IN DRUGIMI NESREČAMI (EPA 1177-V). </title>
               </p>
               <p>Mnenje Zakonodajno-pravne službe ste prejeli.</p>
               <p>Pričenjamo drugo obravnavo predloga zakona, v kateri bomo opravili razpravo in
               glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Gospod But, izvolite.</p>
            </sp>
            <sp xml:id="SDT6-OZZP-redna-11-2012-09-20.sp22">

               <speaker>DARKO BUT:</speaker>

               <p>Hvala lepa, gospod predsednik. Spoštovane poslanke in poslanci!</p>
               <p>Ena izmed nalog slovenskega sistema varstva pred naravnimi in drugimi nesrečami je
               tudi mednarodno sodelovanje. In to vlogo pravzaprav opravljamo tudi s sklepanjem in
               izvajanjem teh mednarodnih pogodb. Mi imamo že podpisanih več teh bilateralnih
               sporazumov, z Avstrijo, Hrvaško, Madžarsko in z državami tudi v širši regiji, s
               Češko, Poljsko, Slovaško, Rusko federacijo in Črno goro.</p>
               <p>Sporazum je namenjen sodelovanju pri preprečevanju nesreč in pripravljenosti na
               nesreče, z nudenjem medsebojne pomoči ob večjih nesrečah ter druge oblike
               medsebojnega sodelovanja. Opredeljena so tudi vsa področja sodelovanja in način
               izvajanja teh skupnih dejavnosti, kot je obveščanje o naravnih nesrečah,
               izobraževanje, pomoč pri zaščiti. Sklenitev mednarodne pogodbe ne zahteva izdaje
               novih ali spremembe veljavnih predpisov in ne zahteva dodatnih sredstev iz proračuna,
               ker imamo to vse zagotovljeno v okviru rednih integralnih sredstev Ministrstva za
               obrambo oziroma Uprave Republike Slovenije za zaščito in reševanje. Hvala lepa.</p>
            </sp>
            <sp xml:id="SDT6-OZZP-redna-11-2012-09-20.sp23">

               <speaker>PREDSEDNIK JOŽEF HORVAT:</speaker>

               <p>Zahvaljujem se gospodu Butu, direktorju Uprave Republike Slovenije za zaščito in
               reševanje.</p>
               <p>Prehajamo na razpravo in glasovanje o posameznih členih predloženega zakona.</p>
               <p>Kolegice in kolegi, predlagam, da po končani razpravi glasujemo o vseh členih skupaj.
               Ali kdo temu nasprotuje? Ugotavljam, da ne.</p>
               <p>Besedo dajem poslankam in poslancem. Kdo želi razpravljati? Ni razprave, zato jo
               zaključujem.</p>
               <p>Prehajamo na glasovanje o vseh členih predloga zakona. Glasujemo.</p>
               <p>Kdo je za? (15 članov.) Je kdo proti? (Nihče.)</p>
               <p>Ugotavljam, da so členi sprejeti. Ker k predlogu zakona ni bil sprejet noben amandma,
               Odbor za zunanjo politiko predlaga Državnemu zboru, da predlog zakona obravnava v
               predloženem besedilu in ga sprejme.</p>
               <p>Prehajamo še na določitev poročevalca na seji Državnega zbora. Je kakšen
               prostovoljec? Ne, torej bo poročevalec... /Oglašanje v ozadju./</p>
            </sp>
            <sp xml:id="SDT6-OZZP-redna-11-2012-09-20.sp24">

               <speaker>BORUT PAHOR (PS SD):</speaker>

               <p>Jaz sem prostovoljec... /Smeh./</p>
            </sp>
            <sp xml:id="SDT6-OZZP-redna-11-2012-09-20.sp25">

               <speaker>PREDSEDNIK JOŽEF HORVAT:</speaker>

               <p>Za poročanje na seji Državnega zbora? Ste za to, kolega Pahor? Kolega Pahor bo
               poročevalec. Ali je to hec? V redu, kolega Pahor svoj predlog umika. Potem bom pa jaz
               prostovoljec. Predsednik odbora bo poročal na seji Državnega zbora, najbrž pisno.</p>
               <p>S tem zaključujem to točko dnevnega reda.</p>
               <p>Prehajamo na <title> 3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN SVETOM MINISTROV BOSNE IN HERCEGOVINE O
                  SODELOVANJU PRI VARSTVU PRED NARAVNIMI IN DRUGIMI NESREČAMI (EPA 2024-V). </title>
               </p>
               <p>Mnenje Zakonodajno-pravne službe smo prejeli.</p>
               <p>Pričenjamo drugo obravnavo predloga zakona, v kateri bomo opravili razpravo in
               glasovanje o predlogu zakona.</p>
               <p>Želi predlagatelj zakona podati dopolnilno obrazložitev?</p>
            </sp>
            <sp xml:id="SDT6-OZZP-redna-11-2012-09-20.sp26">

               <speaker>DARKO BUT:</speaker>

               <p>Spoštovani gospod predsednik, menim, da ni potrebno, zaradi tega, ker je podobna
               vsebina kot prejšnje točke.</p>
            </sp>
            <sp xml:id="SDT6-OZZP-redna-11-2012-09-20.sp27">

               <speaker>PREDSEDNIK JOŽEF HORVAT:</speaker>

               <p>Tudi sam se s tem strinjam.</p>
               <p>Prehajamo na razpravo in glasovanje o posameznih členih predloga zakona. Tudi tokrat
                  <stage type="mag"/>(Nadaljevanje) predlagam, da po končani
               razpravi glasujemo o vseh členih skupaj. Ali kdo temu načinu dela nasprotuje? Ne
               nasprotuje.</p>
               <p>Besedo dajem poslankam in poslancem. Želi kdo razpravljati? Ne želi. Razpravo
               zaključujem in prehajamo na glasovanje o vseh členih predloga zakona. Glasujemo.</p>
               <p>Kdo je za? (15 članov.) Je kdo proti? (Nihče.)</p>
               <p>Ugotavljam, da so členi sprejeti. Ker k predlogu zakona ni bil sprejet noben amandma,
               Odbor za zunanjo politiko predlaga Državnemu zboru, da predlog zakona obravnava v
               predloženem besedilu in ga sprejme.</p>
               <p>Tudi tokrat bo predsednik odbora Državnemu zboru pisno poročal.</p>
               <p>S tem zaključujem to točko dnevnega reda.</p>
               <p>Prehajamo na <title> 4. TOČKO DNEVNEGA REDA - PREDLOG ZAKONA O RATIFIKACIJI KONVENCIJE O
                  USTANOVITVI EVROPSKEGA CENTRA ZA SREDNJEROČNE VREMENSKE NAPOVEDI, PROTOKOLA O
                  SPREMEMBAH, SPREMEMBE KONVENCIJE O USTANOVITVI EVROPSKEGA CENTRA ZA SREDNJEROČNE
                  VREMENSKE NAPOVEDI IN SPORAZUMA MED VLADO REPUBLIKE SLOVENIJE IN EVROPSKIM CENTROM
                  ZA SREDNJEROČNE VREMENSKE NAPOVEDI O PRISTOPU REPUBLIKE SLOVENIJE H KONVENCIJI O
                  USTANOVITVI EVROPSKEGA CENTRA ZA SREDNJEROČNE VREMENSKE NAPOVEDI IN S TEM
                  POVEZANIH POGOJIH (EPA 1452-V). </title>
               </p>
               <p>Mnenje Zakonodajno-pravne službe smo prejeli.</p>
               <p>Pričenjamo drugo obravnavo predloga zakona, v kateri bomo opravili razpravo in
               glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Državni sekretar, gospod
               Branko Ravnik.</p>
            </sp>
            <sp xml:id="SDT6-OZZP-redna-11-2012-09-20.sp28">

               <speaker>BRANKO RAVNIK:</speaker>

               <p>Hvala za besedo, gospod predsednik. Spoštovane poslanke in poslanci!</p>
               <p>Omenjeni Evropski center je izjemno pomemben vir za meteorološke podatke, še posebej
               za manjše države, ki si ne morejo privoščiti tako velikih sistemov. Ta center namreč
               razpolaga z velikimi računalniškimi sistemi, ki delajo globalne modelne izračune, ki
               jih potem državne meteorološke službe, kot tudi naša državna meteorološka služba,
               uporabljajo.</p>
               <p>Jugoslavija je bila članica, vendar je z razpadom prenehalo njeno članstvo in ni bilo
               nasledstva v tem delu. Slovenija je bila do sedaj pridružena članica, v letu 2011 je
               bil potem sklenjen sporazum med vlado in centrom o pristopu in s tem zakonom sedaj
               potrjujemo pristop. Hkrati je treba spremeniti tudi akte pod 5. točko, ki
               opredeljujejo nasledstvo.</p>
               <p>Kaj pomeni vstop v polnopravno članstvo - predvsem možnost soodločanja, tudi fizično
               uporabo kapacitet in možnost zaposlovanja. Glede finančnih učinkov pa bistvene
               spremembe ne bo, bodo minimalno večja finančna bremena v rangu 10 tisoč na leto.
               Hvala lepa.</p>
            </sp>
            <sp xml:id="SDT6-OZZP-redna-11-2012-09-20.sp29">

               <speaker>PREDSEDNIK JOŽEF HORVAT:</speaker>

               <p>Hvala državnemu sekretarju na Ministrstvu za kmetijstvo in okolje, gospodu
               Ravniku.</p>
               <p>Prehajamo na razpravo in glasovanje o posameznih členih predloženega zakona.
               Predlagam, da po končani razpravi glasujemo o vseh členih skupaj, razen če temu kdo
               nasprotuje. Ugotavljam, da ni nasprotovanja.</p>
               <p>Besedo dajem poslankam in poslancem. Kolega Roman Jakič, izvolite.</p>
            </sp>
            <sp xml:id="SDT6-OZZP-redna-11-2012-09-20.sp30">

               <speaker>ROMAN JAKIČ (PS PS):</speaker>

               <p>Hvala za besedo.</p>
               <p>Sicer nisem ekspert za področje vremena, ampak mi je všeč, da se pridružujemo tej
               zgodbi, glede na to, da bomo precej bolj kakovostno napovedovali vreme in
               zanesljiveje opozarjali ljudi na možnost naravnih nesreč, zato to absolutno podpiram.
               Moram pa reči, ko sem bral ta dokument, mi je bilo všeč, kjer piše letna članarina.
               Letna članarina držav članic se, podobno kot v drugih mednarodnih oziroma medvladnih
               organizacijah, določa na podlagi bruto družbenega proizvoda, ta se, mislim, računa
               vsake tri leta, in se določa, kako naj bi to prispevali. In če pravilno berem, naj bi
               letošnjih 102 tisoč 800 evrov v letu 2016 naraslo na 120 tisoč 200 evrov. Moram reči,
               glede na to, da nam Vlada <stage type="mag"/>(Nadaljevanje) še
               ni pripravila nobene resne gospodarske reforme v tej državi, mi je pa všeč, da je
               Vlada izračunala, kakšen bo družbeni bruto proizvod leta 2016. Toliko sem hotel bolj
               za šalo kot zares komentirati ta del, ki se nanaša na plačilo kotizacije, ki naj bi
               narasla s 102 tisoč na 120 tisoč. Hvala.</p>
            </sp>
            <sp xml:id="SDT6-OZZP-redna-11-2012-09-20.sp31">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Želi še kdo razpravljati? Ugotavljam, da ne, zato razpravo zaključujem.</p>
               <p>Prehajamo na glasovanje o vseh členih predloga zakona, kot smo se dogovorili uvodoma.
               Glasujemo.</p>
               <p>Kdo je za? (16 članov.) Je kdo proti? (Nihče.)</p>
               <p>Ugotavljam, da so členi sprejeti. Ker k predlogu zakona ni bil sprejet noben amandma,
               Odbor za zunanjo politiko predlaga Državnemu zboru, da predlog zakona obravnava v
               predloženem besedilu in ga sprejme.</p>
               <p>Poročevalec na seji Državnega zbora bo tudi tokrat predsednik odbora, ki bo pisno
               poročal.</p>
               <p>S tem zaključujem to točko dnevnega reda.</p>
               <p>Prehajamo na <title> 5. TOČKO DNEVNEGA REDA - PREDLOG AKTA O SPREMEMBI AKTA O POTRDITVI
                  NASLEDSTVA GLEDE KONVENCIJ, STATUTOV IN DRUGIH MEDNARODNIH SPORAZUMOV, KI
                  PREDSTAVLJAJO AKT O USTANOVITVI MEDNARODNIH ORGANIZACIJ (EPA 579-VI). </title>
               </p>
               <p>Mnenje Zakonodajno-pravne službe smo prejeli.</p>
               <p>Pričenjamo drugo obravnavo predloga akta, v kateri bomo opravili razpravo in
               glasovanje o predlogu akta.</p>
               <p>Želi predlagatelj zakona podati dopolnilno obrazložitev? Prosim, če se
               predstavite.</p>
            </sp>
            <sp xml:id="SDT6-OZZP-redna-11-2012-09-20.sp32">

               <speaker>DRAGO SMOLE:</speaker>

               <p>Hvala lepa, gospod predsednik. Sem Drago Smole, zunanje ministrstvo.</p>
               <p>Kot je že povedal predstavnik resornega ministrstva pri točki 4. Zaradi tega, ker
               Slovenija ni uveljavljala nasledstva v Konvenciji o ustanovitvi Evropskega centra za
               srednjeročne vremenske napovedi, je treba zdaj v Aktu o nasledstvu to omembo
               konvencije črtati, ker bo h konvenciji zdaj pristopila. To je vsa vsebina tega
               akta.</p>
               <p>Predlagamo, da se uveljavi v takšnem vakacijskem roku kot sam zakon, ker je to
               povezano. Hvala lepa.</p>
            </sp>
            <sp xml:id="SDT6-OZZP-redna-11-2012-09-20.sp33">

               <speaker>PREDSEDNIK JOŽEF HORVAT:</speaker>

               <p>Hvala lepa vam, gospod Smole.</p>
               <p>Prehajamo na razpravo in glasovanje o posameznih členih predloga akta. Predlagam, da
               po končani razpravi glasujemo o vseh členih skupaj. Ali temu kdo nasprotuje?
               Ugotavljam, da ne.</p>
               <p>Besedo dajem vam, kolegice in kolegi. Želi kdo razpravljati? Razprave ni, zato jo
               zaključujem.</p>
               <p>Prehajamo na glasovanje o vseh členih predloga akta. Glasujemo.</p>
               <p>Kdo je za? (16 članov.) Je kdo proti? (Nihče.)</p>
               <p>Ugotavljam, da so členi sprejeti. Ker k predlogu akta ni bil sprejet noben amandma,
               Odbor za zunanjo politiko predlaga Državnemu zboru, da predlog akta obravnava v
               predloženem besedilu in ga sprejme.</p>
               <p>Poročevalec na seji Državnega zbora bo predsednik odbora.</p>
               <p>S tem zaključujem to točko dnevnega reda.</p>
               <p>Prehajamo na <title> 6. TOČKO DNEVNEGA REDA - PREDLOG ZAKONA O SPREMEMBI ZAKONA O
                  RATIFIKACIJI PROTOKOLA O SPREMEMBI KONVENCIJE O MEDNARODNEM ŽELEZNIŠKEM PROMETU
                  (COTIF) Z DNE 9. MAJA 1980, PROTOKOL 1999 (EPA 585-VI). </title>
               </p>
               <p>Mnenje Zakonodajno-pravne službe smo prejeli.</p>
               <p>Pričenjamo drugo obravnavo predloga zakona, v kateri bomo opravili razpravo in
               glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Izvolite, gospod
               Žlender.</p>
            </sp>
            <sp xml:id="SDT6-OZZP-redna-11-2012-09-20.sp34">

               <speaker>MAG. BOJAN ŽLENDER:</speaker>

               <p>Hvala lepa, gospod predsednik. Spoštovane poslanke in poslanci!</p>
               <p>Slovenija je z ratifikacijo oziroma s pristopom h Konvenciji o mednarodnem
               železniškem prometu postavila tri izjeme in nismo sprejeli prilog E, F in G, tako kot
               druge članice Evropske komisije, ker so v času našega <stage type="mag"/> (nadaljevanje) sprejema zakona potekala pogajanja med Evropsko
               komisijo in med vladno organizacijo za mednarodni železniški promet OTIF. V tem času
               so bila pogajanja zaključena, protokoli so usklajeni in junija 2011 je Evropska
               komisija z OTIF-om podpisala sporazum o uporabi tudi teh dveh oziroma treh dodatkov,
               ti dodatki pa urejajo enotna pravila za pogodbo o uporabi železniške infrastrukture v
               mednarodnem prometu, določajo pravila za potrditev tehničnih standardov in sprejetje
               enotnih tehničnih predpisov za železniški material v mednarodnem železniškem prometu
               in določajo enotna pravila za tehnično odobritev tega materiala. Se pravi, protokoli
               so usklajeni, razlogov za zadržek ni več in zato predlagamo da s sprejemom zakona te
               tri izjeme odpravimo v našem mednarodnem delu, kar se uporabe konvencije tiče.</p>
               <p>Hvala lepa.</p>
            </sp>
            <sp xml:id="SDT6-OZZP-redna-11-2012-09-20.sp35">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Žlender za dopolnilno obrazložitev. </p>
               <p>Prehajamo na razpravo in glasovanje o posameznih členih predloženega zakona.
               Predlagam, da po končani razpravi glasujemo o vseh členih skupaj. Se strinjate s tem?
               Ugotavljam, da ja.</p>
               <p>Besedo dajem vam, kolegice in kolegi. Želi kdo razpravljati? Ja, izvolite, kolega
               Jakič.</p>
            </sp>
            <sp xml:id="SDT6-OZZP-redna-11-2012-09-20.sp36">

               <speaker>ROMAN JAKIČ (PS PS):</speaker>

               <p>Lahko samo vprašanje. mene samo zanima ali ima sprejetje tega zakona kakršenkoli
               vpliv na poslovanje železniških prevoznikov znotraj EU.</p>
            </sp>
            <sp xml:id="SDT6-OZZP-redna-11-2012-09-20.sp37">

               <speaker>BOJAN ŽLENDER:</speaker>

               <p>Hvala za vprašanje. </p>
               <p>Železniški prevozniki so že uskladili svoje protokole, licence so že izdane, ker smo
               znotraj Evropske komisije stvari uskladili, tako da to ne bo pomenilo ne dodatnih
               obremenitev za prevoznika ne dodatnih zahtev za proračun Republike Slovenije.</p>
            </sp>
            <sp xml:id="SDT6-OZZP-redna-11-2012-09-20.sp38">

               <speaker>PREDSEDNIK JOŽEF HORVAT:</speaker>

               <p>Hvala lepa za odgovor.</p>
               <p>Želi še kdo razpravljati ali postaviti vprašanje? ugotavljam, da ne, zato razpravo
               zaključujem in prehajamo na Glasovanje o vseh členih predloga zakona. Glasujemo.
               Glasovanje teče. Zaključujem glasovanje.</p>
               <p>Kdo je za? (15 članov.) Je kdo proti? (Nihče.)</p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko Državnemu zboru predlaga, da predlog zakona
               obravnava v predloženem besedilu in ga sprejme. Poročevalec Državnemu zboru bo
               predsednik Odbora za zunanjo politiko.</p>
               <p>S tem zaključujem to točko dnevnega reda.</p>
               <p>Prehajamo na <title> 7. TOČKO DNEVNEGA REDA </title>, to je <title>PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO
               REPUBLIKE HRVAŠKE O UREJANJU VOJNIH GROBIŠČ, EPA - 588/VI.</title>
               </p>
               <p>Mnenje Zakonodajno-pravna službe ste prejeli. Pričenjamo drugo obravnavo predloga
               zakona v kateri bomo opravili razpravo in glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Ne.</p>
               <p>Prehajamo na razpravo in glasovanje o posameznih členih predloženega zakona.
               Predlagam, da po končani razpravi glasujemo o vseh členih skupaj. Temu načinu dela
               kdo nasprotuje? Ugotavljam, da ne.</p>
               <p>Zato dajem besedo poslankam in poslancem. Kdo želi razpravljati? Gospod Jerovšek,
               izvolite.</p>
            </sp>
            <sp xml:id="SDT6-OZZP-redna-11-2012-09-20.sp39">

               <speaker>JOŽEF JEROVŠEK (PS SDS):</speaker>

               <p>Gospod predsednik oziroma mi je žal da predstavniki vlade ni podali dodatne
               obrazložitve. Veste kaj, ker me zanima, v ta obseg gredo samo grobišča v času vojne
               ali gredo tudi grobišča, ki so posledica hudodelstev po vojni. Ker tu je velik
               disproporc med Slovenijo in Hrvaško. Hrvaška posveča veliko pozornost tudi tem
               grobiščem, ne nazadnje je bil maja v Mariboru ves hrvaški vrh, predsednik republike,
               predsednik vlade, predsednik parlamenta. <stage type="mag"/>
               (nadaljevanje) Seveda, hrvaški predsednik vlade je takrat dajal izjave, da je seveda
               jasno, da gre za vojne zločine. Če uveljavljajo da gre za vojne zločine, jaz
               spoštujem in sem za to, da se absolutno vojna grobišča urejajo, ampak me zanima kaj
               zdaj pod to kategorijo vojnih grobišč spada.</p>
            </sp>
            <sp xml:id="SDT6-OZZP-redna-11-2012-09-20.sp40">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Jerovšek.</p>
               <p>Jaz bom prosil za odgovor gospo Dragico Bac z Ministrstva za delo, družino in
               socialne zadeve, in sicer generalno direktorico Direktorata za invalide, vojne
               veterane in žrtve vojnega nasilja.</p>
               <p>Izvolite.</p>
            </sp>
            <sp xml:id="SDT6-OZZP-redna-11-2012-09-20.sp41">

               <speaker>DRAGICA BAC:</speaker>

               <p>Hvala lepa za besedo, gospod predsednik. Spoštovane poslanke, poslanci. Hvala tudi za
               vprašanje.</p>
               <p>V 1. členu sporazuma je definirano kaj so vojna grobišča, so prostori na katerih so
               pokopani pripadniki oboroženih sil in osebe umrle zaradi oboroženih spopadov v vojnem
               ujetništvu oziroma kot civilni deportiranci, vključno s posameznimi ali skupinskimi
               grobovi in gomilami oziroma spominskimi ploščami, spomeniki ali drugimi pomniki,
               postavljenimi na teh prostorih. Je pa sporazum identičen, pravzaprav kot ga imamo
               sklenjenega z Republiko Madžarsko, Slovaško in Češko Republiko.</p>
            </sp>
            <sp xml:id="SDT6-OZZP-redna-11-2012-09-20.sp42">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolega Jerovšek?</p>
            </sp>
            <sp xml:id="SDT6-OZZP-redna-11-2012-09-20.sp43">

               <speaker>JOŽEF JEROVŠEK (PS SDS):</speaker>

               <p>Ja, ampak verjamem, da je identičen, ampak tu pa so razlike med temi državami, ki ste
               jih omenili in Hrvaško. Ali je to datumsko kakorkoli določeno.</p>
            </sp>
            <sp xml:id="SDT6-OZZP-redna-11-2012-09-20.sp44">

               <speaker>DRAGICA BAC:</speaker>

               <p>Ne, ni datumsko določeno.</p>
            </sp>
            <sp xml:id="SDT6-OZZP-redna-11-2012-09-20.sp45">

               <speaker>JOŽEF JEROVŠEK (PS SDS):</speaker>

               <p>Vprašam, ali gre tu potem tudi za grobišča, ki so nastala po formalnem zaključku
               vojnih operacij 9. maja.</p>
            </sp>
            <sp xml:id="SDT6-OZZP-redna-11-2012-09-20.sp46">

               <speaker>DRAGICA BAC:</speaker>

               <p>Ja.</p>
            </sp>
            <sp xml:id="SDT6-OZZP-redna-11-2012-09-20.sp47">

               <speaker>PREDSEDNIK JOŽEF HORVAT:</speaker>

               <p>Gospa Bac.</p>
            </sp>
            <sp xml:id="SDT6-OZZP-redna-11-2012-09-20.sp48">

               <speaker>DRAGICA BAC:</speaker>

               <p>Ja, tudi za ta grobišča ja in za te žrtve.</p>
            </sp>
            <sp xml:id="SDT6-OZZP-redna-11-2012-09-20.sp49">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolega Jerovšek, ste zadovoljni? Hvala lepa.</p>
               <p>Želi še kdo razpravljati? Ugotavljam, da ne. Razpravo zaključujem in prehajamo na
               glasovanje o vseh členih predloga zakona. Glasujemo. Glasovanje teče. Zaključujem
               glasovanje.</p>
               <p>Kdo je za? (17 članov.) Je kdo proti? (Nihče.)</p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Poročevalec, tudi pri tej točki,
               Državnemu zboru bo predsednik Odbora za zunanjo politiko.</p>
               <p>S tem zaključujem to točko dnevnega reda.</p>
               <p>Prehajamo na <title> 7.A TOČKO DNEVNEGA REDA, </title>to je <title>PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO
               AZERBAJDŽANSKE REPUBLIKE O SODELOVANJU V KULTURI, IZOBRAŽEVANJU IN ZNANOSTI, EPA -
               1777/V.</title>
               </p>
               <p>Mnenje Zakonodajno-pravne službe smo prejeli, zato pričenjamo drugo obravnavo
               predloga zakona v kateri bomo opravili razpravo in glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Ugotavljam, da ne.</p>
               <p>Prehajamo na razpravo in glasovanje o posameznih členih predloženega zakona.
               Predlagam tudi, da po končani razpravi glasujemo o vseh členih skupaj. Ali kdo morda
               temu nasprotuje? Ne.</p>
               <p>Besedo dajem poslankam in poslancem. Želi kdo razpravljati? Ugotavljam, da ne, zato
               razpravo zaključujem in prehajamo na glasovanje o vseh členih predloga zakona.
               Glasujemo. Glasovanje teče. Zaključujem glasovanje.</p>
               <p>Kdo je za? (18 članov.) Je kdo proti? (Nihče.)</p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Če se strinjate, bom tudi pri tej
               točki poročevalec na seji Državnega zbora predsednik Odbora za zunanjo politiko.</p>
               <p>S tem zaključujem to točko dnevnega reda.</p>
               <p>Prehajamo na <title> 8 . TOČKO DNEVNEGA REDA - PREDLOG DOPOLNITVE SEZNAMA DRŽAV, KI JIM
                  BO REPUBLIKA SLOVENIJA PONUDILA V POGAJANJA IN PODPIS TIPSKI OSNUTEK SPORAZUMA O
                  SPODBUJANJU IN ZAŠČITI NALOŽB, EPA - 515/VI. </title>
                  <stage type="mag"/> (nadaljevanje) Želi predlagatelj podati
               dopolnilno obrazložitev?</p>
               <p>Gospod Hribar, izvolite.</p>
            </sp>
            <sp xml:id="SDT6-OZZP-redna-11-2012-09-20.sp50">

               <speaker>MAG. MARJAN HRIBAR:</speaker>

               <p>Hvala lepa, gospod predsednik. Spoštovane poslanke in poslanci.</p>
               <p>Vlada predlaga dopolnitev seznama držav. Kot je bilo omenjeno, ki jim bo Slovenija
               ponudila v pogajanje in podpis tipski sporazum o spodbujanju in zaščiti naložb, in
               sicer gre za državi Kosovo in Črna Gora. Ti sporazumi predstavljajo pravni okvir, ki
               vlagateljem zagotavlja ustrezno pravno varstvo njihovih naložb. Slovenija je do zdaj
               sklenila 36 tovrstnih sporazumov. Naj povem, da gre tukaj za tipski osnutek in ti dve
               državi sta bili uvrščeni na osnovi predlogov gospodarstva. Naj samo še dodam. Če je
               bil v prvem obdobju naše samostojne države en glavnih razlogov za sklepanje teh
               sporazumov, predvsem zagotoviti pravno varstvo tujih vlagateljev v Sloveniji, pa z
               vključitvijo Republike Slovenije v EU in OECD in s tem uveljavitvijo visokih
               standardov, predvsem je zdaj naš interes v ospredju se pravi potreba po zaščiti naših
               investicij v drugih državah. Naj omenim, da je slovenskih investicij približno za 500
               milijonov na Kosovem in po podatkih 167 milijonov v Črni Gori.</p>
            </sp>
            <sp xml:id="SDT6-OZZP-redna-11-2012-09-20.sp51">

               <speaker>PREDSEDNIK JOŽEF HORVAT:</speaker>

               <p>Zahvaljujem se mag. Marjanu Hribarju, generalnemu direktorju Direktorata za turizem
               in internacionalizacijo na Ministrstvu za gospodarski razvoj in tehnologijo.</p>
               <p>Odpiram razpravo. Besedo dajem poslankam in poslancem. Ni razprave. Razpravo
               zaključujem. Predlagam, da glasujemo o naslednjem predlogu sklepa: Odbor za zunanjo
               politiko potrjuje predlog dopolnitve seznama. Glasujemo. Glasovanje teče. Zaključujem
               glasovanje.</p>
               <p>Kdo je za? (18 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title> 9. TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO ITALIJANSKE REPUBLIKE O IZMENJAVI IN MEDSEBOJNEM
                  VAROVANJU TAJNIH PODATKOV, EPA - 570/VI. </title>
               </p>
               <p>Želi predlagatelj podati dopolnilno obrazložitev? Izvolite, prosim, če se
               predstavite.</p>
            </sp>
            <sp xml:id="SDT6-OZZP-redna-11-2012-09-20.sp52">

               <speaker>GREGOR MAJCEN:</speaker>

               <p>Hvala lepa za besedo, gospod predsednik. Spoštovane poslanke in poslanci.</p>
               <p>Sem Gregor Majcen, direktor Urada Vlade za varovanje tajnih podatkov.</p>
               <p>Poziv za sklenitev sporazuma je podalo ministrstvo za obrambo Republike Slovenije,
               Vlada je sprejela uredbo o evropski kritični infrastrukturi, katera je bila v
               slovenski pravni red tudi celotno bila prenesena direktiva Sveta EU. Slednja
               zavezuje, da s sosednjimi državami članicami EU sodelujemo v postopku ugotavljanja
               potencialne evropske kritične infrastrukture v Republiki Sloveniji, kar v nekaterih
               primerih pomeni tudi izmenjavo tajnih podatkov. Poleg tega ta sporazum je podlaga za
               izmenjavo tajnih podatkov med državnimi organi, hkrati pa omogoča tudi gospodarskim
               podjetjem in organizacijam enakovredno nastopanje na natečajih, ki vsebujejo tajne
               podatke.</p>
            </sp>
            <sp xml:id="SDT6-OZZP-redna-11-2012-09-20.sp53">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Gregor Majcen.</p>
               <p>Odpiram razpravo. Besedo dajem poslankam in poslancem. Želi kdo razpravljati?
               Ugotavljam, da ni interesa za razpravo, zato razpravo zaključujem in predlagam, da
               glasujemo o naslednjem predlogu sklepa: Odbor za zunanjo politiko potrjuje podano
               pobudo. Glasujemo. Glasovanje teče. Zaključujem glasovanje.</p>
               <p>Kdo je za? (15 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title> 10.A TOČKO DNEVNEGA REDA - POBUDA ZA POGAJANJA IN SKLENITEV
                  POROŠTVENE POGODBE MED REPUBLIKO SLOVENIJO IN EVROPSKO INVESTICIJSKO BANKO ZA DEL
                  KREDITA V ZNESKU 440 MILIJONOV EVROV, KI GA PRI EVROPSKI BANKI NAJAME
                  TERMOELEKTRARNA ŠOŠTANJ D.O.O. </title>
                  <stage type="mag"/> (nadaljevanje) <title>ZA FINANCIRANJE POSTAVITVE NADOMESTNEGA BLOKA ŠEST, EPA 622/VI.</title>
               </p>
               <p>Želi predlagatelj podati dopolnilno obrazložitev?</p>
               <p>Ker čakamo predstavnika Vlade, to točko, kolegice in kolegi, prekinjam.</p>
               <p>Pričenjam <title> 13. TOČKO DNEVNEGA REDA - MEDNARODNA DEJAVNOST DRŽAVNEGA ZBORA, </title>
               če se seveda s tem strinjate. Hvala lepa. Prejeli ste dodatni predlog za ustanovitev
               skupin prijateljstva, ki ga je pripravil oddelek za mednarodno dejavnost, protokol in
               prevajanje. V skladu s pravilnikom o mednarodni dejavnosti Državnega zbora, skupine
               prijateljstva ustanovi odbor za zunanjo politiko na predlog poslancev. Glede na
               prejete predloge, pogoje za ustanovitev izpolnjujejo skupine prijateljstva z Belgijo,
               Egiptom, Kosovom, Latvijo, Litvo, Mehiko, Romunijo in Ukrajino. Tako predlagam, da
               glasujemo o naslednjem predlogu sklepa.</p>
               <p>Odbor se strinja z ustanovitvijo skupin prijateljstva z Belgijo, Egiptom, Kosovom,
               Latvijo, Litvo, Mehiko, Romunijo in Ukrajino. Želi kdo razpravljati o tem predlogu
               sklepa? Ugotavlja, da ne. Prehajamo na odločanje. Glasujemo.</p>
               <p>Kdo je za? (15 članov.) Kdo je proti? (Nihče.)</p>
               <p>Ugotavljam, da je sklep sprejet.</p>
               <p>Potem, kolegice in kolegi, zaključujem 13. točko dnevnega reda.</p>
               <p>Prehajamo na <title> 14. TOČKO DNEVNEGA REDA - RAZNO. </title>Kolega Roman Jakič.</p>
            </sp>
            <sp xml:id="SDT6-OZZP-redna-11-2012-09-20.sp54">

               <speaker>ROMAN JAKIČ (PS PS):</speaker>

               <p>Hvala za besedo, predsednik. Ne vem, če se boste spomnili, ampak pred začetkom
               počitnic je po moji oceni takrat bila ena nespametna izjava predsednika Državnega
               zbora, dr. Gregorja Viranta, ko je govoril, ko je označil službene poti poslank in
               poslancev kot poslanski turizem, s čimer je dodal takrat meni nov kamen v mozaiku
               tega razvrednotenja funkcije poslanstva poslanca. In takrat, če se ne motim, je Odbor
               za zunanjo politiko oziroma, da smo poprosili vas, predsednik, da pozovete dr.
               Gregorja Viranta, da pred nas pride in nam razloži to svojo zgodbo. Moram povedati,
               da sem protestno izstopil iz parlamentarne delegacije, ki jo je predsednik Državnega
               zbora vodil te dni v okviru uradnega obiska v Estonijo, poskušal izraziti s tem
               protest zoper nedopustne in povsem neprimerne izjave s katerim je po moji oceni,
               podcenjuje pomen mednarodne dejavnosti Državnega zbora. Jaz sem v tem pismu mu tudi
               napisal, da pa podpiram mednarodno dejavnost in prav, da tudi on kot predsednik
               Državnega zbora potuje, ampak iz protesta, ker je vse ostale označil za poslanski
               turizem, sprašujem predsednik, ali bo uresničen ta sklep ali pa ta poziv, ki mislim,
               da je bil skoraj enoten znotraj Odbora za zunanjo politiko. Kljub vsemu dr. Gregor
               Virant pride na ta odbor, in da mu poskušamo vsaj "face to face" predstaviti oziroma
               povedati, kaj Državni zbor je in zakaj mora igrati tudi pomembno vlogo na
               zunanjepolitičnem prizorišču.</p>
            </sp>
            <sp xml:id="SDT6-OZZP-redna-11-2012-09-20.sp55">

               <speaker>PREDSEDNIK JOŽEF HORVAT:</speaker>

               <p>Hvala lepa za vašo pobudo, kolega Jakič. Jaz moram vas, kolegice in kolegi, članice
               in člani Odbora za zunanjo politiko obvestiti, da sem ta razgovor s predsednikom
               Državnega zbora, dr. Gregorjem Virantom opravil. Ključno je to, da je izrazil
               pripravljenost, da pride pred Odbor za zunanjo politiko, in da pove svoje stališče
               glede omejevanja potovanj poslancev. Jaz sem tudi z njim opravil razgovor po tistem,
                  <stage type="mag"/> (Nadaljevanje) ko je Kolegij predsednika
               Državnega zbora sprejel odločitev, da na jesensko srečanje Državni zbor Republike
               Slovenije ne bo poslal v Kanado v Quebeck, delegacije na skupščino interparlamentarne
               unije. Takrat je v tem razgovoru predsednik Državnega zbora povedal, da pravzaprav ne
               more zagotoviti, da bi vnovično odločanje na Kolegiju o delegaciji za Quebeck, da bi
               lahko bilo drugačno oziroma pravzaprav je eksplicitno zavrnil vsakršno upanje, da bi
               lahko Državni zbor formiral delegacijo za jesensko skupščino interparlamentarne
               unije. Zaradi predsednikove odsotnosti te dni, moram sam povedati, da nisem uspel z
               njim dogovoriti, da bi že na današnji seji bil prisoten, mislim pa, da se boste
               kolegice in kolegi strinjali, da ga povabimo na redno oktobrsko sejo, že tako je pa
               ta seja bila izjemno polna, to se pravi, je bil kar obširen dnevni red. Bi se
               strinjali s tem mojim predlogom? V redu.</p>
               <p>Potem je sklep Odbora za zunanjo politiko takšen, da predsednika Državnega zbora, dr.
               Gregorja Viranta povabimo na oktobrsko redno sejo odbora.</p>
               <p>Še kakšna razprava ali pobuda pri tej točki? Če ne, hvala lepa.</p>
               <p>Zaključujem 14. točko.</p>
               <p>Pravkar se nam je pridružil tudi državni sekretar z Ministrstva za finance, dr. Dejan
               Krušec.</p>
               <p>In mi se vračamo na <title> 10.a točko. </title>Še enkrat ponovim. <title> Pobuda za pogajanja
                  in sklenitev poroštvene pogodbe med Republiko Slovenijo in Evropsko investicijsko
                  banko za del kreditov v znesku 440 milijonov evrov, ki ga pri evropski banki
                  najame Termoelektrarna Šoštanj d. o. o., za financiranje postavitve nadomestnega
                  Bloka 6, EPA 622/VI. </title> Besedo dajem državnemu sekretarju dr. Dejanu Krušcu.
               Izvolite.</p>
            </sp>
            <sp xml:id="SDT6-OZZP-redna-11-2012-09-20.sp56">

               <speaker>DR. DEJAN KRUŠEC:</speaker>

               <p>Hvala lepa. Spoštovane poslanke in poslanci! Na kratko bi rad predstavil to pobudo in
               sicer kot ste omenili, za pogajanja in sklenitev poroštvene pogodbe med Republiko
               Slovenijo in Evropsko investicijsko banko. In sicer gre za ta kredit v višini 440
               milijonov evrov, ki ga bo potem najela Termoelektrarna Šoštanj za financiranje Bloka
               6. Kot veste, je to pobudo Vlada sprejela na seji, 13. septembra in jo nato tudi
               poslala v potrditev temu odboru. Vlada seveda pobudo podaja ob upoštevanju zakona o
               poroštvu Republike Slovenije, ki ga je Državni zbor sprejel julija letos. Postopek za
               uveljavitev poroštva namreč terja, da je poleg sprejetega zakona o poroštvu,
               sklenjena tudi pogodba med Evropsko investicijsko banko in Republiko Slovenijo. Ta
               pogodba pa ima naravo mednarodne pogodbe, ki jo je ob podpisu potrebno tudi
               ratificirati. S pobudo za pogajanja in sklenitev te poroštvene pogodbe, Vlada
               potrjuje osnovne elemente poroštvene pogodbe in imenuje tudi pogajalsko skupino, ki
               se bo v njenem imenu in na podlagi opredeljenih stališč z Evropsko investicijsko
               banko pogajala o sklenitvi pogodbe. S poroštveno pogodbo se opredeli, da porok v
               celoti jamči za izpolnjevanje vseh denarnih obveznosti kreditojemalke TEŠ, za del
               kredita, ki je najet pri Evropski investicijski banki, in ki je namenjen
               sofinanciranju projekta izgradnje Bloka 6. Seveda glede finančnih posledic za državni
               proračun, bi te <stage type="mag"/> (Nadaljevanje) posledice
               nastale samo v primeru, če bi bilo poroštvo unovčeno. V primeru unovčitve, je
               Republika Slovenija izpolnila veljavno finančno obveznost, hkrati pa bi ta sredstva
               nadomestila z unovčenjem regresne pravice, ki bo na podlagi zahteve iz Zakona o
               poroštvu zavarovana v pogodbi o načinu in pogojih zavarovanja poroštva. Vlada je za
               pogajanja dala mandat delegaciji in jo tudi pooblastila, da v pogajanjih doseže, da
               določila pogodbe niso v nasprotju z veljavno zakonodajo Republike Slovenije in
               seveda, da se za Republiko Slovenijo pri pogajanjih doseže čim bolj ugodne pogoje. Po
               opravljenih pogajanjih bo vodja delegacije podpisal usklajen zapisnik o pogajanjih,
               ki ga bo tudi pred parafiranjem poroštvene pogodbe predložil Vladi. Po obravnavi tega
               poročila o zaključku pogajanj na Vladi in po parafiranju bo poroštveno pogodbo ob
               upoštevanju določil Zakona o poroštvu podpisal minister, pristojen za finance.</p>
               <p>Spoštovani! Predlagam, da prestavljeno pobudo za pogajanja in sklenitev poroštvene
               pogodbe med republiko Slovenijo in Evropsko investicijsko banko za projekt TEŠ 6
               potrdite. Hvala lepa.</p>
            </sp>
            <sp xml:id="SDT6-OZZP-redna-11-2012-09-20.sp57">

               <speaker>PREDSEDNIK JOŽEF HORVAT:</speaker>

               <p>Hvala državnemu sekretarju dr. Krušcu za predstavitev pobude. Podpiram razpravo.
               Kolega Roman Jakič, izvolite.</p>
            </sp>
            <sp xml:id="SDT6-OZZP-redna-11-2012-09-20.sp58">

               <speaker>ROMAN JAKIČ (PS PS):</speaker>

               <p>Hvala za besedo. Seveda je to posledica, ta razprava oziroma pobuda za pogajanje,
               sklenitev poroštvene pogodbe med Republiko Slovenijo in Evropsko investicijsko banko,
               je v resnici nadaljevanje sprejetega zakona, ki je bil sprejet v Državnem zboru na
               pobudo enega od poslancev, kolega Meha, sopodpisana tudi z drugimi podpisi poslancev,
               in če se boste spomnili, Pozitivna Slovenija na tisti seji zaradi sicer tudi spleta
               drugih okoliščin glede na to, da je Vlada Republike Slovenije Državni zbor ni
               dopuščal velike diskusije okoli točk dnevnega reda. Takrat na nek način oziroma
               obstruirala celo tedensko sejo in vključno tudi z Zakonom o poroštvu. Je pa naš
               kolega Jože Kavtičnik, ki je glasoval za ta zakon. Večina oziroma skoraj vsi poslanci
               in poslanke Pozitivne Slovenije pa smo se vzdržali pa glasovali zoper to. Zato sedaj
               jaz osebno danes, prav tako kot nisem bil naklonjen podpori ali pa samemu Zakonu o
               poroštvu, tudi o pobudi za pogajanja, sklenitev te poroštvene pogodbe ne morem biti,
               zato ker nismo ne nazadnje tudi dobili veliko odgovorov na vprašanja, ki smo jih
               postavljali. Moram reči, da tudi iz teh dokumentov, moram reči, da sploh ne vem
               koliko ta TEŠ bo na koncu stal. Tukaj so številke, govorijo o milijardi 300
               milijonov. Začeli smo s 600 milijoni, potem je bila zgodba okoli milijardo 600
               milijonov, pa milijardo 300, ampak v vsakem primeru gre za poroštvo 440 milijonov, od
               tega 110 milijonov komercialnih kreditov in ostali, ki niso komercialni kredit. Zato
               predno bo glasovanje, kljub temu da, mogoče tudi za pojasnitev tudi javnosti, bi
               mogoče bilo treba vprašati državnega sekretarja, koliko pa v resnici je skupno
               poroštev, ki jih je Republika Slovenija že sklenila, teh poroštvenih pogodb. Ker jaz
               imam občutek, da bo katerakoli Vlada, sedanja ali pa bodoča, soočena s tem o čemer je
               državni sekretar rekel, da je samo lahko črn scenarij, to je unovčenje poroštev. Meni
               je popolnoma jasno, da država daje poroštvo, pričakuje, da bo TEŠ 6 z aranžmaji, ki
               jih ima, lahko odplačeval rate in bo država zgolj izključno samo garant. Mene pa bolj
               kot državljana Republike Slovenije, predvsem v tej gospodarski situaciji skrbi, kaj
               bo, če bodo ta unovčenja prišla. Vemo, da je država Republike Slovenije poroštva dala
               za kar velik del izgradnje avtocestnega križa, da imamo na Darsu tam odprtih kar
               nekaj milijard, vemo da imamo obveznosti do Evropske unije, ko plačujemo države, in
               da so tam poroštva dana, pa mislim, da je za Grčijo oziroma za vse te države v višini
               1,5 milijard evrov. <stage type="mag"/> (nadaljevanje) Moram
               reči, da bi me zanimalo, če bi kdaj Vlada lahko prišla pred nas s številko koliko
               skupno poroštev je Slovenija že sklenila z različnimi partnerji, tudi zato, da vemo
               na nek način enkrat ročno potegniti in reči, da je teh poroštev preveč. Predvsem če
               se nam zgodi scenarij vnovčenja in bo seveda ta država lahko fiskalno pravilo, zlato
               fiskalno pravilo kot je govoril prej kolega Jerovšek, zapisala kamorkoli, vklesala v
               avtocestni križ, pa nam ne bo pomagalo, ker nas bo to udarilo od zadaj. Rad bi
               odgovor na to. Morate pa razumeti, da seveda, glede na to, da sem bil proti zakonu o
               poroštvu, da tudi o pobudi za pogajanje in sklenitev te pogodbe nisem in ne bom
               glasoval oziroma bom glasoval proti. Hvala.</p>
            </sp>
            <sp xml:id="SDT6-OZZP-redna-11-2012-09-20.sp59">

               <speaker>PREDSEDNIK JOŽEF HORVAT:</speaker>

               <p>Havla lepa. Želi še kdo razpravljati? Ugotavljam, da ne. Dr. Krušec imate besedo.</p>
            </sp>
            <sp xml:id="SDT6-OZZP-redna-11-2012-09-20.sp60">

               <speaker>DR. DEJAN KRUŠEC:</speaker>

               <p>Hvala lepa. Hvala za vprašanje. Kot razumem vas zanima natančna sestava oziroma
               razdelitev teh poroštev po različnih projektih. Kot razumem je skupna vrednost teh
               poroštev okoli 7 milijard oziroma v odstotku BDP nekaj pod 20% tega BDP. Treba je
               povedati, da kot ste omenili večina teh poroštev je bila danih za infrastrukturne
               projekte, predvsem tudi avtoceste, nekaj pa tudi nezanemarljiv del pa tudi bankam za
               posojila, tako prebivalstvu kot tudi nefinančnim družbam, se pravi nefinančnim
               korporacijam oziroma podjetjem. Takšna poroštva so tudi običajna v ostalih državah
               Evropske unije in evroobmočja in pa tudi pomembno, da se ne vštevajo v javni dolg in
               tudi to je usklajeno z EUROSTAT oziroma z evropskim statističnim uradom. Seveda pa je
               pomembno, da ne pride do vnovčitve takšnega poroštva, ker v tem primeru se potem vsa
               ostala poroštva tudi vštejejo v državni dolg. Zato je potrebno seveda servisiranje
               dolga teh podjetij, ki so prejela poroštva tudi ustrezno pač narediti vzdržno.
               Bistveno je seveda da vsako poroštvo se lahko izvede samo na podlagi zakona. In ti
               zakoni so seveda vedno sprejeti tudi v Državnem zboru. No, seveda je nekaj poroštev
               bilo namenjenih v okviru pomoči drugim državam, ampak je tudi na podlagi zakona, ki
               je bil sprejet v Državnem zboru. Tako, da je tudi priložnost vedno, da se predstavi
               poslancem vsak projekt in se mora seveda ustrezno tudi argumentirati. Toliko bi
               povedal zaenkrat. Seveda pa za natančno evidenco točno po prejemnikih poroštva bi pa,
               lahko posredujemo tudi informacijo. Hvala.</p>
            </sp>
            <sp xml:id="SDT6-OZZP-redna-11-2012-09-20.sp61">

               <speaker>PREDSEDNIK JOŽEF HORVAT:</speaker>

               <p>Hvala lepa. To pobudo sprejmemo, državni sekretar oziroma to vašo ponudbo in vas
               prosim, da Odboru za zunanjo politiko posredujete zbir vseh poroštev, ki jih je dala
               Republika Slovenija in se vnaprej zahvaljujem.</p>
               <p>Sedaj pa dajem besedo kolegu Pukšiču.</p>
            </sp>
            <sp xml:id="SDT6-OZZP-redna-11-2012-09-20.sp62">

               <speaker>FRANC PUKŠIČ (PS SLS):</speaker>

               <p>Hvala lepa. Pravzaprav tu, ko je državni sekretar končal sem želel sam dati pobudo,
               pa vendar mogoče dodatek k temu. Dobro bi bilo, da je seveda potem to opredeljeno z
               leti kdaj so bila ta poroštva dana in seveda vsebino komu in zakaj. Se pravi, iz
               tistega se bo dalo videti tudi še kaj drugega. Da pa je poleg tega projekta o katerem
               pač govorimo, Termoelektrarna Šoštanj, sam sem ob teh razpravah v Državnem zboru tudi
               kot energetik glede na vir premog, seveda, imel kar nekaj pomislekov. Zakaj se je do
               tega tako daleč pripeljalo na takšen način, kot se je, je za mene nepojmljivo, zato
               ker v vsaki najmanjši občini za vsak najmanjši projekt moraš imeti najprej od
               Ministrstva za <stage type="mag"/> (nadaljevanje) finance
               soglasje, preden sploh lahko greš v kakšni investicijo, sploh če je potrebno
               investicijo pokrivati tudi s pomočjo kreditov in tako dalje. Tu pa seveda post
               festum. Bilo bi dobro in prav, da tako kot se je razkrinkalo nekaj teh tajkunov na
               bančništvu, na katere smo opozarjali tudi prejšnjo vlado in sam velikokrat tako
               predsednika vlade, kot finančnega ministra, tudi glede kolizije interesov s
               predsednikom nadzornega sveta NKB Maribor gospodom Toplekom in tako dalje, bi seveda
               bilo prav, da tudi tukaj dobimo še kakšen podatek, informacijo, da se pač kaj naredi.
               Predvsem pa pričakujem tudi kot koalicijski poslanec, da bo naša vlada, tem tajkunom
               v skladu z zakonom in Ministrstvo za finance seveda to možnost tudi ima in skupaj z
               ostalimi, zakon o zaplembi premoženja, da bo tudi naredilo korak v tej smeri, ker
               državljanke in državljani to enostavno pričakujejo. Prav je, da se to zgodi. Ne samo
               da šparamo pri vseh tistih, ki imajo 500 in 600 evrov in tako dalje, ampak tudi to
               premoženje je skrajni čas pobrati. V kolikor seveda zakonodaja ne daje možnost
               pričakujemo, da boste zakonodajo predlagali Državnemu zboru v dopolnitev. Hvala
               lepa.</p>
            </sp>
            <sp xml:id="SDT6-OZZP-redna-11-2012-09-20.sp63">

               <speaker>PREDSEDNIK JOŽEF HORVAT:</speaker>

               <p>Hvala lepa kolega Pukšič. To je bila pobuda. Želite komentirati državni sekretar? Ne.
               Želi še kdo razpravljati? Ugotavljam, da ne. Potem razpravo zaključujem. Predlagam,
               da glasujemo o naslednjem predlogu sklepa: Odbor za zunanjo politiko potrjuje podano
               pobudo. Tukaj želim pa sam obrazložiti svoj glas. Kot veste je Poslanska skupina Nove
               Slovenije bila striktno in ves čas proti poroštvenemu zakonu. Ker pa razumemo, da je
               sprejete zakone v Državnem potrebno spoštovati in se nam zdi, da je pobuda za
               pogajanje in izplenitev poroštvene pogodbe med Republiko Slovenijo in Evropsko
               investicijsko banko zgolj logično nadaljevanje sprejetega zakona bom glasoval za to
               pobudo. Torej, prehajamo na glasovanje. Glasujemo.</p>
               <p>Kdo je za? (11 članov.) Je kdo proti? (2 člana.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prekinjam sejo za 5 minut, zaradi obravnave gradiva z oznako "interno" pri naslednji
               točki dnevnega reda. Vljudno prosim predstavnike javnosti, da zapustijo sejo oziroma
               ta prostor. Hvala lepa. <title> Odprti del seje je bil zaključen 20. septembra 2012 ob
                  16.33. </title>
               </p>
            </sp>
         </div>
      </body>
   </text>
</TEI>

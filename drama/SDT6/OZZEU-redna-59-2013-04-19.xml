<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-redna-59-2013-04-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">61ABDF717CCEE3D1C1257D1F005A71A1</idno>
               <idno type="custom" subtype="day">F24FA1BB32248E33C1257B52003A84F3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=F24FA1BB32248E33C1257B52003A84F3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-59-2013-04-19.OZZEU" n="59">
               <name>redna seja</name>
               <date when="2013-04-19"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-59-2013-04-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-59-2013-04-19.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">59. seja</stage>
            <stage type="date">(19. april 2013)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 9.23. </stage>


            <sp xml:id="SDT6-OZZEU-redna-59-2013-04-19.sp1">

               <speaker>PREDSEDNIK JOŽEF HORVAT:</speaker>

               <p>Spoštovane kolegice in kolegi! Nadaljujemo 59. sejo Odbora za zadeve Evropske unije,
               ki je zdaj odprta za javnost.</p>
               <p>Kot dogovorjeno, bi najprej obravnavali 7. točko dnevnega reda.</p>
               <p>Prehajamo na <title xml:id="SDT6-OZZEU-redna-59-2013-04-19.title1">7. TOČKO DNEVNEGA REDA - PREDLOG SESTAVE STALNE DELEGACIJE
                  DRŽAVNEGA ZBORA ZA PARLAMENTARNO SKUPŠČINO UNIJE ZA SREDOZEMLJE.</title>
               </p>
               <p>Predsednik Državnega zbora Janko Veber je 15.4.2013 poslal pobudo, da mu posredujemo
               predlog za sestavo stalne delegacije Državnega zbora za Parlamentarno skupščino Unije
               za Sredozemlje <stage xml:id="SDT6-OZZEU-redna-59-2013-04-19.stage6">(pobudo ste prejeli kot gradivo k tej točki)</stage>. Upoštevaje spremenjena
               razmerja v koaliciji oziroma opoziciji ter zamenjave v poslanskih vrstah je
               predsednik Državnega zbora dne 9.4.2013 z dopisom pozval vodje poslanskih skupin, da
               mu sporočijo interese svojih poslanskih skupin v zvezi s članstvom in vodenjem
               stalnih delegacij Državnega zbora v mednarodnih organizacijah za preostanek mandata
               2011-2015. Na podlagi tako zbranih predlogov in dodatnih usklajevanj z vodji
               poslanskih skupin nam je posredoval seznam vodij, članov in nadomestnih članov.</p>
               <p>Poslanska skupina Socialnih demokratov za vodjo stalne delegacije Državnega zbora za
               Parlamentarno skupščino Unije za Sredozemlje predlaga gospoda Sama Bevka, Poslanska
               skupina Pozitivne Slovenije za članico gospo Sašo Kos, Poslanska skupina Slovenske
               demokratske stranke za člana gospoda Marijana Pojbiča in za nadomestno članico gospo
               Sonjo Ramšak, Poslanska skupina Slovenske ljudske stranke za nadomestnega člana
               gospoda Franca Pukšiča.</p>
               <p>Kolegice in kolegi, odpiram razpravo. Gospod Ivo Vajgl, izvolite.</p>
            </sp>
            <sp xml:id="SDT6-OZZEU-redna-59-2013-04-19.sp2">

               <speaker>IVO VAJGL:</speaker>

               <p>Ne zamerite mi, da prvi jemljem besedo pri tej točki dnevnega reda, ampak ta točka
               dnevnega reda je bila razlog, zaradi katerega sedim tukaj. Sem namreč član
               Parlamentarne skupščine za Mediteran v delegaciji Evropskega parlamenta in sem tudi
               član Političnega odbora Parlamentarne skupščine. Rad bi samo poudaril, da je ta
               zadeva, ki zgleda tako nekako periferna, v bistvu kar eno izmed središč skupne
               evropske zunanje in varnostne politike. Mogoče ni drugega foruma, pri katerem bi se
               vodile razprave o tako ključnih vprašanjih mediteranske regije, v kateri smo in se
               tega ne zavedamo dovolj.</p>
               <p>Zato bi predlagal - gospod predsednik, midva sva izvrstno sodelovala tudi v času, ko
               ste bili predsednik zunanjepolitičnega odbora, enako z gospo Klasinc, ki je zdaj to
               prevzela -, resnično bi želel, da bi pred temi zasedanji formirali stališča do
               najbolj ključnih vprašanj, ki so na dnevnem redu, v obliki klasične platforme, zato
               ker je to priložnost, da se Slovenija afirmira s svojimi političnimi stališči, ne
               samo s prisotnostjo, ampak <stage type="mag"/><stage xml:id="SDT6-OZZEU-redna-59-2013-04-19.stage8">(Nadaljevanje)</stage> tu
               je priložnost, da pokažemo, da imamo neke prioritete na zunanjepolitičnem področju.
               In največ jih imamo ravno v tej regiji, v kateri živimo, začenši od okoljskih
               vprašanj, zaščite Mediterana in tako naprej, kjer mislim, da je čas, da prevzamemo
               tudi neko vodilno vlogo v tem, sicer jo bodo Hrvati jutri prevzeli, o tem si moramo
               biti na jasnem. Mi dobivamo nasploh zdaj članico, ki bo imela izredno velike ambicije
               na tem področju in poskušala prevzeti vodstvo. Tega si mi ne smemo dovoliti. Moramo
               imeti svojo jasno pozicijo v tem in se raje dogovarjati z Italijani kdaj o skupnih
               stališčih, ob tem pa jih usklajevati, seveda, tudi s Hrvati. Ampak, kot pravim,
               Hrvati tu napovedujejo kompeticijo, to je popolnoma jasno in legitimno. Skupaj lahko
               tudi naredimo veliko, ampak samo, če bomo sami imeli vedno izdelana stališča. Tu ne
               govorim zdaj samo o teh neposrednih interesih, ampak govorim tudi o problemu
               Bližnjega vzhoda, miru in vojne na Bližnjem vzhodu, v Siriji, Magrebu, o procesih, ki
               so se začeli, in naših ekonomskih interesih, ki jih imamo v tej regiji. Tako bi tu
               res plediral na to, da se to zadevo jemlje kot eno izmed ključnih področij našega
               zunanjepolitičnega delovanja.</p>
               <p>Znotraj tega je pa še ena točka, o kateri bi rad spregovoril zelo na kratko, to pa je
               vprašanje EMUNI-ja. EMUNI je še vedno odprto vprašanje slovenskega ne samo visokega
               šolstva, ampak naših ambicij na tem področju. Nekajkrat smo se pogovarjali v tem
               mandatu okrog tega, kaj bi bilo in kako ta projekt pravzaprav spraviti na raven, kot
               je bilo mišljeno takrat, ko smo tako svečano ta projekt sprožili. Vendar pa moram
               reči, da je vse šlo narobe. Vse je šlo narobe, na čelu z vodstvom tega. Tu je bil nek
               gospod Mifsut, ki je meni bil sumljiv že prvi trenutek, moram reči, in ti sumi so se
               izkazali za upravičene, pustil je za seboj praktično razdejanje ali pa, če hočete,
               torzo nekega projekta. Bojim se, da bi se to zgodilo tudi v prihodnosti. Predlagam,
               da se o tem vprašanju na tem odboru in mogoče skupaj z Odborom za zunanjo politiko
               ter visokim šolstvom - da se to zadevo vzame kot "tabula raza". Tu je zelo malo
               pozitivnega narejenega in je treba dati zadevi nov zagon in nov koncept in ga jemati
               resno, ker to je zadeva, na kateri se Slovenija lahko profilira kot napredna članica
               Evropske unije ali pa kot nekdo, ki mu ni mar do ničesar. Pojavili so se Maročani s
               paralelnim projektom univerze v Fezu, kjer so odprli - to je revna država, ki dobiva
               od Evropske unije 500 milijonov pomoči, izganja mene in druge, ki se zanimajo za
               človekove pravice, ampak, seveda, ko gre za prestiž, pa skrbijo zase. In ta univerza
               v Fezu v bistvu izriva Slovenijo iz projekta EMUNI.</p>
               <p>Hvala lepa za potrpežljivost. To sem hotel povedati. Hvala lepa, gospod
               predsednik.</p>
            </sp>
            <sp xml:id="SDT6-OZZEU-redna-59-2013-04-19.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa vam, kolega Ivo Vajgl, za vašo razpravo. Poskrbeli bomo, da bo vaše
               razmišljanje slišal tudi vodja stalne delegacije, gospod Samo Bevk, seveda pa tudi
               ostali, ki tu niso prisotni.</p>
               <p>Kolega Mitja Meršol.</p>
            </sp>
            <sp xml:id="SDT6-OZZEU-redna-59-2013-04-19.sp4">

               <speaker>MITJA MERŠOL (PS PS):</speaker>

               <p>Hvala lepa. Pozdrav!</p>
               <p>K temu, kar je gospod Vajgl povedal, bi dodal samo še en pomislek. Namreč, tisto, kar
               se deluje in pri čemer smo mi morda preveč pasivni, to je Jadransko-Jonska regija,
               makroregija. In tu bi morali nekako v tem sklopu razmišljanja tudi to področje
               vključiti v našo, kako bi rekel, strategijo. Samo to pripombo sem želel dati.
               Hvala.</p>
            </sp>
            <sp xml:id="SDT6-OZZEU-redna-59-2013-04-19.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolegica Janja Klasinc.</p>
            </sp>
            <sp xml:id="SDT6-OZZEU-redna-59-2013-04-19.sp6">

               <speaker>JANJA KLASINC (PS PS):</speaker>

               <p>Vsekakor podpiram vse, kar je povedal evropski poslanec Ivo Vajgl. Tu je treba
               opozoriti, da smo poslanci v tem mandatu in tudi v prejšnjih mandatih že nekajkrat
               opozarjali zunanje ministrstvo, ki je naš sogovornik na tem področju, da je z
               EMUNI-jem treba nekaj narediti. In jaz obljubljam, da bom sklicala enkrat v okviru
               naših rednih sej <stage type="mag"/> <stage xml:id="SDT6-OZZEU-redna-59-2013-04-19.stage10">(nadaljevanje)</stage> tudi to točko
               dnevnega reda, na katero bomo povabili vse druge pristojne organe vlade in tudi
               evropskega poslanca Vajgla in tudi druge evropske poslance, če bodo zainteresirani.
               Lahko mogoče celo s kolegom Horvatom narediva neko skupno točko, ker to zadeva oboje,
               oba odbora. bi pa rada povedala, da okoli Jadransko-jonske pobude pa se pojavlja zdaj
               parlament, doslej ni bil vključen direktno v ta dejanja tako široko, ampak samo preko
               predsednikov parlamentov. In zdaj se pojavlja neka italijanska pobuda, da bi, jaz sem
               tukaj sodelovala zato nekaj več vem o tem, da bi imeli tudi parlamentarne delegacije
               in parlamentarno skupščino. Zdaj dela se na tem, samo Slovenija ni nič naredila. Mi
               naj bi bili eni od pobudnikov, tako da zdaj mi bomo gostili predsednike, kot
               predsedujočih Jadransko-jonski pobudi vseh držav član, predsednike parlamentov, in
               tam bo zagotovo govora tudi o tem, in upajmo, da se bo nekaj na tem področju zgodilo,
               zaradi tega, ker vlada ni dovolj, da samo sodeluje, tudi parlamentarna dimenzija teh
               dejavnosti je zelo pomembna.</p>
               <p>Hvala.</p>
            </sp>
            <sp xml:id="SDT6-OZZEU-redna-59-2013-04-19.sp7">

               <speaker>PREDSEDNIK JOŽEF HORVAT:</speaker>

               <p>Hvala lepa vam za razpravo. </p>
               <p>Želi še kdo besedo? Ugotavljam, da ne. Razpravo zaključujem in na glasovanje dajem
               predlog sklepa, ki se glasi: Odbor za zadeve Evropske unije predlaga Kolegiju
               predsednika Državnega zbora, da imenuje stalno delegacijo Državnega zbora za
               parlamentarno skupščino Unije za Sredozemlje v sestavi, ki sem jo prej navedel.
               Prosim, da glasujemo. Glasovanje teče. Glasovanje zaključujem.</p>
               <p>Kdo je za? <stage xml:id="SDT6-OZZEU-redna-59-2013-04-19.stage11">(14 članov.)</stage> Je kdo proti? <stage xml:id="SDT6-OZZEU-redna-59-2013-04-19.stage12">(Nihče.)</stage></p>
               <p>Sklep je sprejet. S tem zaključujem 7. točko dnevnega reda.</p>
               <p>Prehajamo na <title xml:id="SDT6-OZZEU-redna-59-2013-04-19.title2">3. TOČKO DNEVNEGA REDA - ZASEDANJE SVETA EVROPSKE UNIJE ZA
                  KMETIJSTVO IN RIBIŠTVO, LUKSEMBURG 22. 4. 2013.</title>
               </p>
               <p>Gradivo k tej točki smo prejeli od Vlade 18. 4. 2013 na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Prosim mag. Andrejo Jerina, državno sekretarko na Ministrstvu za kmetijstvo in
               okolje, da nam predstavi izhodišča.</p>
               <p>Izvolite.</p>
            </sp>
            <sp xml:id="SDT6-OZZEU-redna-59-2013-04-19.sp8">

               <speaker>MAG. ANDREJA JERINA:</speaker>

               <p>Hvala lepa, gospod predsedujoči.</p>
               <p>Torej, Svet se bo naslednji teden ukvarjal z dvema tematikama in sicer s področjem
               kmetijstva in področjem ribištva. Na področju kmetijstva bo predsedstvo podalo
               informacijo o poteku pogajanj Sveta z Evropskim parlamentom in Evropsko komisijo v
               okviru neformalnih trialogov glede zakonodajnega svežnja skupne kmetijske politike.
               Namreč, kot veste ob zaključku pogajanj za večletni finančni okvir nastajajo
               zakonodajni akti, ki jih je komisija praktično pred več kot enim letom objavila,
               pogajalski svet do njih sprejel pogajalsko stališče, tudi parlament je sprejel
               pogajalsko stališče in zdaj poteka proces zbliževanja teh stališč v okviru trialogov.
               Ker gre za relativno dolgo in kompleksno proceduro bo teh trialogov več kot 30. Na
               svet, v sedanjem Svetu pa bo v bistvu prvič podana informacija kako bo zadeva
               potekala. Pri tem je morebiti treba povedati, da mandat za pogajanja je Svet
               oblikoval na prejšnjem Svetu. Pri tem Slovenija tega mandata svetu ni podprla,
               skladno s stališčem za sploh pristop k pogajanjem, ki je bil pred enim letom sprejet
               v Državnem zboru in ga ves čas sledimo. Razlog zakaj Slovenija tega mandata Svetu ni
               podprla je bila samo ena točka. Namreč, ta se je nanašala na kvote za sladkor.
               Namreč, Svet v svojem mandatu ni podprl ukinitev kvot za sladkor zato skladno z
               mandatom, ki smo ga imeli Slovenija tega ni mogla podpreti. <stage type="mag"/> <stage xml:id="SDT6-OZZEU-redna-59-2013-04-19.stage14">(nadaljevanje)</stage> V nadaljnjih pogajanjih, ki bodo tekli v trialogu, bo
               Slovenija seveda ves čas sledila vsemu temu, kar smo pred enim letom sprejeli kot
               slovenski mandat. Seveda bi si pa želeli podpreti parlament tam, kjer bo šel bližje
               slovenskim stališčem. Recimo ravno na področju sladkorja se bližamo slovenskim
               stališčem s stališčem parlamenta, kjer parlament v bistvu predlaga podaljšanje kvot
               za sladkor. Vendar tudi predlaga, da se tistim državam, kjer je to ukinjeno, pa
               dodelijo nove kvote. V okviru tega bomo nastopali, čeprav to sedaj ne bo razprava na
               svetu. Sedaj bomo samo seznanjeni. Seveda bo pa verjetno, pričakujemo, da bo verjetno
               potrebno, da pred zaključkom junija, bomo prešli preko vlade seveda, ponovno pred
               Državni zbor in redefinirali ali modificirali morebiti po potrebi naš mandat izpred
               enega leta. Po vsej verjetnosti ena takih točk bo na področju sladkorja. Če bi bilo
               potrebno kaj bolj podrobno pojasniti kje so tisti elementi, kjer nam je stališče
               parlamenta ali mandat parlamenta malo bližje in kje je tisto, kjer mislimo, da je
               mandat, ki ga ima svet bližje Slovenije, lahko pojasnijo moje kolegice.</p>
               <p>Druga točka na področju kmetijstva se pa nanaša na predstavitev, ravno tako s strani
               Evropske komisije, uredbe o prehodnem režimu oziroma prehodne uredbe za leto 2014, ki
               v bistvu urejajo prehod iz sedanjega v naslednji sistem neposrednih plačil za
               programsko obdobje razvoja podeželja. Tukaj v bistvu Slovenija meni, da je ta
               prehodna ureditev potrebna predvsem zato, ker nam daje ustrezen čas, da se pripravimo
               na nov način. Namreč, v resnici to pomeni, da se zamika implementacija reforme skupne
               kmetijske politike za eno leto. To se pravi, da bi se začela za leto 2015. In to nam,
               in seveda tudi vsem ostalim državam članicam ...<stage xml:id="SDT6-OZZEU-redna-59-2013-04-19.stage15">/nerazumljivo./</stage>, predvsem pa
               administraciji, da je potreben čas, da se prilagodimo in pripravimo na ustrezen način
               izvajanja.</p>
               <p>Kar se tiče področja ribištva. Podobno kot na kmetijstvu gre za predstavitev oziroma
               seznanitev s strani komisije glede poteka trialogov za zakonodajni paket na področju
               ribištva. Vendar za razliko od kmetijskega dela, kjer se bodo ministri samo
               seznanili. Na področju ribištva je pa že sedaj razvidno, da je mandat, ki ga ima svet
               in mandat, ki ga ima parlament, sta na celi seriji področij precej vsak k sebi in
               bodo pogajanja za zbližanje teh stališč relativno kompleksna in težka. Zato je že za
               sedanje zasedanje sveta predvideno neka orientacijska debata, da bi se ministri med
               seboj pogovorili, predvsem glede treh točk, in sicer nadaljnje časovnice pogajanja,
               ker bi radi v bistvu čim prej prišli do kompromisa za to, da lahko začnemo zadeve
               izvajati z uvedbo nove finančne perspektive, vmes imamo pa še zelo veliko za
               narediti, glede fleksibilnosti v pogajanjih ter pristopa za sprejemanje večletnih
               načrtov upravljanja. Ta točka je za nas zelo podobna. Namreč, podobno kot na
               kmetijstvu, Slovenija pri svojem mandatu izhaja iz mandata, ki ga je že dobila v
               Državnem zboru, in sicer jeseni oktobra. Tisto, kar mi v tej razpravi želimo posebej
               poudariti, in opozarjam na pomen na Slovenijo je ravno to, pristop predsedstva glede
               sprejemanja večletnih načrtov upravljanja z ribolovnimi viri. Namreč, tu gre za
               debato kdo lahko te načrte potrjuje. Tisto, kar mi želimo, da se to potrjevanje
               naredi na nevtralen način, ob upoštevanju pristojnosti, ki jih imata v skladu z
               evropsko pogodbo tako parlament in svet. Namreč, mi sodimo, da pomembne stvari, kot
               so količine, cene, kvote, mora potrjevati samo svet, brez vloge Evropskega
               parlamenta. To je skladno s sedanjim stališčem, ki ga ima predsedstvo in želimo na
               tem vztrajati. Druga zadeva, ki <stage type="mag"/><stage xml:id="SDT6-OZZEU-redna-59-2013-04-19.stage17">(Nadaljevanje)</stage> je iz vsega tega paketa za Slovenijo pomembna, pa je vprašanje
               obveznosti iz tovora, vsega ulova oziroma prepoved iztržkov. Tukaj ponovno vztrajamo
               na mandatu, na stališču, ki ga ima Svet. Namreč radi bi se izognili na tem področju,
               glede na to, da je obseg našega ribolovne dejavnosti oziroma aktivnosti tukaj zelo
               majhen. Radi bi si predvsem zagotovili, da se izognemo nesorazmernim stroškom
               ravnanja z završki, ki bi lahko nastali glede na mandat oziroma stališče, ki ga ima
               Evropski parlament.</p>
               <p>Potem imamo na področju ribištva še drugo točko in sicer sporočilo komisije
               evropskemu parlamentu in svetu glede akcijskega načrta za zmanjšanje naključnega
               ulova morskih ptic pri ribolovnih orodjih. Namreč gre za predstavitev s strani
               Evropske komisije sporočila, s katerim želi zmanjšati čim bolj naključni ulov morskih
               ptic. V Sloveniji se z naključnim, pri lovu morskih ptic do sedaj nismo zaznali.
               Namreč v našem primeru gre za mali priobalni ribolov in naši parangali so bistveno
               krajši kot pri industrijskem ribolovu. Skratka ne gre za nek problem, ki ga bi imeli
               v Sloveniji. Na vsak način pa bomo budno spremljali razvoj in ukrepe na akcijskem
               načrtu, kajti ne bi si želeli, da bi spet naš mali priobalni ribolov imel
               nesorazmerno velika bremena z raznimi monitoringi in različnimi stroški, ki lahko iz
               tega naslova nastanejo. Če bi bilo potrebno kakšne podrobnejše informacije iz obeh
               področij, lahko tudi podamo. Za enkrat pa z moje strani toliko. Hvala lepa.</p>
            </sp>
            <sp xml:id="SDT6-OZZEU-redna-59-2013-04-19.sp9">

               <speaker>PREDSEDNIK JOŽEF HORVAT:</speaker>

               <p>Hvala lepa gospa državna sekretarka. Sedaj pa dejem besedo poslankam in poslancem.
               Želi kdo besedo? Jaz bi, spoštovana državna sekretarka, imel dve zadevi. Ali morda že
               kaj več veste, bo na tem zasedanju tudi morda predstavljen akcijski načrt v zvezi z
               afero konjsko meso. In potem druga zadeva. Poglejte, včeraj je komisija sprejela
               prehodni režim za leto 2014. Vi ste malo to že nakazala, torej prehodni reži za
               naslednje leto, ko gre za nekatere določbe glede skupne kmetijske politike, zlasti
               glede sistema neposrednih plačil. To nas seveda zelo zanima. Ali nam lahko, zelo na
               kratko, predstavite predlagane rešitve in seveda, ali so te ugodne za Slovenijo? Če
               ni več vprašanj, bi vam jaz dal besedo. Izvolite.</p>
            </sp>
            <sp xml:id="SDT6-OZZEU-redna-59-2013-04-19.sp10">

               <speaker>GOSPA _________:</speaker>

               <p>Hvala lepa. kar se tiče konjskega mesa. Razprava je umaknjena. Se pravi, da ta točka
               je umaknjena iz dnevnega reda, ne bo razprave. Kar se tiče pa podrobnosti vezanih na
               prehodni režim, bi pa prosila svojo kolegico Simono Vrevc, če lahko pojasni. Lepo
               prosim.</p>
            </sp>
            <sp xml:id="SDT6-OZZEU-redna-59-2013-04-19.sp11">

               <speaker>PREDSEDNIK JOŽEF HORVAT:</speaker>

               <p>Izvolite. Prosim, če se predstavite za magnetogram, še enkrat.</p>
            </sp>
            <sp xml:id="SDT6-OZZEU-redna-59-2013-04-19.sp12">

               <speaker>SIMONA VREVC:</speaker>

               <p>Simona Vrevc, Ministrstvo za kmetijstvo in okolje. Uredba o prehodnem režimu, kar se
               tiče neposrednih plačil samo določa, da se bo samo izvajanje reforme o kateri se
               pogajamo, začelo s 1. 1. 2015 in ne že s 1. 1. 2014. Razlog pri neposrednih plačilih
               je pa glavni to, da namreč plačilne agencije za pripravo vseh sistemov,
               informacijskih sistemov, nadzora, implementacije potrebujejo vsaj eno leto. Če bomo
               junija letos sprejeli politični dogovor o reformi SKP, potem seveda komisija mora
               sprejeti vse izvedbene akte in jih ne bo mogla sprejeti do konca letošnjega leta in
               zaradi tega Slovenija močno podpira to prestavitev reforme. Kaj pa to pomeni v smislu
               vsebine? To pomeni, da v letu 2014 bodo kmetje prejemali neposredna plačila po
               sedanji ureditvi brez sprememb, res pa je, da pa bo denar, ki je namenjen za
               izvajanje v letih 2014, se pravi že v novem proračunskem obdobju, pa že upošteval
               dogovore evropskega sveta, kar pomeni za Slovenijo nekoliko nižji obseg ovojnice. S
               tem se seveda, če je zahtevkov več, mora zniževati plačila kmetom ustrezno s tem
               kakor imamo ovojnice. Če pa želite še podrobnosti iz <stage type="mag"/><stage xml:id="SDT6-OZZEU-redna-59-2013-04-19.stage19">(Nadaljevanje)</stage> pogajanja o reformi, kakšne so rešitve za neposredna
               plačila, pa lahko tudi še to povem. Ja?</p>
            </sp>
            <sp xml:id="SDT6-OZZEU-redna-59-2013-04-19.sp13">

               <speaker>PREDSEDNIK JOŽEF HORVAT:</speaker>

               <p>Bi prosil, kajne, kolegice in kolegi, ker mislim, da zdaj, ko vas imamo tukaj, je
               dobro to slišati.</p>
            </sp>
            <sp xml:id="SDT6-OZZEU-redna-59-2013-04-19.sp14">

               <speaker>SIMONA VREVC:</speaker>

               <p>Pri neposrednih plačilih je skupni dogovor Sveta šel v to smer, da imamo zdaj dva
               obvezna elementa, to je ozelenitev, tako imenovana ozelenitev, se pravi, obvezne
               ukrepe, ki so ugodni za varovanje okolja v okviru prvega stebra. Za te naj bi se
               namenjalo 30% ovojnice in tri trije ukrepi so ohranjanje trajnega travinja,
               raznolikost poljščin in površine z ekološkim pomenom. Pri vsebini teh treh ukrepov je
               Slovenija zelo zadovoljna, ker so ti ukrepi zdaj oblikovani na način, da so
               upoštevani pragovi, se pravi, da bo v Sloveniji, kjer imamo zelo majhno kmetijstvo,
               raznoliko krajino, z veliko krajinskimi značilnostmi, da bo izvajanje tega relativno
               enostavno in bomo te zahteve lahko izpolnili, tudi za kmete ne bo predstavljalo
               dodatnih ovir. Drugi obvezni element bo tako imenovano osnovno plačilo, ki pa po
               predlogu Sveta zdaj ne bo nujno enotno plačilo v letu 2019, kar je bil osnovni
               predlog Komisije, temveč imajo države članice kar nekaj tako imenovanih elementov
               prožnosti pri določitvi izvedbenega modela v tem segmentu. Prostovoljni elementi te
               nove sheme neposrednih plačil pa ostajajo shema za male kmete, shema za mlade kmete,
               dodatno plačilo na območjih z omejenimi dejavniki v prvem stebru, če se država tako
               odloči, in pa seveda proizvodno vezane pomoči. Hvala.</p>
            </sp>
            <sp xml:id="SDT6-OZZEU-redna-59-2013-04-19.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa vam za podrobno obrazložitev.</p>
               <p>Želi še kdo razpravljati? Gospod dr. Janvit Golob, Državni svet.</p>
            </sp>
            <sp xml:id="SDT6-OZZEU-redna-59-2013-04-19.sp16">

               <speaker>DR. JANVIT GOLOB:</speaker>

               <p>Hvala lepa, da ste mi dali besedo pri točki, h kateri nisem vabljen. Ampak prisotnost
               državne sekretarke je tu zelo pomembna, kar se tiče sladkorne proizvodnje.</p>
               <p>Torej, šolski primer nečesa, kar se ne bi smelo zapreti, je Tovarna sladkorja Ormož.
               V Pivoli pri Mariboru je bil nedavno sestanek zainteresiranih kmetov, tehnologov in
               tudi širše javnosti, da se to tovarno obnovi. Predstavljena je bila tudi
               investicijska študija, ki je podajala, da je investicija v tako tovarno rentabilna.
               Seveda je tu vprašanje odnosa Evrope do obnovitve te proizvodnje. Gre za tipično
               ekosocialno tovarno, ki je nikakor v času, ko se je zapirala, Slovenija ne bi smela
               zapreti. Gre za 1.000 delovnih mest posredno vezanih na to proizvodnjo naravnega
               proizvoda z močnim tržnim deležem v svetu, v arabskem svetu. Ne smemo pozabiti, da je
               prebivalstvo naraslo od leta 1945 do danes za 5 milijard in je neka potreba po hrani
               bistveno večja.</p>
               <p>Tako vam, gospa državna sekretarka, v vaših naporih za, bi rekel, branjenje
               slovenskih interesov v Evropskem svetu dajem visoko podporo tudi s strani Državnega
               sveta, ki se je ves čas boril proti zaprtju tovarne in za obnovitev proizvodnje
               sladkorja. Hvala.</p>
            </sp>
            <sp xml:id="SDT6-OZZEU-redna-59-2013-04-19.sp17">

               <speaker>PREDSEDNIK JOŽEF HORVAT:</speaker>

               <p>Hvala lepa vam.</p>
               <p>Ugotavljam, da razpravo lahko zaključim.</p>
               <p>Na glasovanje dajem predlog sklepa, ki se glasi: Odbor za zadeve Evropske unije se je
               seznanil z izhodišči za udeležbo delegacije Republike Slovenije na zasedanju Sveta
               Evropske unije za kmetijstvo in ribištvo, ki bo v Luksemburgu 22.4.2013, in jih
               podprl. Glasujemo.</p>
               <p>Kdo je za? <stage xml:id="SDT6-OZZEU-redna-59-2013-04-19.stage20">(14 članov.)</stage> Je kdo proti? <stage xml:id="SDT6-OZZEU-redna-59-2013-04-19.stage21">(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 3. točko dnevnega reda.</p>
               <p>Prehajamo na <title xml:id="SDT6-OZZEU-redna-59-2013-04-19.title3">4. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O INTEROPERABILNOSTI
                  ŽELEZNIŠKEGA SISTEMA V EVROPSKI UNIJI.</title>
               </p>
               <p>Gradivo k tej točki smo od Vlade prejeli 13.3.2013 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
                  <stage type="mag"/><stage xml:id="SDT6-OZZEU-redna-59-2013-04-19.stage23">(Nadaljevanje)</stage> Skrajni rok za obravnavo
               predloga stališča v Državnem zboru je 30.4.2013.</p>
               <p>Gradivo je bilo v skladu z določili Poslovnika Državnega zbora dodeljeno v obravnavo
               Odboru za zadeve Evropske unije kot pristojnemu odboru in Odboru za infrastrukturo in
               prostor kot matičnemu delovnemu telesu, ki ga je obravnaval na 5. seji 12.4.2013 in
               sprejel mnenje, ki smo ga prejeli. </p>
               <p>Med nami pozdravljam prvič na našem odboru, gospoda Sama Omerzela, ministra za
               infrastrukturo in prostor, in ga prosim, da nam predstavi predlog direktive, zlasti
               predlog stališča Republike Slovenije.</p>
            </sp>
            <sp xml:id="SDT6-OZZEU-redna-59-2013-04-19.sp18">

               <speaker>SAMO OMERZEL:</speaker>

               <p>Hvala lepa. Spoštovane poslanke in spoštovani poslanci, spoštovani vsi prisotni!
               Najprej se vam opravičujem, ker sem brez glasu in bom malce bolj počasi in malce bolj
               nežno predstavil stališče.</p>
               <p>Evropska komisija je na železniškem področju pripravila prenovitev celotne
               zakonodaje, tako imenovani 4. železniški sveženj, ki zajema 6 aktov. Prvi izmed teh
               aktov, o katerem se začenja komitološka obravnava pod irskim predsedovanjem, je
               Predlog direktive Evropskega parlamenta in Sveta o interoperabilnosti železniškega
               sistema v Evropski uniji. Gre za prenovo obstoječe Direktive 2008/57/ES o
               interoperabilnosti železniškega sistema v skupnosti, ki je bila naknadno spremenjena
               oziroma dopolnjena z direktivami 2009/131/ES in 2011/18/EU.</p>
               <p>Osnovni namen predloga Evropske komisije je ureditev zakonodajnega okvira za razvoj
               in uporabo tehničnih specifikacij za interoperabilnost TSI in evropskih standardov.
               Predlaga tudi nove določbe v zvezi s postopkom potrjevanja in dajanja železniških
               vozil na trg, določbe, povezane z ustreznimi evidencami voznih sredstev ter
               podeljevanje varnostnih spričeval železniškim prevoznikom. S tem spreminja tudi
               pristojnosti oziroma razmejitev pristojnosti med Evropsko železniško agencijo ERA in
               nacionalnimi varnostnimi organi s področja železnic. Besedilo predloga je vsebinsko
               usklajeno s preostalimi predlogi iz aktov 4. železniškega svežnja ter z Lizbonsko
               pogodbo.</p>
               <p>Republika Slovenija načeloma prenovi varnostne direktive ne nasprotuje, a se pri
               vsebini pojavlja več vprašanj in dvomov. Predvsem je sporno vprašanje prenosa
               pristojnosti izdajanja varnostnih spričeval prevoznikom ter potrjevanje železniških
               voznih sredstev z nacionalnih varnostnih organov na Evropsko železniško agencijo.
               Menimo, da obstoječi nacionalni varnostni organi delujejo dobro in da bi bil
               predlagani postopek preveč zapleten ter dražji, saj naj bi bile storitve ERA
               plačljive. Poleg tega ocenjujemo, da bi bil postopek lahko tudi zamudnejši. Skrbijo
               nas tudi stroški prevajanja dokumentacije, ki bi bremenili vlagatelja in mu tako
               postopek časovno podaljšali in podražili. Menimo tudi, da odgovornosti med ERA,
               nacionalnimi varnostnimi organi, prevozniki in upravljavci infrastrukture niso jasno
               razdeljene. Menimo, da ERA od nacionalnih organov ne more prevzemati nalog, ne da bi
               prevzela tudi odgovornost. Natančno tudi niso razdeljene krajevne pristojnosti sodišč
               in uporabljeno pravo pri morebitnih izrednih dogodkih. Glede na predlog bi se morala
               ERA dodatno kadrovsko okrepiti, kar bi vodilo k višjim finančnim stroškom njenega
               delovanja, čemur nismo naklonjeni. Predlagano je, da priporočilo v zvezi s tehničnimi
               specifikacijami za interoperabilnost sprejme komisija, kar pomeni, da bi bila le-ta
               sprejeta brez posvetovanja z državami članicami. To bi po naši oceni smela biti zgolj
               izjema in ne pravilo.</p>
               <p>Podpiramo idejo o enotnem varnostnem spričevalu za celotno EU, pri čemer pa se
               postavlja vprašanje, ali ga majhni prevozniki, ki izvajajo storitve le na nacionalnem
               omrežju ali le delu tega, res potrebujejo in ali ne bi bilo bolje, da bi še vedno
               imeli nacionalni certifikat. Tega bi lahko pridobili hitreje in ceneje, seveda pa s
               tem varnost nikakor ne bi smela biti okrnjena.</p>
               <p>Predlog direktive detajlno še proučujemo in zato v postopku obravnave v delovni
               skupini Sveta za kopenski promet <stage type="mag"/>
               <stage xml:id="SDT6-OZZEU-redna-59-2013-04-19.stage25">(Nadaljevanje)</stage> uveljavimo splošni proučitveni pridržek. Bistvene konkretne pripombe,
               mnenja in komentarje k predlogu nove direktive so podani v stališču, ki ga imamo pred
               seboj. Spoštovani! Predlagam, da odbor obravnava in sprejme predlagana stališča, ki
               smo ga pripravili na ministrstvu za infrastrukturo in prostor ter uskladi z
               Ministrstvom za zunanje zadeve in Službo Vlade za zakonodajo. Stališče je že
               obravnaval Odbor za infrastrukturo in prostor ter ga potrdil. Z njim se je seznanila
               tudi Komisija Državnega sveta za mednarodne odnose in Evropske zadeve ter ga podprla.
               Hvala lepa.</p>
            </sp>
            <sp xml:id="SDT6-OZZEU-redna-59-2013-04-19.sp19">

               <speaker>PREDSEDNIK JOŽEF HORVAT:</speaker>

               <p>Hvala vam gospod minister za vašo predstavitev.</p>
               <p>Besedo dajem gospodu Ljubu Žnidarju za predstavitev mnenja matičnega delovnega
               telesa, torej odbora za infrastrukturo in prostor, kjer je gospod Žnidar član. Gospod
               Žnidar, izvolite.</p>
            </sp>
            <sp xml:id="SDT6-OZZEU-redna-59-2013-04-19.sp20">

               <speaker>LJUBO ŽNIDAR (PS SDS):</speaker>

               <p>Hvala lepa. Spoštovani vsi zbrani! Odbor za infrastrukturo in prostor je na svoji 5.
               seji, 12. aprila letošnjega leta kot matično delovno telo obravnaval predlog
               stališča. Dodatno obrazložitev predlagatelja je podal sam minister za infrastrukturo
               in prostor, gospod Samo Omerzel. Razprave ni bilo, tako da predlog posreduje mnenje.
               Odbor za infrastrukturo in prostor podpira predlog stališča Republike Slovenije do
               predloga direktive Evropskega parlamenta in sveta o interoperabilnosti železniškega
               sistema v Evropski uniji, ki ga je predložila Vlada in predlaga Odboru za zadeve
               Evropske unije, da ta predlog oziroma stališče tudi sprejme. Hvala.</p>
            </sp>
            <sp xml:id="SDT6-OZZEU-redna-59-2013-04-19.sp21">

               <speaker>PREDSEDNIK JOŽEF HORVAT:</speaker>

               <p>Hvala vam, kolega Žnidar. Predlog stališča je na 6. seji, 16. 4. 2013 obravnavala
               tudi Komisija Državnega sveta za mednarodne odnose in Evropske zadeve in sprejela
               mnenje, ki smo ga prejeli. Za njegovo predstavitev prosim predsednika komisije, dr.
               Janvita Goloba. Izvolite.</p>
            </sp>
            <sp xml:id="SDT6-OZZEU-redna-59-2013-04-19.sp22">

               <speaker>DR. JANVIT GOLOB:</speaker>

               <p>Hvala lepa predsednik. Kot ste povedali, smo to obravnavali na seji, 16. aprila.
               Prisoten je bil predstavnik, ne minister, ampak gospod Prinčič iz ministrstva in
               podal zelo obširen referat okrog tega, kaj se tukaj dogaja. Razumeli smo, da gre za
               več Evrope. Gre pravzaprav za en, tudi nov organ, ki nastaja s 700 zaposlenimi in
               upamo, da se bo tam znajdlo tudi, če bo do tega prišlo, pač bo prišlo, tudi več
               slovenskih uradnikov, recimo vsaj sedem. Podprli smo stališče Vlade, seveda s
               pridržkom, kot si ga je tudi sama zadržala. Sicer pa je Komisija za mednarodne in
               Evropske zadeve soglasno sprejela mnenje o dosti vsebinski razpravi in podprla
               predlog stališča Republike Slovenije do tega predloga direktive Evropskega parlamenta
               in sveta o interoperabilnosti železniškega sistema Evropski uniji, pri čemer pa nismo
               pozabili povedati, da naše železnice razen elektrifikacije in nekaj dodatnih tirov
               izhaja iz časa Franca Jožefa. Hvala lepa.</p>
            </sp>
            <sp xml:id="SDT6-OZZEU-redna-59-2013-04-19.sp23">

               <speaker>PREDSEDNIK JOŽEF HORVAT:</speaker>

               <p>Hvala lepa dr. Golob, za vaše poročilo. Odpiram razpravo. Kdo želi besedo? Dr.
               Ljubica Jelušič, podpredsednica. Izvolite.</p>
            </sp>
            <sp xml:id="SDT6-OZZEU-redna-59-2013-04-19.sp24">

               <speaker>DR. LJUBICA JELUŠIČ:</speaker>

               <p>Najlepša hvala. Spoštovani predsednik, lep pozdrav minister in sodelavci, dragi
               kolegi in kolegice! Dve stvari tečeta v zvezi s tem in se mi zdi, da sta pomembni. Mi
               ravnokar spreminjamo Zakon o varnosti v železniškem prometu v Državnem zboru in v
               njem rešujemo še stvari za nazaj, neko direktivo izpred nekaj let smo nekoliko slabo
               vnesli v naš pravni red, pa sedaj to popravljamo, pa še neke druge stvari urejamo. In
               očitno je, da nas na podlagi prihodnje spremembe oziroma sprejetja te direktive čaka
               ponovno spreminjanje Zakona o varnosti v železniškem prometu. Ampak to moramo
               razumeti, da je pravzaprav ta evropska zakonodaja tudi zelo živa, in da se nenehno
               spreminja, in da moramo na to biti pripravljeni tudi doma. Ampak glede na to, da v
               teh stališčih, ki ste jih predstavili, slovenskih stališčih mi zelo zagovarjamo
               nacionalne institucije, ki naj <stage type="mag"/> <stage xml:id="SDT6-OZZEU-redna-59-2013-04-19.stage27">(Nadaljevanje)</stage>
               skrbijo za varnost v železniškem prometu. Zdi se mi, da, ko sem gledala kdo bo
               zagovarjal naše stališče v institucijah Evropske unije, bo verjetno treba te
               delegacije kdaj okrepiti, ne samo z uradniki, ki delajo pri stalnem predstavništvu.
               Torej so tisti, ki zelo dobro poznajo stvari, kako tečejo, ampak bo včasih treba o
               okrepiti tudi z nekom, ki bo politično verjetno moral zagovarjati oziroma se boriti
               za slovenska stališča. Ni enostavno v imenu neke majhne države, ki ima še tako
               staromoden železniški promet, kot pravi kolega dr. Golob, potem še tam izpostavljati
               neka zelo specifična slovenska stališča in še upati, da jih bomo uspeli spraviti
               skozi, ker nas bodo počasi ti železniški tiri zaobšli, če bomo še dolgo zahtevali
               neke slovenske pravice. Samo to opozorilo bi dala. Hvala.</p>
            </sp>
            <sp xml:id="SDT6-OZZEU-redna-59-2013-04-19.sp25">

               <speaker>PREDSEDNIK JOŽEF HORVAT:</speaker>

               <p>Hvala lepa vam. Tudi sam bi imel dve vprašanji za predstavnike Vlade, za gospoda
               ministra.</p>
               <p>Prvič, kakšna je sploh možnost, da se predlagane rešitve uveljavijo. In drugo, seveda
               lahko o železniškem sistemu v Sloveniji na dolgo in široko govorimo. Ali ima
               Slovenija v primerjavi z drugimi državami članicami dober ali slab železniški tovorni
               promet? Torej, sistem železniškega tovornega prometa. Kateri ukrepi se že izvajajo,
               da bi se začela slovenska železnica bolj konkurenčno obnašati? S tem drugim
               vprašanjem sem dejansko že povedal odgovor na prvo vprašanje, kar pomeni, da bo
               najbrž odgovor negativen.</p>
               <p>Sprašujem, ali želi še kdo razpravljati? Zaenkrat v tem krogu ne. Gospod minister za
               odgovore in komentarje vam dajem besedo.</p>
            </sp>
            <sp xml:id="SDT6-OZZEU-redna-59-2013-04-19.sp26">

               <speaker>GOSPOD ____:</speaker>

               <p>Hvala lepa. Najprej bi se želel navezati na naša stališča in pogajanja na evropskem
               nivoju. V tem svojem kratkem času ministrovanja sem dejansko kar na nekaj področjih
               naletel, da smo v preteklosti naredili, ne bom rekel, napake, ampak da smo bili
               mogoče preveč mili v teh pogajanjih. Ravno danes smo imeli pri predsednici Vlade eno
               zelo ostro debato na temo Nature. In se absolutno strinjam, da je to eno področje, ki
               ga moramo izredno resno jemati. V tem trenutku konkretno imamo izredno izredno težko
               situacijo pri umeščanju izredno pomembnih projektov za to vlado na področju
               energetike, na področju infrastrukture. Na drugi strani pa imamo Naturo, ki pa seveda
               jo moramo spoštovati. Dejansko tu pridemo do kolizije interesov nas kot Vlade, kot
               države, kot Republike Slovenije in pa seveda tega, kar nam Evropska unija predpisuje.
               Tu se absolutno strinjam, da moramo te ekipe, ki se bodo pogajale, tako strokovno kot
               politično ojačati. In jaz bom poskusil vse narediti, tudi sam se bom probal čim več
               teh pogajanj udeležiti, da res tu dosežemo optimum za Slovenijo.</p>
               <p>Kar se tiče samih železnic. Mi imamo trenutno v teku razpis za tehnološko dodatno
               opremljenost železnic. Verjetno ste seznanjeni s projektom, ki se imenuje GSMR, ki ga
               narekuje Evropa v okviru interoperabilnosti. Mi se močno trudimo, da bi ta razpis
               izpeljali. Saj imamo tu dejansko praktično večino sredstev zagotovljenih iz Evropske
               unije. Seveda pa moram na nek način v tej fazi izraziti pomislek, ki sem ga izrazil
               tudi na oziroma na usmeritev, ki sem ga izrazil tudi na Vladi, zakon o javnih
               naročilih je dejansko v tem trenutku ena od ovir, ki nas na nek način omejuje, da bi
               bili sposobni podpisati pogodbe in oddati dela. Torej, nenehne pritožbe dejansko
               tretjih strani, ki sploh niso udeležene pri ponudbah nam konstantno rušijo razpise in
               s tem onemogočajo realizacijo in oddajo del za projekte, za katere imamo zagotovljena
               sredstva. Mi na ministrstvu trenutno izredne napore vlagamo v to, da bi te razpise
               pripeljali do rezultatov, posebej še na področju, kjer imamo zagotovljena sredstva iz
               prve perspektive iz Evropske unije. In če jih ne bomo uspeli letos počrpati, <stage type="mag"/> <stage xml:id="SDT6-OZZEU-redna-59-2013-04-19.stage29">(nadaljevanje)</stage> bo to pomenilo, da bomo
               naslednje leto ta sredstva zagotoviti iz blagajne, ne bo več iz evropskih sredstev,
               to pa vsi vemo kaj v tem trenutku to pomeni. Hvala.</p>
            </sp>
            <sp xml:id="SDT6-OZZEU-redna-59-2013-04-19.sp27">

               <speaker>PREDSEDNIK JOŽEF HORVAT:</speaker>

               <p>Hvala lepa gospod minister. Želi še kdo razpravljati morda? Ugotavljam, da ne.
               Razpravo zaključujem. Bi pa prosil še za posebno pozornost. K predlogu stališča
               Republike Slovenije predlagam amandma odbora in sicer, da se sedmi odstavek spremeni
               tako, da se glasi - potem bom tudi kasneje prosil Vlado za mnenje - Republika
               Slovenija se ne strinja s predlagano definicijo izraza lahka železnica in predlaga
               novo, tako da lahka železnica pomeni mestni in oziroma ali primestni železniški
               transportni sistem za potniški promet, ki ima manjšo osno obremenitev, manjšo
               kapaciteto in nižjo hitrost kot sistemi navadnih ali podzemnih železnic, vendar večjo
               zmogljivost in višjo hitrost kot sistemi tramvajev. Sistemi lahke železnice lahko
               imajo ločeno progo ali si jo delijo s preostalimi vozili v prometu in ne izmenjujejo
               vozil s potniškim prometom na dolge razdalje. Kratka obrazložitev temu amandmaju. V
               predlogu stališča najdemo zapisano, da je nova definicija izraza "lahka železnica"
               navedena v obrazložitvi. S sprejetim amandmajem pa vnašamo to definicijo v sam
               predlog stališča in sicer tako kot je ta zapisana v gradivu Vlade na peti strani.</p>
               <p>Sprašujem Vlado, sprašujem ministra, ali se strinja s predlaganim amandmajem?</p>
            </sp>
            <sp xml:id="SDT6-OZZEU-redna-59-2013-04-19.sp28">

               <speaker>GOSPOD _______:</speaker>

               <p>Mi se s predlaganim strinjamo. Evino tukaj imamo mi še dodano v 2. členu, in običajno
               ne izmenjujejo vozil s potniškim prometu ali na dolge razdalje ali tovornim prometom.
               Torej "ali tovornim prometom". Jaz ne vem ali sem preslišal ali pa nimate zapisano.
               2. člen, definicija 25.</p>
            </sp>
            <sp xml:id="SDT6-OZZEU-redna-59-2013-04-19.sp29">

               <speaker>GOSPOD ________:</speaker>

               <p>Gospod iz Ministrstva za infrastrukturo in prostor. Se opravičujem gospod
               predsedujoči, člani odbora, ostali prisotni, če sem prav razumel gospoda
               predsedujočega, ko je prebral predlog amandmaja, na koncu definicije, ki jo mi
               predlagamo v stališču, imamo besedo zvezo ali tovornim prometom. To je povsem na
               koncu. Sedaj pa, ne vem ali je morda izpadla iz vašega predloga. Namreč jaz amandma
               razumem, da samo gre to kot popravek, da v stališču, namesto tega, da piše, da
               Republika Slovenija se ne strinja z definicijo lahka železnica, kot je v predlogu
               direktive in predlaga novo, ki je navedena v obrazložitvi, namesto tega, da je v
               sklepu, da piše v obrazložitvi, vi predlagate, da bi jo vključili notri. In zdaj, po
               našem mnenju ta tovorni promet mora notri biti. Po mojem gre samo za napako ali pa...
               Morda, če ste pozabili to...</p>
            </sp>
            <sp xml:id="SDT6-OZZEU-redna-59-2013-04-19.sp30">

               <speaker>PREDSEDNIK JOŽEF HORVAT:</speaker>

               <p>Ugotavljamo, tukaj s strokovnimi službami, da je ta zadeva, ki jo vi navajate,
               izpuščena v vladnem gradivu, ampak ni problema, bomo amandma odbora dopolnili.</p>
            </sp>
            <sp xml:id="SDT6-OZZEU-redna-59-2013-04-19.sp31">

               <speaker>GOSPA ______:</speaker>

               <p>Se opravičujem. Jaz sem tukaj napačno pogledal v gradivu. Se opravičujem. Umikam
               <stage xml:id="SDT6-OZZEU-redna-59-2013-04-19.stage30">/nerazumljivo/</stage> za popravek...</p>
            </sp>
            <sp xml:id="SDT6-OZZEU-redna-59-2013-04-19.sp32">

               <speaker>PREDSEDNIK JOŽEF HORVAT:</speaker>

               <p>Urejeno. Torej amandma odbora, ki sem ga prebral, stoji, je v redu.</p>
            </sp>
            <sp xml:id="SDT6-OZZEU-redna-59-2013-04-19.sp33">

               <speaker>GOSPOD ______:</speaker>

               <p>Hvala lepa. Amandma je povsem pravilen in se z njim strinjam.</p>
            </sp>
            <sp xml:id="SDT6-OZZEU-redna-59-2013-04-19.sp34">

               <speaker>PREDSEDNIK JOŽEF HORVAT:</speaker>

               <p>O.K. V redu. Amandma, torej predlog amandmaja odbora je takšen kot sem ga prebral in
               o njem odpiram razpravo, kolegice in kolegi. Kdo želi razpravljati? Kolega Ljubo
               Žnidar. <stage type="mag"/>
               </p>
            </sp>
            <sp xml:id="SDT6-OZZEU-redna-59-2013-04-19.sp35">

               <speaker>LJUBO ŽNIDAR (PS SDS):</speaker>

               <p>Ne poznam celotnega postopka, bi rekel proceduralno oziroma ali je tu že šlo za
               kakšno usklajevanje z Evropsko komisijo? Ker sedaj amandma na sami seji prileti, ne
               poznam same vsebine, pa ne me narobe razumeti, o nadaljnji uspešnosti tega našega
               predloga. Ta trenutek ne vem, ali je ta predlog dober ali ni dober. Zanima me, ali so
               tu že kakšni kontakti z Evropsko komisijo bili, da je stvar, bi rekel, strokovna ali
               da na nek način rečem, da stvar stoji. Ali je to sedaj nekako nastal ad hoc ta
               predlog? Ne poznam samega sistema. Zanima me, če je narejen kakšen korak naprej v to
               smer? To me zanima.</p>
            </sp>
            <sp xml:id="SDT6-OZZEU-redna-59-2013-04-19.sp36">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Žnidar. Gospod Prinčič.</p>
            </sp>
            <sp xml:id="SDT6-OZZEU-redna-59-2013-04-19.sp37">

               <speaker>GOSPOD PRINČIČ:</speaker>

               <p>Hvala lepa. Gospod Žnidar, dovolite, da pojasnim. Ta predlog direktive novega akta se
               je začel obravnavati na delovnem telesu, delovna skupina za kopenski promet v Bruslju
               v februarju letošnjega leta. Mi smo ta predlog nove definicije na samem sestanku
               podali. Evropska komisija je naš predlog zabeležila. Vendar o tem potem ni bilo
               odločanja. Direktiva je še zmeraj v obravnavi. Po predvidevanju irskega predsedstva
               si želi, da bi bila do konca njihovega predsedovanja, to se pravi do konca junija
               predlog akat sprejet. Vendar glede na pripombe vseh držav članic, ki jih imamo na ta
               kompleksen predlog direktive jaz osebno kot član te delovne skupine dvomim, da bo v
               tem roku sprejeta.</p>
               <p>Glede na to, da na samo to našo definicijo ni bilo na samem zasedanju nobenega odziva
               negativnega. Pričakujem, da bo verjetno sprejet. Ni pa seveda to nujno. V nadaljnji
               obravnavi bomo pa to potem še naprej zagovarjali in poskušali naše stališče
               uveljaviti. Hvala lepa.</p>
            </sp>
            <sp xml:id="SDT6-OZZEU-redna-59-2013-04-19.sp38">

               <speaker>PREDSEDNIK JOŽEF HORVAT:</speaker>

               <p>Hvala za pojasnilo. Kolega Žnidar.</p>
            </sp>
            <sp xml:id="SDT6-OZZEU-redna-59-2013-04-19.sp39">

               <speaker>LJUBO ŽNIDAR (PS SDS):</speaker>

               <p>Še eno dodatno vprašanje bi imel. V Sloveniji rešujemo, s tem načinom umeščamo to
               kategorijo, ki jo spreminjamo za mestni in primestni promet, če prav razumem?</p>
            </sp>
            <sp xml:id="SDT6-OZZEU-redna-59-2013-04-19.sp40">

               <speaker>PREDSEDNIK JOŽEF HORVAT:</speaker>

               <p>Gospod Prinčič.</p>
            </sp>
            <sp xml:id="SDT6-OZZEU-redna-59-2013-04-19.sp41">

               <speaker>GOSPOD PRINČIČ:</speaker>

               <p>Hvala lepa. Pri nas, ne vem koliko ste seznanjeni, že dalj časa ima mesto Ljubljana
               željo uvedbe ne tramvaja, ampak lahke železnice, ki bi naj omogočala tudi možnost, da
               bi konkretno v Šentvidu ali v Medvodah s tega konca pripeljal potniški vlak, vendar
               to ne klasični potniški vlak, ampak primestni potniški vlak, ki bi lahko iz klasičnih
               tirov zapeljal na te tire mestnega prometa, podobno tramvaju, in bi se potem peljal
               skozi center Ljubljane do Brezovice. Tam bi pa lahko spet naprej šel po klasični
               progi do Vrhnike, recimo. In mi s tem omogočamo možnost tega prehoda. Na vsak način
               pa ti tiri pa ti tiri ne smejo biti namenjeni klasičnim vlakom ali celo kakšnemu
               tovornemu prometu, ker če bi pa to dopustili bi se pa hitro pojavil kakšen prevoznik,
               ki bi rad kakšen tovorni vagon peljal po Slovenski cesti. Hvala lepa.</p>
            </sp>
            <sp xml:id="SDT6-OZZEU-redna-59-2013-04-19.sp42">

               <speaker>PREDSEDNIK JOŽEF HORVAT:</speaker>

               <p>Hvala lepa vam, gospod Prinčič. Sprašujem ali lahko razpravo o amandmaju zaključim?
               Ugotavljam, da ja. Prosim kolegice in kolegi, da glasujemo o predlaganem amandmaju,
               ki sem ga prebral.</p>
               <p>Kdo je za? <stage xml:id="SDT6-OZZEU-redna-59-2013-04-19.stage32">(14 članov.)</stage> Je kdo proti? <stage xml:id="SDT6-OZZEU-redna-59-2013-04-19.stage33">(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem predlog stališča s sprejetim amandmajem, ki se glasi: Republika
               Slovenija ne nasprotuje načelni prenovi direktive Evropskega parlamenta in sveta o
               interoperabilnosti železniškega sistema v Evropski uniji. Republika Slovenija meni,
               da bi bilo treba nujno istočasno obravnavati tudi predlog uredbe o agenciji Evropske
               unije za železniški promet ERA in razveljavitvi uredbe ES številka 881/2004. <stage type="mag"/> <stage xml:id="SDT6-OZZEU-redna-59-2013-04-19.stage35">(nadaljevanje)</stage> Republika Slovenija meni, da v
               predlogu direktive odgovornost med agencijo Evropske unije za železniški promet in
               nacionalnimi varnostnimi organi prevozniki in upravljavci infrastrukture ni jasno
               razdeljena in da Agencija Evropske unije za železniški promet od nacionalnih organov
               ne more prevzemati nalog, ne da bi prevzela tudi odgovornosti zanje. Republika
               Slovenija ni naklonjena širitvi pristojnosti Agencije Evropske unije za železniški
               promet, ki bi glede na predlagane nove naloge agencije v predlogu direktive
               posledično pomenile povečano potrebo po kadrih in višjih finančnih stroških delovanja
               agencije. Republika Slovenija je zadržana do predlagane široke uporabe delegiranih
               aktov v predlogu direktive. Republika Slovenija podpira idejo, da se predlaga le eno
               varnostno spričevalo in tudi enoten certifikat za avtorizacijo voznega parka, kar v
               nobenem primeru ne sme vplivati na varnost železniškega sistema. Republika Slovenija
               se ne strinja s predlagano definicijo izraza lahka železnica in predlaga novo, tako
               da lahka železnica pomeni mestni in oziroma ali primestni železniški transportni
               sistem za potniški promet, ki ima manjšo osno obremenitev, manjšo kapaciteto in nižjo
               hitrost kot sistemi navadnih ali podzemnih železnic, vendar večjo zmogljivost in
               višjo hitrost kot sistemi tramvajev. Sistemi lahke železnice lahko imajo ločeno progo
               in si jo delijo s preostalimi vozili v prometu in ne izmenjujejo vozil s potniškim
               prometom na dolge razdalje. Republika Slovenija glede na obsežnost in kompleksnost
               dokumenta podaja na celotno besedilo predloga direktive splošni preučitveni pridržek.
               Prosim, da glasujemo.</p>
               <p>Kdo je za? <stage xml:id="SDT6-OZZEU-redna-59-2013-04-19.stage36">(14 članov.)</stage> Kdo je proti? <stage xml:id="SDT6-OZZEU-redna-59-2013-04-19.stage37">(Nihče.)</stage></p>
               <p>Ugotavljam, da je stališče sprejeto in s tem končujem 4. točko dnevnega reda.</p>
               <p>Prehajamo na <title xml:id="SDT6-OZZEU-redna-59-2013-04-19.title4">5. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  SVEŽNJA UKREPOV ZA VARNOST PROIZVODOV IN NADZOR TRGA.</title> Predlog uredbe
               evropskega parlamenta in sveta o nadzoru trga proizvodov in spremembi več direktiv
               sveta, vse so naštete v sklicu, ne bom bral številk in tudi več uredbe Evropskega
               parlamenta in sveta. Gradivo k tej točki smo od vlade prejeli 4.4.2013 na podlagi
               prvega odstavka 4. člena Zakona o sodelovanju med Državnim zborom in vlado v zadevah
               Evropske unije. Skrajni rok za obravnavo predloga stališča v Državnem zboru je danes
               19.4.2013. Gradivo je bilo v skladu z določili Poslovnika Državnega zbora dodeljeno v
               obravnavo Odboru za zadeve Evropske unije kot pristojnemu odboru, ter odboru za
               gospodarstvo kot matičnemu delovnemu telesu. Slednji ga je obravnaval na 27. nujni
               seji 17.4.2013 in sprejel mnenje, ki ste ga prejeli. Zdaj imamo, kolegice in kolegi,
               rahlo težavo glede udeležbe predstavnikov ministrstva. Dobili smo informacijo, da bi
               se današnje seje moral udeležiti državni sekretar mag. Uroš Rožič iz Ministrstva za
               gospodarski razvoj in tehnologijo, vendar je zaradi problemov z letalskim prevoznikom
               ostal medna v Dublinu. Minister in druga državna sekretarka sta na poti v Portorož. Z
               nami pa je dr. Dušan Pšeničnik, mag. Dušan Pšenični bodoči doktor, ki pa je generalni
               direktor na Ministrstvu za gospodarski razvoj in tehnologijo, ki sicer nima
               pooblastila in ni nikogar, ki bi mu to pooblastilo v tem trenutno na ministrstvu tudi
               izdal, torej ni ustreznega podpisnika. Sprašujem vas, kolegice in kolegi, glede na
               to, da smo nekako v začetku, ali lahko toleriramo odsotnost kompetentnih ljudi, torej
                  <stage type="mag"/> <stage xml:id="SDT6-OZZEU-redna-59-2013-04-19.stage39">(nadaljevanje)</stage> po Poslovniku določenih,
               torej ministra in državnih sekretarjev in damo besedo kljub vsemu mag. Dušanu
               Pšeničniku? Se s tem strinjate? V redu. Se pravi smo tolerantni, in sicer trikrat,
               prvič, zadnjič in nikoli več. Tako zdaj dajem besedo mag. Dušanu Pšeničniku, da nam
               predstavi predlog uredbe in zlasti predlog stališča Republike Slovenije.
               Izvolite.</p>
            </sp>
            <sp xml:id="SDT6-OZZEU-redna-59-2013-04-19.sp43">

               <speaker>MAG. DUŠAN PŠENIČNIK:</speaker>

               <p>Hvala lepa, gospod predsednik. Spoštovane članice, člani odbora! Najprej še enkrat
               hvala za vašo fleksibilnost, za vašo toleranco. Ne zgodi se pogosto takšna situacija,
               ampak danes smo ji bili priča in skušamo iz tega narediti največ.</p>
               <p>Jaz bi si dovolil uredbo o varnosti potrošniških proizvodov predstaviti skupaj z
               uredbo o nadzoru trga proizvodov, tudi zaradi tega, ker obe uredbi predstavljata del
               skupnega svežnja ukrepov za varnost proizvodov in nadzora trga. Moja predstavitev
               povsem kratka, če želite bova na razpolago s strokovno sodelavko tukaj za morebitna
               nadaljnja pojasnila.</p>
               <p>Pobuda za spremembo tega področja je bila najprej predstavljena že v letu 2011 v
               okviru akta za enotni trg 1. In v okviru akta za enotni trg 2 v letu 2012 je bil
               izmed ključnih ukrepov za izboljšanje varnosti proizvodov, ki krožijo v EU, prepoznan
               ravno ta sveženj, sveženj ukrepov za varnost proizvodov in nadzor trga. Cilj prve
               uredbe je zagotoviti predvsem varnost vseh potrošniških proizvodov na trgu ob
               upoštevanju zakonodajnega razvoja v zadnjih letih. Gre predvsem za uskladitev z novim
               zakonodajnim okvirom, ki je bil sprejet v letu 2008, za uskladitev z ostalimi
               sektorskimi iniciativami, ki se usklajujejo ...zakonodajnemu okviru in upoštevanje
               tudi uveljavitve nove uredbe o evropski standardizaciji, ki je stopila v veljavo z
               letošnjim letom. Na drugi strani je cilj drugega predloga poenotenje pravil o nadzoru
               trga na področju neživilskih proizvodov. Ponovno se na isti imenovalec v enotni
               pravni instrument združujejo različni pravni akti, ki se bodo sedaj horizontalno
               uporabljali v vseh sektorjih. Ker imajo ukrepi nacionalnih organov za nadzor trga
               lahko zelo pomembne posledice tudi za delovanje malih in srednje velikih podjetij je
               v okviru obeh predlogov njihov položaj še posebej upoštevan. V okviru naših delovnih
               priprav skupaj z deležniki smo ugotovili, da lahko obe iniciativi podpremo, kar smo v
               predlogu stališča tudi zapisali, ob enem pa izpostavili nekatere pomisleke, ki jih v
               zvezi z obema predlogoma imamo in ki bi jih zasledovali v okviru nadaljnje obravnave
               na Svetu Evropske unije. Toliko za zdaj. Hvala.</p>
            </sp>
            <sp xml:id="SDT6-OZZEU-redna-59-2013-04-19.sp44">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Pšeničnik. Za predstavitev mnenja matičnega delovnega telesa
               prosim članico Odbora za gospodarstvo gospo Aleksandro Osterman, našo podpredsednico.
               Izvolite.</p>
            </sp>
            <sp xml:id="SDT6-OZZEU-redna-59-2013-04-19.sp45">

               <speaker>ALEKSANDRA OSTERMAN (PS PS):</speaker>

               <p>Hvala, gospod predsednik. Lepo pozdravljeni vsi prisotni¨</p>
               <p>Odbor za gospodarstvo je na 27. nujni seji 17.4.2013 kot matično delovno telo
               obravnaval omenjeni predlog stališča. Dopolnilno obrazložitev k predlaganem stališču
               je podala državna sekretarka na Ministrstvu za gospodarski razvoj in tehnologijo mag.
               Monika Kirbiš Rojs. Na odboru razprave o predlogu stališča Republike Slovenije ni
               bilo. Odbor k predlogu stališča Republike Slovenije ni sprejel amandmajev, tako je
               Odbor za gospodarstvo sprejel mnenje, da obravnavani predlog stališča podpira in
               predlaga Odboru za zadeve Evropske unije, da predlog stališča sprejme.</p>
            </sp>
            <sp xml:id="SDT6-OZZEU-redna-59-2013-04-19.sp46">

               <speaker>PREDSEDNIK JOŽEF HORVAT:</speaker>

               <p>Hvala lepa. Predlog stališča je na 6. seji 16.4. letos obravnavala tudi Komisija
               Državnega sveta za mednarodne odnose in evropske zadeve in sprejela mnenje, ki smo ga
               prejeli. Za njegovo predstavitev prosim predsednika komisije dr. Janvita Goloba.</p>
            </sp>
            <sp xml:id="SDT6-OZZEU-redna-59-2013-04-19.sp47">

               <speaker>DR. JANVIT GOLOB:</speaker>

               <p>Hvala lepa, predsednik. Tudi na našem Odboru za mednarodne odnose in evropske zadeve
               je to mnenje prišlo v<stage type="mag"/> <stage xml:id="SDT6-OZZEU-redna-59-2013-04-19.stage41">(Nadaljevanje)</stage> širšo
               razpravo. Prisluhnili smo mnenjem predlagateljem in postavljali več vprašanj.
               Predstavnik iz ministrstva, dr. Vrtačnik je kot star gost, pogosti gost teh komisij
               na Državnem svetu, sicer hierarhično ne sodi v toleranco, ampak po vsebini je pa
               enkraten partner za razprave na ustreznem odboru. Ugotovili smo, da gre za krepitev
               sodelovanja med članicami na podlagi okvirja, ki je bil sprejet že leta 2008. Hkrati,
               da ne gre za direktive, ampak za 8 uredb, ki se v tem paketu nahajajo in jih bo treba
               ubogati na nek način. Tudi smo opozorili na isto kar je gospod direktor povedal, da
               je potrebna uskladitev sektorske zakonodaje. To je seveda jasna, za skladnost
               proizvodov in nadzor nad njimi. Torej gre za krepitev sodelovanja med članicami. Pri
               tem smo pa tudi na določene stvari pozorni ratali, ki so se v zadnjem času zgodile.
               Torej konjsko meso v kravjem. To je sicer nastalo po tem naporu evropske direktive.
               Se je pa pojavilo, da tako v kravje meso zaide tudi konj ali pa tudi kakšna manjša
               žival. In včeraj smo imeli sestanek s profesorji biokemije, kjer je padlo vprašanje,
               kako hitro pa določite konjsko meso v kravjem. To je gledano z vidika fakultete, vaja
               na ustreznem predmetu, ker se genski zapis notri da relativno hitro ugotoviti, tako
               da, če bodo vsi naši, pa tudi verjetno evropski subjekti, gospodarski pred to nalogo
               določiti v enem mesu drugo meso, to ni kakšna posebno težka naloga, ampak rutina.
               Tudi mogoče za informacijo kolegom poslancem, ostalim prisotnim, da to ne bo tako
               težko uveljavljati. Situacija, ki se je zgodila v Mariboru, z avstrijskimi partnerji,
               bi se dala, če bi bilo to vpeljano prej, dosti hitro kontrolirati. Sicer smo pa
               sprejeli en sklep, da je to mnenje pa tudi mnenje o tem, da ostale uredbe, ki so pa
               prej veljale, razveljavijo. To je naslednja točka. Mi smo to obravnavali v paketu, bi
               rekel, podpre. Hvala lepa.</p>
            </sp>
            <sp xml:id="SDT6-OZZEU-redna-59-2013-04-19.sp48">

               <speaker>PREDSEDNIK JOŽEF HORVAT:</speaker>

               <p>Hvala dr. Golob. Odpiram razpravo. Kdo želi razpravljati? Ugotavljam, da ni razprave.
               Razpravo zaključujem.</p>
               <p>Na glasovanje dajem predlog stališča, ki se glasi: Republika Slovenija podpira
               predlog Uredbe Evropskega parlamenta in sveta o nadzoru trga proizvodov in spremembi
               več direktiv sveta, ne bom jih našteval, in več uredb evropskega parlamenta in sveta.
               Slovenija pozdravlja poenostavitev okvirja in poenotenje pravil unije za nadzor trga
               proizvodov, vendar ni naklonjena dodatnemu obremenjevanju nadzornih organov, zlasti z
               vidika nepotrebne administracije in širitve področja dela z novimi nalogami. Podpira
               uredbo pristojbin za gospodarske subjekt v primeru ugotovljene nepravilnosti kot je
               tudi naklonjena določbam glede sodelovanja in svetovanja gospodarskim subjektom,
               vendar ne izven okvira nalog v okviru izvajanja nadzora. Podpira uvedbo referenčnih
               laboratorijev in financiranje dejavnosti za krepitev izvajanja nadzora s strani
               unije. O tem predlogu glasujemo.</p>
               <p>Kdo je za? <stage xml:id="SDT6-OZZEU-redna-59-2013-04-19.stage42">(13 članov.)</stage> Kdo je proti? <stage xml:id="SDT6-OZZEU-redna-59-2013-04-19.stage43">(Nihče.)</stage></p>
               <p>Ugotavljam torej, da je stališče sprejeto.</p>
               <p>S tem končujem 5. točko dnevnega reda.</p>
               <p>Prehajamo na <title xml:id="SDT6-OZZEU-redna-59-2013-04-19.title5">6. TOČKO DNEVNEGA REDA,</title> ki je logično povezana s prejšnjo
               točko - <title xml:id="SDT6-OZZEU-redna-59-2013-04-19.title6">PREDLOG STALIŠČA REPUBLIKE SLOVENIJE DO SVEŽNJA UKREPOV ZA VARNOST PROIZVODOV
               IN NADZOR TRGA.</title>
               </p>
               <p>Predlog uredbe Evropskega parlamenta in sveta <stage type="mag"/> <stage xml:id="SDT6-OZZEU-redna-59-2013-04-19.stage45">(Nadaljevanje)</stage> o varnosti potrošniških proizvodov ter razveljaviti direktive
               sveta, 87/357/EGS in direktive 2001/95/ES. Besedilo velja za evropski gospodarski
               prostor. Gradivo k tej točki smo od Vlade prejeli 4. 4. 2013 na podlagi prvega
               odstavka 4. člena Zakona o sodelovanju med Državnim zborom in Vlado v zadevah
               Evropske unije. Skrajni rok za obravnavo predloga stališča v Državnem zboru je danes,
               19. 4. 2013. Gradivo je bilo v skladu z določili Poslovnika DZ dodeljeno v obravnavo
               Odboru za zadeve EU kot pristojnemu odboru ter Odboru za gospodarstvo kot matičnemu
               delovnemu telesu. Slednjega je obravnaval na 27. seji, 17. 4. 2013 in sprejel mnenje,
               ki smo ga prejeli. Ponovno prosim mag. Pšeničnika. Sicer ste o tem že govorili.
               Želite morda še kakšno dopolnitev? Ne. Hvala lepa.</p>
               <p>Za predstavitev mnenja matičnega delovnega telesa prosim podpredsednico gospo
               Aleksandro Osterman, članico Odbora za gospodarstvo.</p>
            </sp>
            <sp xml:id="SDT6-OZZEU-redna-59-2013-04-19.sp49">

               <speaker>ALEKSANDRA OSTERMAN (PS PS):</speaker>

               <p>Hvala gospod predsednik. 17. 4. 2013 je Odbor za gospodarstvo na 27. nujni seji kot
               matično delovno telo obravnaval zadevni predlog stališča Republike Slovenije. Tudi
               pri tej točki je k predlaganem stališču podala državna sekretarka na ministrstvu za
               gospodarski razvoj in tehnologijo, mag. Monika Kirbiš Rojs dopolnilno obrazložitev.
               Poudariti je potrebno, da so članice in člani odbora postavili vprašanja ali mora
               Slovenija opraviti še kakšne druge obveznosti glede kontrole in varnosti proizvodov.
               Predvsem v zvezi z referenčnimi laboratoriji. Naslednje vprašanje se je nanašalo na
               spletno prodajo ter oceno učinkov ukrepov v zvezi z zagotavljanjem varnosti oziroma
               sledenja potrošniških proizvodov. Odbor k predlaganem stališču Republike Slovenije ni
               sprejel amandmajev, po krajši razpravi je Odbor za gospodarstvo sprejel mnenje, da
               odbor k obravnavani predlog stališča podpira in predlaga Odboru za zadeve EU, da
               predlog stališča sprejme.</p>
            </sp>
            <sp xml:id="SDT6-OZZEU-redna-59-2013-04-19.sp50">

               <speaker>PREDSEDNIK JOŽEF HORVAT:</speaker>

               <p>Hvala lepa. Odpiram razpravo. Pri tej točki bi jaz imel tri vprašanja za predstavnika
               ministrstva. In sicer, prvič. Ali so predlagane rešitve glede splošne varnosti
               proizvodov, splošne v smislu, da tudi veljajo za gospodarske subjekte, za katere
               veljajo sicer obveznosti iz usklajevalne sektorske zakonodaje, na primer za
               proizvajalce in distributerje igrač in električnih naprav. Se pravi, ali gre pri teh
               rešitvah za osnovne standarde, ki so v primeru slednjih potem dopolnjeni še s
               sektorskimi rešitvami ali pa določajo le obveznost prvih, se pravi tistih subjektov,
               katerih obveznosti ne določa sektorska zakonodaja.</p>
               <p>Drugo vprašanje. Iz člena 18 predloga uredbe je možno razbrati, da bodo kazni in
               kazenske sankcije prepuščene državam članicam, da pa morajo o njih obvestiti Evropsko
               komisijo. Sicer je v tem času določeno le, pardon, v tem členu, v členu 18 je
               določeno le, da je njihova teža odvisna od velikosti podjetja in od morebitnih
               prehodnih kršitev določb te uredbe. Zanima me, kakšne kazni in kazenske sankcije se
               predvideva v Republiki Sloveniji oziroma kako so trenutno takšne kršitve urejene pri
               nas.</p>
               <p>In še zadnje kratko vprašanje: Ali se predvideva, da bodo kazni in kazenske sankcije
               enake ali vsaj podobne tistim, ki veljajo za kršitelje prodaje preko elektronskih
               medijev, zlasti spleta, katero sicer urejajo drugi pravni akti. Želi še kdo?<stage type="mag"/><stage xml:id="SDT6-OZZEU-redna-59-2013-04-19.stage47">(Nadaljevanje)</stage> Gospa podpredsednica dr. Ljubica
               Jelušič, izvolite.</p>
            </sp>
            <sp xml:id="SDT6-OZZEU-redna-59-2013-04-19.sp51">

               <speaker>DR. LJUBIC JELUŠIČ (PS SD):</speaker>

               <p>Najlepša hvala.</p>
               <p>Ravno v zvezi s tem, kar ste zdaj odprli, predsednik, v prejšnjem aktu tako imenovani
               12. ukrep, ki govori o spletni trgovini, in dejstvo, da pa v tej uredbi, zdaj
               konkretni uredbi, pa spletne trgovine in varnosti spletne trgovine ni več omenjene,
               ki naj bi bila, baje, urejena kako drugače, v nekih drugih aktih. Kako je pravzaprav
               to možno, da je prav to izločeno? Na podlagi česa se je to zgodilo?</p>
            </sp>
            <sp xml:id="SDT6-OZZEU-redna-59-2013-04-19.sp52">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše vprašanje.</p>
               <p>Besedo dajem mag. Pšeničniku.</p>
            </sp>
            <sp xml:id="SDT6-OZZEU-redna-59-2013-04-19.sp53">

               <speaker>MAG. DUŠAN PŠENIČNIK:</speaker>

               <p>Hvala za postavljena vprašanja. Bom skušal biti čim bolj celovit, sicer me bo pa
               kolegica Breda Goršek, ki se s tem posebej ukvarja, še dopolnila.</p>
               <p>Kar se tiče odnosa med splošno uredbo in parcialno zakonodajo, ki ste ga na začetku
               izpostavili. Dejansko bo ta uredba urejala splošno varnost proizvodov za vse. Če
               parcialna zakonodaja tej zaščiti dodaja dodatne kriterije, dodatne zahteve, se tu
               upošteva parcialno zakonodajo.</p>
               <p>Kar se tiče kazenskih sankcij, ki so diskrecija držav članic, morajo pa biti
               odvračilne, preprečevalne in tako naprej. V tem trenutku imamo jasno stališče
               Ministrstva za pravosodje, da je tudi v Sloveniji mogoče kazenske sankcije
               prilagoditi velikosti kršitelja, če lahko tako rečem. To je še posebej pomembno za
               mala podjetja. Moramo se le zavedati, da gre pravzaprav za temeljno svoboščino
               prostega pretoka blaga. In tudi mali podjetnik, ko enkrat blago pripelje znotraj
               notranjega trga, lahko tu povzroči škodo. Ni pa nikakor namen tovrstne sankcije, da
               bi vsaka tovrstna povzročena škoda sedaj lahko predstavljala dobesedno obglavljanje
               takšnega ponudnika. Se pravi, da je sankcija nekako prilagojena tudi velikosti
               tistega, ki na trg prinaša proizvode.</p>
               <p>Kar se tiče prodaje preko spleta oziroma na druge načine, bi radi izpostavili, da se
               ta uredba usmerja predvsem v varnost proizvodov, ne govori toliko o načinu prodaje.
               Se pravi, tudi proizvodi, ki se prodajajo preko interneta, kot proizvodi, ki se
               prodajajo v trgovini ali drugje, morajo zadostiti enakim standardom varnosti. Imamo
               seveda še druge evropske akte, ki posebej urejajo druge načine prodaje, kot je,
               recimo, prodaja na daljavo, tudi preko spleta, ampak tam je ključen poudarek na
               načinu prodaje, ne pa na varnosti. Se pravi, to velja tudi za tovrstno prodajo preko
               spleta.</p>
               <p>Zakaj je ta zadeva izločena, zakaj ni konkretno bolj intenzivno vpeta. Kot že rečeno
               na odboru, ima tu komisija zakonodajno iniciativo. In komisija je v okviru tega akta
               v uvodnih določbah zgolj nakazala tudi potrebo upoštevanja spletne prodaje, ki je v
               porastu in bo zagotovo v porastu tudi v prihodnje, vendar se v to ni v zakonodajnem
               delu teksta spuščala. Slovenija je znotraj predloga stališča, ki je pripravljeno,
               vseeno izpostavila, da bi morebiti v nekaterih točkah veljalo tudi to še dodatno
               izpostaviti. In temu bomo poskušali slediti tekom nadaljnje razprave.</p>
               <p>Upam, da sem bil dovolj celovit, sicer me, prosim, popravite, pa bo še morda kolegica
               kaj dodala.</p>
            </sp>
            <sp xml:id="SDT6-OZZEU-redna-59-2013-04-19.sp54">

               <speaker>PREDSEDNIK JOŽEF HORVAT:</speaker>

               <p>Hvala lepa za zdaj.</p>
               <p>Želi še kdo razpravljati? Ugotavljam, da ne, zato razpravo zaključujem.</p>
               <p>Na glasovanje dajem predlog stališča, ki se glasi: Republika Slovenija podpira
               Predlog uredbe Evropskega parlamenta in Sveta o varnosti potrošniških proizvodov ter
               razveljavitvi Direktive Sveta 87/357/EGS in Direktive 2001/95/ES. Še posebej podpira
               odpravo razdrobljenih pravil za nadzor trga in obveznosti gospodarskih subjektov po
               različnih delih zakonodaje. Meni, da bodo jasnejša pravila glede obveznosti
               proizvajalcev, njihovih pooblaščenih zastopnikov, uvoznikov in distributerjev, <stage type="mag"/> <stage xml:id="SDT6-OZZEU-redna-59-2013-04-19.stage49">(nadaljevanje)</stage> ki nalagajo jasen okvir splošnih
               varnostnih zahtev in obveznosti gospodarskih subjektov in pravila za identifikacijo
               nevarnih potrošniških proizvodov prispevala k zagotovitvi varnih proizvodov, tako na
               trgu Republike Slovenije, kot na celotnem notranjem trgu Evropske unije. To bo hkrati
               vodilo k okrepljenemu zaupanju potrošnikov, da so vsi proizvodi na trgu varni.
               Slovenija je naklonjena poenostavitvi zakonodaje z uredbo, ki bo prispevala k
               enotnejši uveljavitvi pravil na celotnem notranjem trgu Evropske unije. Prav tako je
               naklonjena vključitvi vseh proizvodov, s katerimi prihaja potrošnik v stik v okviru
               ponujanja storitev in obžaluje, da v tej uredbi niso urejeni način in posebna pravila
               prodaje proizvodov na daljavo, torej preko spleta. Slovenija je tudi naklonjena
               navajanju porekla s ciljem, da se zagotovi večja sledljivost proizvodov in izboljša
               obveščanje potrošnika, vendarle pod pogoji, da so pravila za izvajanje dovolj jasna
               in da bodo pozitivni rezultati sorazmerni in podprti z ustrezno oceno učinka.
               Slovenija podpira poenostavitev procesov za pripravo standardov v predlagani
               uredbi.</p>
               <p>Prosim, da o tem predlogu stališča glasujemo. Glasovanje teče. Glasovanje
               zaključujem.</p>
               <p>Kdo je za? <stage xml:id="SDT6-OZZEU-redna-59-2013-04-19.stage50">(14 članov.)</stage> Je kdo proti? <stage xml:id="SDT6-OZZEU-redna-59-2013-04-19.stage51">(Nihče.)</stage></p>
               <p>Stališče je sprejeto.</p>
               <p>S tem zaključujem 6. točko in 59. sejo Odbor za zadeve Evropske unije.</p>
               <p>Vsem se zahvaljujem za udeležbo, strokovnim sodelavcem za pomoč pri izvedbi seje in
               vam želim uspešen dan še naprej.</p>
               <p>Hvala lepa. <title xml:id="SDT6-OZZEU-redna-59-2013-04-19.title7">Seja je bila zaključena 19. aprila 2013 ob 10.45.</title>
               </p>
            </sp>
         </div>
      </body>
   </text>
</TEI>
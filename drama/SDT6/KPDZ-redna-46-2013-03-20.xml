<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-46-2013-03-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">0E3F52994CA47448C1257D1F005A704D</idno>
               <idno type="custom" subtype="day">F353394C9190D39AC1257B34003B2258</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=F353394C9190D39AC1257B34003B2258</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-46-2013-03-20.KPDZ" n="46">
               <name>redna seja</name>
               <date when="2013-03-20"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-46-2013-03-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-46-2013-03-20.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">46. seja</stage>
            <stage type="date">(20. marec 2013)</stage>
            <stage type="chairman">Sejo je vodil Janko Veber, predsednik Državnega zbora.</stage>
            <stage type="time">Seja se je pričela ob 10. uri. </stage>
            


            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Lep pozdrav na 46. seji Kolegija predsednika Državnega zbora.</p>
               <p>Naj vas v uvodu nekako obvestim vse skupaj, da je danes tudi nov član Kolegija med
               nami in sicer gospod Matjaž Han
               je prevzel naloge vodje Poslanske skupine Socialnih demokratov in ga pozdravljam v
               sredini vseh ostalih vodij.</p>
               <p>Predlagam, da v skladu s predloženim dnevnim redom preidemo na obravnavo posameznih
               točk dnevnega reda. In sicer pri 1. točki dnevnega reda je predvidena obravnava
               predlogov za obravnavo zakonov po skrajšanem postopku. Pregled zakonov imamo tudi v
               gradivu. In v skladu z ustaljeno prakso vabim predlagatelje, da predstavijo posamezen
               zakon, potem pa bomo tudi odločali o posameznem zakonu v nadaljevanju. Najprej dajem
               besedo mag. Mateju Toninu, ki bo predstavil predlog zakona o spremembah in
               dopolnitvah Zakona o verski svobodi. Izvolite.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Predsednik hvala lepa. Spoštovana kolegice in kolegi lepo pozdravljeni. Iskrene
               čestitke gospodu Hanu za doseženo mesto, če smem tako reči. Torej, kot vsi dobro
               veste, tisti, ki imate že kakšen mandat za seboj, veste, da je bil v letu 2007
               sprejet Zakon o verski svobodi, ki je uredil odnos med verskimi skupnosti in pa
               državo. Ta zakon je presojalo Ustavno sodišče in leta 2010 odločilo in razsodilo, da
               zakon v določenih delih ni v skladu z Ustavo, to se predvsem nanaša na število
               potrebnih za registracijo verske skupnosti. In druga stvar v zvezi z zaposlovanjem
               duhovnikov v bolnišnicah in zaporih. Predlagatelji zakona o spremembah in dopolnitvah
               zakona o verski svobodi enostavno upoštevamo pripombe in mnenja Ustavnega sodišča. In
               tisto, kar je zakonodajalcu Ustavno sodišče v odločbi naložilo mi v tej noveli zakona
               uresničujemo. Zavedam se, da imamo najbrže zelo različne poglede glede samega Zakona
               o verski svobodi, zaradi tega se mi nismo spuščali v druge podrobnosti in druge
               ureditve in druge detajle, ampak smo se osredotočili izključno samo na tisto stvar,
               kar nam je naložilo Ustavno sodišče. Zaradi tega jaz tudi verjamem, da bo ta zakon
               doživel podporo, ker si težko predstavljam, da bi poslanske skupine nasprotovale
               tistemu, kar nam je naložilo Ustavno sodišče. In, če počasi zaključim bi prosil, da
               današnji Kolegij odloči, da se ta zakon obravnava po skrajšanem postopku. Podlaga za
               to pa je prvi odstavek 142. člena, ki govori, da se lahko po skrajšanem postopku
               obravnavajo spremembe in dopolnitve zakona v zvezi s postopkom pred Ustavnim sodiščem
               oziroma z odločbo Ustavnega sodišča. Torej po naši presoji ta novela zakona in njena
               vsebina izpolnjuje vse kriterije, da se obravnava po skrajšanem postopku in zato vas
               prosim, da tudi ta skrajšani postopek podprete.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala za to uvodno predstavitev in vabim k razpravi mogoče najprej okoli tega zakona,
               pa bi potem predstavili še ostale. Želi kdo razpravljati o temu predlogu za skrajšani
               postopek pri Zakonu o verski svobodi. V kolikor ni priglašenih, potem zaključujem
               razpravo o skrajšanem postopku glede tega zakona in vabim k besedi Vlado Republike
               Slovenije, da predstavi mogoče vse tri predloge po skrajšanem postopku. Gospod
               Predalič, izvolite.</p>
            </sp>
            <sp who="SDT6:PredaličBožo">

               <speaker>DR. BOŽO PREDALIČ:</speaker>

               <p>Hvala za besedo gospod predsednik. Vlada Republike Slovenije predlaga Državnemu zboru
               oziroma cenjenemu Kolegiju, da bi Predlog zakona o spremembah in dopolnitvah zakona o
               prevozih v cestnem prometu obravnavala po skrajšanem postopku, ker gre v tem primeru
               za manj zahtevne spremembe in dopolnitve zakona povezane z usklajevanjem s pravom
               Evropske unije in za druge manj zahtevne spremembe zakona. Glavni cilj predloga
               zakona o spremembah in dopolnitvah zakona o prevozih v cestnem prometu je uskladitev
               z direktivo Evropske unije in sicer glede vpisa kode 95 v vozniška dovoljenja oziroma
               posebna izkaznica o vozniških kvalifikacijah. Uskladitev je nujna, saj je Evropska
               komisija 25. oktobra 2012 poslala Republiki Sloveniji  uradni opomin s katerim očita kršitev splošnega dogovora
               glede prehodnih obdobij za pridobitev temeljne kvalifikacije vsemi državami
               članicami, kot je bilo 27. maja 2009 dogovorjeno na Odboru evropske komisije za
               vozniška dovoljenja, saj določbe glede prehodnih obdobij ni v celoti prenesla v svoj
               pravni red. Zaradi tega je potrebno spremeniti zakon o prevozih v cestnem prometu,
               kar je Republika Slovenija, 24. decembra 2012 že sporočila evropski komisiji v
               odgovoru na uradni opomin. S predlaganimi spremembami zakona o prevozih v cestnem
               prometu bo Republika Slovenija določila skrajni rok za voznike drugih držav članic
               Evropske unije, do katerih morajo imeti vpisano kodo 95 v vozniškem dovoljenju
               oziroma posebni izkaznici. Zakon o prevozih v cestnem prometu se spreminja tudi zato,
               ker omogoča učinkovito upravljati inšpekcijski nadzor nad izvajanjem rednih
               usposabljanj, spremembe pa urejajo tudi kazenske določbe za licenco skupnosti, ki se
               nanašajo na opravljanje prevozov potnikov in prevozov blaga. S spremembo zakona bo
               mogoče sporočati podatke o kršitvah prevoznih podjetij in upravljavcev prevozov v
               nacionalni elektronski register cestnih prevoznikov skladno s 5. točko, priloge,
               štiri, uredbe Evropskega sveta. Zakon o spremembah in dopolnitvah zakona o prevozih v
               cestnem prometu znižuje tudi zagrožene globe za fizične osebe, upravne osebe,
               samostojne podjetnike posameznike in posameznike, ki samostojno opravljajo dejavnost
               ter njihove odgovorne osebe in sicer, za nekatere prometne prekrške, ki pa nimajo
               pomembnejšega vpliva na prometno varnost. </p>
               <p>Če predstavim še naslednji zakon. Predlog Zakona o spremembi Zakona o vojnih
               invalidih. Vlada Republike Slovenije predlaga obravnavo predloga zakona po skrajšanem
               postopku, ker gre za manj zahtevno spremembo s katero želi omiliti pogoje za
               pridobitev pravice do družinske invalidnine vdovam padlih borcev iz agresije na
               Republiko Slovenijo leta 1991. Glavni razlog za spremembo zakona je torej olajšati
               pogoje vdovam padlih borcev, da bi lahko uveljavile pravico do družinske invalidnine
               kot samostojne uživalke, če so živele s padlim borcem v skupnem gospodinjstvu vsaj
               zadnje leto pred njegovo smrtjo.</p>
               <p>In še zadnji. Predlog Zakona o spremembi in dopolnitvi Zakona o pokojninskem in
               invalidskem zavarovanju. Vlada Republike Slovenije predlaga obravnavo predloga zakona
               po skrajšanem postopku, ker gre za manj zahtevno spremembo in dopolnitev zakona s
               katerimi bodo prostovoljni zavarovanci obveznega pokojninskega in invalidskega
               zavarovanja, ki so prijavljeni na Zavodu Republike Slovenije za zaposlovanje, imeli
               možnost prostovoljne vključitve v obvezno pokojninsko in invalidsko zavarovanje s
               postopnim dvigom višine prispevkov, s čimer se bo preprečila številčnejša odjava in s
               tem zmanjšanje števila vključenih v to obliko zavarovanja. Toliko na kratko. Hvala za
               pozornost.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi dr. Božu Predaliču za predstavitev zakonov, ki jih Vlada predlaga po
               skrajšanem postopku.</p>
               <p>In sprašujem najprej ali želi kdo razpravljati o predlogu, da se obravnava po
               skrajšanem postopku Zakon o prevozih v cestnem prometu. Vidim, da ni interesa.</p>
               <p>Odpiram razpravo o predlogu za skrajšani postopek pri Zakonu o spremembah Zakona o
               vojnih invalidih. Želi kdo razpravljati? Tudi ne.</p>
               <p>In odpiram še razpravo o skrajšanem postopku pri Predlogu Zakona o spremembah in
               dopolnitvah Zakona o pokojninskem in invalidskem zavarovanju. Želi kdo tukaj
               razpravljati? Ne.</p>
               <p>Potem zaključujem razpravo o predlogih za skrajšane postopke in prehajamo na
               glasovanje. Glasovali bomo o vsakem predlogu posebej.</p>
               <p>Najprej dajem na glasovanje za obravnavo Predloga Zakona o spremembah in dopolnitvah
               Zakona o verski svobodi po skrajšanem postopku.</p>
               <p>Kdo je za? <stage>(SDS, SLS, NSi, Narodni skupnosti.)</stage> Kdo je proti? <stage>(PS, SD, DeSUS.)</stage>  Izid glasovanja, predlog ni
               sprejet.</p>
               <p>Zakon bo obravnavan po rednem postopku in tudi z današnjim dnem začne teči 15 dnevni
               rok, ki je na razpolago za to, da se vloži predlog za splošno obravnavo.</p>
               <p>Prehajamo na odločanje o skrajšanem postopku za predlog zakona o spremembah in
               dopolnitvah zakona o prevozih v cestnem prometu.</p>
               <p>Kdo je za skrajšani postopek?</p>
               <p>Soglasno sprejet predlog.</p>
               <p>Obravnavan bo po skrajšanem postopku.</p>
               <p>Prehajamo na glasovanje še o predlogu zakona o spremembi zakona o vojnih invalidih po
               skrajšanem postopku.</p>
               <p>Prehajamo še na glasovanje o predlogu zakona o spremembi zakona o vojnih invalidih po
               skrajšanem postopku.</p>
               <p>Kdo je za?</p>
               <p>Soglasno.</p>
               <p>Zakon bo obravnavan po skrajšanem postopku.</p>
               <p>In še predlog zakona o spremembi in dopolnitvah zakona o pokojninskem in invalidskem
               zavarovanju.</p>
               <p>Kdo je za skrajšani postopek?</p>
               <p>Soglasno.</p>
               <p>Ugotavljam, da bo tudi ta zakon obravnavan po skrajšanem postopku.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PRIPRAVA PREDLOGA ODLOKA O SPREMEMBAH IN
                  DOPOLNITVAH ODLOKA O USTANOVITVI IN NALOGAH DELOVNIH TELES DRŽAVNEGA ZBORA.</title>
               Tukaj vas želim obvestiti, da je gradivo, ki je danes na Kolegiju pripravljeno kot
               gradivo, ki ga na današnjem Kolegiju spreminjamo. Če bo kdo predlagal kakšen amandma
               glede na vsebino, ki je predložena v obravnavo. Seveda bomo pa potem tako oblikovan
               odlok posredovali tudi v obravnavo Državnemu zboru.</p>
               <p>Odpiram razpravo o predlogu odloka o spremembah in dopolnitvah odloka o ustanovitvi
               in nalogah delovnih teles. Želi kdo razpravljati? Dr. László Göncz.</p>
            </sp>
            <sp who="SDT6:GönczLászló">

               <speaker>DR LÁSZLÓ GÖNCZ (PS NS):</speaker>

               <p>Hvala lepa. Soglašam s predlagano vsebino, s tem, da v 5. členu, ko se pač ustanavlja
               odbor za kulturo in se navajajo tudi kompetence tega odbora menimo, da je izostalo
               področje takšnih in drugačnih narodnih skupnosti, kar je predvsem na področju kulture
               tudi ustavna obveza in zato predlagamo, da za alinejo, ki se glasi <q>"na slovenski
               jezik"</q> se doda nova alineja, in sicer ta se naj glasi <q>"Na področje kulture in jezika
               avtohtonih ter drugih narodnih in etničnih skupnosti"</q>. Menim, da je s tem pokrita
               celotna paleta, ne samo avtohtonih, tudi drugih narodnih skupnosti in je smiselna ta
               umestitev v to vsebino. Torej, za besedilom <q>"na slovenski jezik"</q> in pred besedilom
               <q>"na verske skupnosti"</q> se vnese nova alineja <q>"na področje kulture in jezika avtohtonih
               ter drugih narodnih in etničnih skupnosti"</q>. Na ostali del pa nimam pripomb.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Ker smo ravno pri tej točki, ki se nanaša na Odbor za kulturo bi tudi sam
               želel opozoriti na eno besedilo, ki je sicer nastajalo ne v celoti s strokovnimi
               službami, pa smo pozneje, ko smo se o tem pogovarjali, prišli do spoznanja, da bi
               imeli ali pa bom imel, bom rekel, kot predsednik Državnega zbora težave, ko bom
               dodeljeval posamezne zadeve v obravnavo odboru. Te težave bi nastopile pri predzadnji
               alineji, ki govori o tem, da Odbor za kulturo obravnava predloge zakonov, druge akte
               in problematiko, ki se nanaša na akte, ki posredno vplivajo na področje kulture. Zelo
               veliko aktov  posredno vpliva
               na področje kulture in tukaj bi imel resne težave komu dodeliti potem v obravnavo
               posamezen akt in če bi se strinjali bi predlagal črtanje te alineje in bi imeli eno
               dilemo manj, hkrati pa je tudi alineja, ki govori o tem, da obravnava odbor na druga
               vprašanja, ki jih obravnava za to področje pristojno ministrstvo pa še vedno dovolj
               odprto, da se lahko nekatera vprašanja obravnavajo na tem odboru. To vam bi dal še v
               razmislek in pozneje v odločanje. Ima še kdo kakšen predlog oziroma pogled na ta
               odlok? V kolikor ne bi vas najprej povprašal po predlogu, mislim, da kakšnih drugih
               pomislekov glede tega kar je dr. Göncz predlagal v aktih, ki so, pa ne v aktih, tako
               v Ustavi, ki določa te stvari in sprejeli smo tudi deklaracijo v Državnem zboru glede
               sodelovanja z avtohtonimi in drugimi skupnostmi, ki jim zagotavljamo možnost
               izvajanja tako kulture in ohranjanja jezika, tako da kakšnih pomislekov za enkrat ne
               zaznamo. Gospod Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Jaz bi samo še eno zadevo vprašal. Tukaj je gospod Mate hodil okoli vodji poslanskih
               skupin v zvezi z eno dopolnitvijo pri, mislim, da peticijah, če to berem. Pa me
               zanima kaj je zdaj s tem delom? Ker če že obravnavamo vse te spremembe, predlagam, da
               to obravnavamo skupaj in potem tudi te korekture naredimo. Mislim pa, da je bil pri
               vas na pogovoru tudi pri nekaterih drugih, bi bilo dobro, da tudi kaj o tem
               rečemo.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi za to opozorilo. Tudi z mano je opravil pogovor glede tega, da bi v
               Komisijo za peticijo poskušali zapisati jasneje problematiko, ki se nanaša na
               področje boja proti trgovini z ljudmi in naj bi ta komisija obravnavala poročila in
               akcijske načrte pristojnega organa za boj proti trgovini z ljudmi. Jaz sem ga
               obvestil, da v tistem času, ko sva se o tem pogovarjala, ni bilo zadostne podpore, da
               bi to uvrstil v besedilo odloka, je pa tudi po tem pogovoru z mano potem opravljal
               pogovore še s posameznimi vodji poslanskih skupin, tako da je možno tudi o tem
               razpravljati, če bi kdo podal tak predlog, da se dopolni s tem besedilom in če bi
               bilo to potem tudi podprto se to lahko vnese notri danes na Kolegiju, če pa ne bo
               podpore, pa potem ostane pristojnost te komisije oziroma navedbo področij, ki jih ta
               komisija obravnava takšna kot je do sedaj, s tem da moram poudariti, da že v
               dosedanji ureditvi je obravnava te problematike omogočena in ne gre za to, da bi v
               primeru, da bi bila potreba po obravnavani trgovine z ljudmi, ne imeli pristojnega
               delovnega telesa, to je že do sedaj možno. Želja je bila samo, da bi se mogoče
               jasneje zapisalo, da je to kot zelo pomemben problem, ki bi ga z navedbo poskušali
               opredeliti na ta način, da se zapiše in se s tem da večjo pozornost temu.</p>
               <p>Tako na kratko, bi rekel, je povzetek teh pogovorov. Želi pa na to temo, se mi zdi,
               predsednik oziroma vodja Poslanke skupine Pozitivne Slovenije gospod Möderndorfer
               besedo in vam dajem besedo. Izvolite.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Ja, ker je že gospod Tanko omenil kolega poslanca Dragutina Mateja, res je,
               pogovarjal se je, predlagal je to rešitev, ki bi jo umestili lahko v Komisijo za
               peticije in vse ostalo kar pritiče temu naslovu. Naj pojasnim naslednje. Nimamo
               nobenih pripomb iz vidika vsebinske narave, češ, da bi ta alineja se pojavila zato,
               da bi lahko ta  komisija to
               tudi obravnavala. Vendar glede na to, da smo gledali - to, kar je predsednik
               Državnega zbora omenil -, da smo gledali, da v resnici v dveh alinejah, z vidika
               varnosti in z vidika migracije, se pravi, druga in tretja alineja, zdaj govorim malo
               po spominu, v nalogah Pododbor za notranje zadeve zelo jasno opredeljuje, da sta tam
               dve vsebinski točki, ki obravnavata to temo. Vendar predlagam naslednje. Glede na to,
               da se ta odlok lahko kadarkoli tudi kasneje spremeni, bi rad v izogib, zato da ne bi
               postala praksa, da bi se v odlok vnašalo samo zato določene dikcije, da bi se dajalo
               večji pomen, predvsem če res poteka to, kar je gospod Dragutin Mate omenil, akcija,
               da bi v vseh evropskih parlamentih posebej izpostavili točno to dikcijo, ki je zelo
               pereča in problematična v Evropi, bistveno bolj argumentirano, in tudi pojasnili, za
               katero akcijo gre oziroma dogovor na nivoju Evrope. In bi lahko kadarkoli kasneje,
               zaradi mene tudi že na naslednjem kolegiju, če bo to argumentirano, še vedno lahko
               spremenimo, ker ni noben problem, da se to doda. Ta trenutek pa, ker nimamo te
               obrazložitve, vsaj takšne, kakršno mi je dal zunaj gospod Mate, bi predlagal, da
               ostane tako, kot je. Bi pa kasneje z veseljem takšno spremembo podprl, če bo seveda
               to tako argumentirano, pa da bomo tudi vedeli, za kaj gre. Ker v nasprotnem primeru
               se nam bo zgodilo - kaj? Danes imamo trgovino z ljudmi, jutri bomo imeli neko drugo
               temo in na koncu se bomo znašli v zanki, da bomo začeli znotraj teh členov naštevati
               vse teme, ki se nam zdijo pomembne, v resnici pa jih imamo že opredeljene s splošnimi
               dikcijami besed, kje pravzaprav se znajde.</p>
               <p>Tako da načeloma podpiram, bi pa se strinjal, da bi ta argumentacija morala biti bolj
               jasna, zato da bomo vedeli, zakaj smo to sprejeli. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Dobro, glede na to, da so bili opravljeni pogovori tudi z vami in nobeden tega ne
               predlaga, bom jaz formalno ta tekst predlagal, da se naredi to dopolnitev, tako da
               lahko o tem tudi odločamo. Mislim, da tole z eno alinejo, gre pa samo za spremljanje
               področja, ne gre za nobeno pristojnost v zvezi z zakonodajo ali karkoli, mislim, da
               to ni nobena sprememba oziroma, bom rekel, poseg med delovnimi telesi. Tako da bom
               formalno to predlagal in lahko o tem tudi glasujemo.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Jaz bi potem prosil, seveda, da ne bo izpadlo, da se nismo dobro razumeli, če gre
               samo za formalni predlog, da se to uvrsti v ta odlok. Potem bom seveda jaz
               argumentacijo imel zelo jasno, da imamo to že opredeljeno v Odboru za notranje
               zadeve. Če bo pa argumentacija dopolnjena z vsebino, da se pelje akcijo, in zelo
               jasno, kje v Evropi vse to poteka, da bo formalno to tudi zadoščeno, potem pa nimam
               nobenih težav. Zato predlagam, ko boste, gospod Tanko, to formalno dopolnili, da
               dopolnite še s tem drugim delom, o katerem govori gospod poslanec Dragutin Mate.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Saj mi govorimo zdaj o dikciji rešitve, mi ne govorimo zdaj o obrazložitvi.
               Obrazložitev ste že sami povedali, kaj vam je povedal, in to je pač podlaga za to, da
               se ta tekst vnese. Tudi pri vseh ostalih spremembah, ki so, ni treba nobene posebne
               obrazložitve. Ker če pogledamo strukturo, se pač to vnese avtomatsko, če ste se tako
               odločili, da bo tak pač Zakon o Vladi. Jaz nimam težav s tem. In tudi ni potrebe, da
               ponovno pišemo obrazložitev, ki ste jo že sami povedali, zakaj je to tako.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>No, saj, naj še enkrat opozorim, to problematiko lahko že po dosedanji vsebini
               obravnavajo delovna telesa, ni nobenih omejitev. Predlog je podan, tako da bomo
               glasovali o tem. Je pa seveda možnost spreminjanja tega odloka tudi na sami seji
               Državnega zbora. Tako da danes bomo oblikovali besedilo, s sprejetimi dopolnitvami,
               če bodo sprejete, in to gre potem na sejo Državnega zbora. Na sami seji se lahko seveda potem ta odlok tudi še
               spreminja. </p>
               <p>V temu obdobju smo sicer malo še pogledali tudi predlog dr. Göncza, ki se nanaša na
               obravnavo kulture in jezika avtohtonih in drugih etičnih skupnosti. Zdaj, glede na
               dejstvo, da je v 38. členu Poslovnika imenovano prav delovno telo, ki obravnava prav
               delovno področje narodnih skupnosti je mogoče izpostavljena samo majhna dilema, da ne
               bi prišlo do prikrivanja s to komisijo pa v temu odboru. Tako da bi vas prosil
               mogoče, če ste tudi to uspeli pogledati, da ne bi imeli tudi tukaj potem dvojnosti
               mogoče težav pri obravnavi, kar pa je zelo pomembno, da imamo tudi to vprašanje
               izčiščeno kaj bi bilo matično, katero telo bi bilo matično za obravnavo tega
               pomembnega vprašanja. Mogoče še za to pojasnilo, če ste tudi ta detajl pri temu
               predlogu predhodno proučili, gospod dr. Göncz, izvolite.</p>
            </sp>
            <sp who="SDT6:GönczLászló">

               <speaker>DR LÁSZLÓ GÖNCZ (PS NS):</speaker>

               <p>Hvala lepa.</p>
               <p>Torej, gre za področje kulture, ki je posebej definirano kot eno od področij, ki je
               izrazito pomembna zaradi obstoja narodnih skupnosti in v okviru Ministrstva za
               kulturo in sedanjega, tudi tega združenega v resorju kulture je posebej služba za
               kulturno raznolikost kjer pretežno obravnavamo vprašanja avtohtonih narodnih
               skupnosti in se tukaj pojavlja veliko vprašanj s področja založništva, jezika,
               ljubiteljske dejavnosti in pa drugih področij, da jih zdaj vseh ne naštevam. In ne
               prihaja do težav s kompetentnostjo enega ali drugega delovnega telesa po moji oceni.
               Ker tudi ta področja, ki so zdaj našteta v temu odloku, kot je na primer narodna
               dediščina, slovenski jezik in tako naprej in tako naprej posredno tudi posegajo v
               druga delovna telesa. Torej, ni izrecno komisija za narodne skupnosti tista, ki lahko
               odloča o tistih vprašanjih.</p>
               <p>Jaz menim, da če je tako podrobno naštevanje področij kot je tukaj to navedeno na
               osnovi nekih ustavnih dikciji nedvomno sem sodijo tudi vsaj avtohtone narodne
               skupnosti ampak zaradi korektnosti mi navajamo širši kontekst tega vprašanja.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. saj moj namen je bil da pravzaprav opozorim na dejstvo, da v komisiji za
               narodne skupnosti je zelo jasno opredeljeno da obravnava vsa ta vprašanja o katerih s
               te govorili, ki so navezane na avtohtone italijanske in madžarske narodne skupnosti.
               Zdaj pa tukaj imamo pa tudi potem pri kulturi, ko ste predlagali na področju kulture
               in jezika avtohtonih<gap n="..."/> To vprašanje za avtohtone imamo jasno opredeljene že v
               Komisiji za narodne skupnosti. Tukaj opozarjam mogoče na to dvojnost, ki bi nam
               delala potem težave; če se pogovarjamo o drugih narodnih in etničnih skupnosti seveda
               tega nimamo opredeljenega v komisiji za narodne skupnosti, ker se izrecno nanaša na
               italijansko ni na madžarsko narodno skupnosti, potem te dvojnosti ne bi bilo. To je
               zdaj po tej kar lahko sproti ocenjujemo.</p>
               <p>Je pa ravno tako mogoče, tudi če je to besedilo danes sprejeto še proučiti in
               izčistiti potem do seje skupaj v sodelovanju seveda z vami, da pridemo do čim bolj<gap n="..."/>
               <stage>/ Medsebojno pogovarjanje./</stage> Oziroma predlog imam zdaj tukaj takšen podan, da bi se
               usedli skupaj z vami, poskušamo oblikovati rešitev in bi potem na seji Državnega
               zbora predlagali dopolnitev tega odbora, če bi se strinjal, da si vzamemo čas za to,
               da gremo res v miru čez vse rešitve, ki jih imamo že predvidene pa potem to morebitno
               dopolnitev. Ali vztrajate pri tem, da danes glasujemo? Kako? Torej, pri tem predlogu, ki ste ga podal, želite, da
               danes odločamo? Ne, OK, nisem dobro razumel. Hvala.</p>
               <p>Torej je dogovor, da se v bistvu okoli tega pogovorimo in poskušamo oblikovati
               rešitev. Torej imamo ta hip dva predloga za odločanje. Gospod Tanko vi ste predlagal,
               da gremo na odločanje o tistem predlogu, ki se nanaša na trgovino z ljudmi. Besedo
               pred tem je pa še želel gospod Jurša. Izvolite.</p>
            </sp>
            <sp who="SDT6:JuršaFranc">

               <speaker>FRANC JURŠA (PD DeSUS):</speaker>

               <p>Predsednik, hvala lepa za besedo. Glede na to, da sem to zadevo prebral, predlog
               gospoda Mateja glede Komisije za peticije in seveda tudi področje katerega bi naj ta
               zadeva, ta komisija spremljala to področje boja proti trgovini z ljudmi ne obravnava
               poročilo in akcijskega načrta pristojnega organa za boj proti trgovini z ljudmi in
               potem v obrazložitvi, ko prebereš tisti del teksta, kjer dejansko govori za katere
               ljudi gre in za katera področja gre. Ko prebereš suženjstvo, služabništvo ter seveda
               prostitucije in tako dalje, potem enostavno v tebi nastaja neko razmišljanje ali res
               takšna dejanja niso tako pomembna, da jih mogoče tudi ne bi uvrstili znotraj
               delovnega področja Komisije za peticije in na nek način imam v sebi pomisleke in boj,
               v kolikor take zadeve ne bi podpiral, da potem na nek način dajem tudi impulz, da
               soglašam s takimi oblikami, če ravno v celoti to ne drži.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Torej ne želite. Želi še kdo razpravljati glede tega? Ne. Torej imamo dva predloga, o
               katerem odločamo za dopolnitev tega odloka. Eden je predlog gospoda Tanka. In sicer
               gre za 1. točko drugega poglavja, kjer se za dosedanjo peto alinejo doda nova šesta
               alineja, ki se glasi <q>"spremlja problematiko na področju boja proti trgovini z ljudmi
               in obravnava poročila in akcijskega načrta pristojnega organa za boj proti trgovini z
               ljudmi"</q>. In seveda se potem dosedanja šesta in deveta alineja ustrezno preštevilčijo,
               tako da postanejo sedma do deseta alineja. To je predlog, ki ga<gap n="..."/> Gospod
               Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Jaz se strinjam s kolegom, ki je povedal, da ima slab občutek, če bi moral to
               glasovati proti temu. Samo tisto, kar sem želel opozoriti na začetku, kje je
               nevarnost takih alinej, ki jih dajemo v področje, ki so že opredeljena in jih lahko
               obravnavamo kjerkoli je, da se takoj pojavi naslednje vprašanje. Mi bomo jutri dobili
               vprašanje, zakaj ne damo notri še boja proti drogam. Zakaj ne damo še boja proti
               nasilju otrok, zakaj ne damo boj proti alkoholizmu, zakaj ne damo boj, a me razumete,
               to je toliko enih naštevanj, da nikamor ne bomo prišli. Mi moramo eno stvar
               razčistiti. Gospod poslanec Mate Dragutin je prišel s predlogom za to, ker pravi, da
               se organizira in meni je žal, da moram to jaz razlagati. Jaz sem mislil, da bo to
               gospod Tanko predlagal, ker je, bom rekel poslanec iz njegovih vrst, ampak OK bom to
               nalogo jaz opravil. Problem je v tem, ker je prišel s predlogom, da pravi, da se
               formira v Evropski uniji v parlamentih, bom rekel, neke podskupine, ki jih imajo po
               različnih parlamentih, kjer opredeljujejo točno te naloge in nič drugega. Pri nas
               tega nimamo. Zdaj, jaz bi rad vedel, da to ni samo namen zato, da izkoristimo
               priložnost in damo to eno alinejo notri, ker bomo kasneje se našli v <gap n="..."/><stage>/
               nerazumljivo./</stage><gap n="..."/>, ker bo zelo težko razložiti, zakaj še drugih dejavnosti ne damo
               notri, ki so zelo pomembna, zelo aktualna in na nek način bomo izpadli, kot da smo
               dali samo enemu vprašanju prednost, drugemu pa ne. Če boste videli v ostalih odborih,
               nimamo opredeljenih nekih 
               vsebinskih točk, zaradi tega ker je potem zelo težko. In ne nazadnje, dve alineje v
               odboru za notranje zadeve obravnavata točno to področje. Eno je varnost v državi, ki
               govori točno o tem o čemer se pogovarjamo in drugo so migracije, ker gre za v resnici
               trgovino z belim blagom in v tem dveh alinejah že danes kadarkoli lahko to področje
               vedno obravnavamo. To pa seveda ne pomeni, da Komisija za peticije, že danes ne more
               kadarkoli obravnavati tega področja, še posebej iz naslova, ker ta komisija nikoli
               nima vprašanj iz zakonskega vidika, iz postopkovnega vidika, ker imajo to vsi ostali
               odbori in komisije. Ta komisija za peticije tega nikoli ne upravlja in je zato noro
               sedaj dajati to področje na področje, kjer nikoli ne bomo tega postopka peljali,
               vedno bo na koncu moral Odbor za notranje zadeve to obravnavati. Zato se meni zdi
               danes res nesmotrno, da ta amandma obravnavamo. Če pa bi želeli reševati ali pa
               opredeliti to vprašanje in zato je bil moj predlog, dajmo se resno usesti pa se
               dogovoriti kako bomo takšno stvar reševali, če je to res na nivoju Evrope, to kar
               predlaga Dragutin Mate, da nam bo to sedaj nek kompromis samo zato, da bomo fini
               izpadli pred javnostjo, da bomo videli kako bomo lahko to vprašanje na drugačen način
               rešili, če je temu res tako, bodisi s pod odbori bodisi s posebno komisijo bodisi
               kakorkoli drugače. Ne bi rad, da sedaj samo zato, da ne bomo izpadli, češ a ha, sedaj
               pa nismo dali te alineje, zdaj pa v bistvu ni toliko pomembno to vprašanje s trgovino
               z belim blagom. Seveda je, absolutno, pa še kako pomembno je to vprašanje, samo ne na
               vrat na nos. Lepo vas prosim. Dajmo to s premislekom narediti, zato je argument,
               zakaj ne podpiram tega amandmaja, da ne bomo se narobe razumeli. Razumem pa gospoda
               Tanka, da danes o vsebini razpravljati, če je to samo predlog, če tako formalno
               gledano, ja, ima gospod Tanko prav. Absolutno. Dal je predlog, dajmo se opredeliti,
               ampak s tem ne bomo rešili nič. Šele naredili bomo problem s tem korakom in to se on
               dobro zaveda. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Če lahko predlagam, glede na zelo dobro predstavljeno dilemo v tem smislu ali
               samo to področje ali je potem še katero drugo, tudi zapisujemo v to, je najmanj kar
               je, mogoče res smiselno, da se poskušamo prav vse poslanske skupine glede tega usesti
               na enem pogovoru in zavzeti potem eno, upam da skupno stališče, ker gre res za
               problematiko, ki je zagotovo zelo pomembna prev za vse poslanske skupine. Tukaj
               mislim, da ne gre za neko politično vprašanje, ampak gre za to, da se vsi zagotovo
               zavedamo tega problema. In bi predlagal, da gremo v to smer, tako kot je tudi dr.
               László Göncz pristal, da se pogovorimo o vsebini njegovega predloga, tudi o vsebini
               tega predloga, dodatno usedemo in pogovorimo in poskušamo najti potem eno čim bolj
               usklajeno oziroma popolnoma usklajeno, si upam reči, rešitev. Ali bi se s tem
               strinjali, da danes ne glasujemo, pa se usedemo vsi skupaj in v miru pogovorimo o tej
               alineji? Želi kdo besedo. Gospod Tanko, ste se vi prijavil. Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Nisem predlagatelj tega, ker ni hotel nihče. Predlagam, da glasujemo,
               toliko da ne izgubljamo časa, potem pa lahko še kakšen amandma na predlog, če bo pač
               predlog sprejet. Če pa ne bo, je pa stvar itak verjetno adakta, ker pač to bo
               odrazilo potem splošno stališče do tega problema.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Tukaj bi rad podal še svoje stališče. Tudi, če ta predlog ne bo izglasovan, bom vas
               zaprosil, da se sestanemo glede tega vprašanja in se poskušamo pogovoriti kako
               resnično oblikovati nadaljnje rešitve glede tega.</p>
               <p>Naslednji pa se je javil gospod Braniselj k besedi, potem gospod, mislim da je bil
               Matjaž<gap n="..."/> Najprej gospod Braniselj. Izvolite.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>lep pozdrav! Poglejte, kolega Mate se je potrudil, prišel je s konkretnim predlogom v
               pravem času in mislim, da je treba to spoštovati. Po vsebini se mi zdi ta zadeva,
               najmanj kar je, pravzaprav neškodljiva. In seveda, kam spada? Moje mnenje je, da
               spada ravno med človekove pravice, ker poanta je na tej strani ne pa pri notranjih
               zadevah pa neki drugi vrsti politike.  Jaz ne vidim nikakršnega razloga, da to danes ne umestimo kot amandma,
               tako kot je predlagano, in da te zadeve tudi ne izglasujemo. Jaz bom glasoval za.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Han.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Hvala lepa. Glede na to, da sem danes prvič na Kolegiju vsem lep pozdrav, tudi tebi
               predsednik. Jaz si domišljam delo, da vodja poslanske skupine predstavlja stališče
               poslancev, ki jih zastopa, in da teme, o katerih odločamo danes predebatiramo tudi v
               poslanskih skupinah. Gre za temo, za vsebino, ki je pereča, ki jo je treba vzeti z
               vso resnostjo in upam, da ne bomo tu politično se preglasovali in glasovali ali bo
               ena alineja rešila ta problem ali ne. Jaz moram reči, da se težko odločam, ker nisem
               sodeloval v pogovorih. Tudi gospod Mate, tudi zaradi tega, ker nisem bil prej, vodja
               poslanske skupine ni prišel do mene. Tako, da najmanj kar je, to lahko prestavimo na
               naslednji Kolegij, kjer bi mi seznanili tudi poslanske skupine. V naši poslanski
               skupini človekovim pravicam in enakim možnostim damo velik pomen. Ne verjamem, da
               bodo težave s tem. Vendar je pa prav, da imamo zadeve tudi pravno in zakonsko in tudi
               po Poslovniku urejene. Danes jaz ne bom glasoval za to. Bom pa, tudi kot vodja
               poslanske skupine, poklical gospoda Mateja, da tudi meni razloži in da na naslednji
               seji te zadeve izglasujemo v prid, bom rekel, predvsem vsebini. Če je gospod dr.
               Göncz na nek način pripravljen počakati do seje parlamenta, jaz mislim, da tudi če
               naredimo en predah pri tej temi ne bi smelo biti problema. Glavno je, da zadevo
               rešimo v prid in da bomo lahko te zadeve tudi obravnavali in tudi zakonsko potem
               kadarkoli o tem odločali. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Jurša.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa, predsednik, za besedo. Jaz bi soglašal s predlogom, predsednik, ki si ga
               podal. V vsakem primeru bi to prineslo k nekim bolj celovitim rešitvam. Tudi jaz
               nimam stališča poslanske skupine in bi ga z veseljem, seveda, tu zastopal. Predlagam,
               da zamaknemo, da se usedemo skupaj, da se dogovorimo. Predlog, ki ga je podal gospod
               Mate pa se mi zdi zelo v redu in bi ga tudi potem, če se seveda bomo v poslanski
               skupini tako dogovorili z veseljem podprl.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo, gospod predsednik. Nisem se nameraval oglašati pri teh zadevah,
               o katerih govorimo, vendar glede na to, da so sedaj nekatere poslanske skupin pač
               podale svoje stališče je prav, da še sam v dveh stavkih povem moje stališče glede
               tega.</p>
               <p>Poglejte, jaz že pri predlogu dr. Göncza nisem imel nobenih težav in bi z veseljem
               danes glasoval s tem, da se vendarle doda v to peto alinejo, to se pravi, da se na
               Odboru za kulturo obravnava, sedaj če že ustanavljamo ta nov odbor, pravzaprav ni nič
               narobe, če se na tem odboru obravnava tudi področje kulture in jezika avtohtonih in
               drugih etičnih skupnosti, tudi če, na kar smo bili opozorjeni, da se seveda lahko
               zgodi neko podvajanje, ker je to opredeljeno že v nekih alinejah pod Komisijo za
               Slovence po svetu. V končni fazi to ni nič narobe. Kultura jezika je tista, tudi
               naših avtohtonih skupnosti, ki še kako spada v Odbor za kulturo. Jaz pravzaprav ne
               vem kaj lahko v nadaljevanju, to se pravi pred sejo odbora, na kakšen način lahko
               drugače oblikujemo ta dodatek. Nenazadnje tudi predlog gospoda Tanka oziroma poslanca
               Mateja je tak, kjer pravzaprav nimam absolutno nobenih težav, da ne bi tega
               amandmaja, ki je bil podan, 
               danes sprejeli. Gre za tako občutljivo temo, kjer še kako spada pod komisijo za
               peticije in človekove pravice in res ne vem kaj bomo mi lahko, to se pravi če danes o
               tem ne glasujemo, dobro, saj se bomo potem o tem odločali kaj bomo s tem naredili,
               ampak ne vem kaj lahko še, glede na to, da smo slišali, da se je poslanec Mate
               potrudil, da je naredil tudi obrazložitev, vsaj glasujmo danes o tem amandmaju, to je
               moj predlog.</p>
               <p>Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Saj mislim, da ga gospod Tanko ni umaknil. Tako, da ta predlog je. Jaz sem samo želel
               še enkrat spomniti, tudi če ta predlog danes ne bo sprejet, se obvezujem, da vas bom
               povabil na skupno razpravo okrog tega vprašanja in da ga poskušamo razrešiti soglasno
               potem. Tako, da ne bi šli iz tega kolegija z občutki, da je bilo nekaj zavrnjeno ali
               sprejeto, pa bi prišlo pri tem vprašanju do delitve.</p>
               <p>Prav, zaključujem razpravo glede predlogov za spremembe odloka.</p>
               <p>Prehajamo na glasovanje oziroma odločanje o dveh predlogih. Najprej dajem na
               glasovanje predlog gospoda Tanka, ki se nanaša na spremljanje problematike na
               področju boja proti trgovini z ljudmi. Že prej sem prebral celoten tekst, kot bi se
               glasil, in vas sprašujem kdo, lahko samo za pozornost, kdo je za to, da se podpre
               predlog gospoda Tanka, ki se nanaša na trgovino z ljudmi. Kdo je za? <stage>(Državljanska
               lista - za, Slovenska demokratska stranka - za, Slovenska ljudska stranka - za, Nova
               Slovenija - za.)</stage> Kdo je proti? <stage>(Pozitivna Slovenija - proti, Socialni demokrati -
               proti.)</stage> Ugotavljam, da je<gap n="..."/> Ne? Koliko glasov je bilo zbranih? Samo trenutek.
               Ugotavljam, da so glasovi vodij poslanskih skupin, ki ste glasovale za ta predlog v
               višini 43 glasov, kar je premalo za to, da bi lahko dopolnili s to rešitvijo navedeni
               odlok. Ostajam pa pri tistem, kar sem prej napovedal.</p>
               <p>Dajem pa na glasovanje še predlog, ki sem ga podal, da se sedma alineja v 5. členu
               črta. Torej, črtamo besedilo <q>"na akte, ki posredno vplivajo na področje kulture
               in..."</q> Kdo je za črtanje sedme alineje? <stage>(Pozitivna Slovenija - za, Socialni demokrati
               - za, Državljanska lista - za, Slovenska ljudska stranka - za, DeSUS - za.)</stage> Je kdo
               proti? <stage>(Nihče.)</stage> Smo zbrali dovolj glasov, ugotavljam, da je ta predlog sprejet.</p>
               <p>Jaz se vam zahvaljujem za predloge oziroma glasovanja s katerimi smo poskušali
               dopolniti in preoblikovati ta odlok. Bi pa želel opozoriti, da v kolikor bi dosegli
               dogovor glede sestave delovnih teles, predvsem tudi vodenja delovnih teles, bilo
               možno sprejeti tudi zasedbo teh delovnih teles že na redni seji, tako da bi nekako
               apeliral, da poskušamo vsi skupaj narediti napor za to, da se ti predlogi oblikujejo
               za to, da bi lahko na redni seji imeli že novo oblikovana delovna telesa in tudi
               zasedbo v teh delovnih telesih, ker gre vendarle za področja, ki smo jih uskladili z
               zakonom o vladi in bi bilo tudi obravnavanje posameznih vprašanj enostavnejše.</p>
               <p>Hvala.</p>
               <p>S tem zaključujem to točko dnevnega reda in sicer 2. točko.</p>
               <p>Prehajamo na <title>3. TOČKO DNEVNEGA REDA - DOGOVOR O PRIPRAVI SKLICA 12. SEJE
                  DRŽAVNEGA ZBORA, KI SE BO PRIČELA 27. 3. 2013.</title>
                   Glede na to, samo trenutek,
               pri drugi točki smo glasovali samo o amandmajih. Mislim, da bi bilo potrebno
               glasovati o odloku v celoti. Se opravičujem.</p>
               <p>Predno popolnoma preidemo na obravnavo te tretje točke moram opraviti še glasovanje o
               odloku o ustanovitvi nalogah delovnih teles Državnega zbora v celoti. Vabim vas k
               sodelovanju, da se opredelite glede predloga odloka o ustanovitvi in nalogah delovnih
               teles Državnega zbora v celoti.</p>
               <p>Kdo je za? <stage>(Pozitivna Slovenija, Socialni demokrati, Državljanska lista)</stage></p>
               <p>Glasujemo o odloku v celoti. DeSUS za. Je kdo proti? Nihče. Ugotavljam, da je
               besedilo odloka na kolegiju sprejeto in bo seveda tudi uvrščeno na sejo Državnega
               zbora in s tem je dejansko izpolnjen pogoj za uvrstitev predloga odloka in spremembah
               in dopolnitvah odloka o ustanovitvah in nalogah delovnih teles na sklic seje.</p>
               <p>Uvrščene bodo tudi tiste točke, ki so <gap n="..."/> Smo pa pri tretji točki ta hip in ta odlok
               bo na sklicu 12. seje zbora. Odpiram razpravo o predlogu sklica za 12. sejo
               zbora.</p>
               <p>Tukaj vas želim opozoriti, da danes že opravlja sejo odbor za zunanjo politiko, ki se
               nanaša na zakon o ratifikaciji pristopne pogodbe Republike Slovenije v Evropsko
               unijo, tako da pričakujemo, da bo tudi ne glede na to odločitev, bo ta točka na
               dnevnem redu.</p>
               <p>Dodatno k temu gradivu bi opozoril na dejstvo, da imamo pri zakonih o spremembah in
               dopolnitvah zakona o voznikih ter zakon o motornih vozilih ter o zakonu o cestah
               ravno tako vloženo zahtevo za splošno razpravo, tako da za cel ta paket je izpolnjen
               pogoj, da se kot dodatne točke dnevnega reda uvrstijo na 12. sejo zbora.</p>
               <p>Odpiram razpravo o tem predlogu. Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Rad bi vas obvestil, da naša poslanska skupina ne bo na tej
               seji postavljala poslanskih vprašanj. Več razlogov je. Eno je, da bo od teh hearingov
               minilo nekaj dni, kar bodo imenovani novi ministri, po drugi strani pa moram iskreno
               priznati, da so bile nekatere predstavitve kandidatov izjemno šibke, izjemno slabe,
               nepopolne in brez odgovorov in ključen minister za finance je pač nekaterim obljubil,
               da bo dal odgovore čez tri mesece, kakšnega malo prej in ne vidimo popolnoma nobenih
               razlogov, da bi postavljali osebam, ki so tako nepripravljeni prišli na hearinge, še
               poslanska vprašanja.</p>
               <p>Lahko tudi kako drugače načrtujete terminsko razporeditev, časa v tem ponedeljkovem
               delu. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Za ustaljeno prakso na rednih sejah Državnega zbora bo ta točka seveda
               uvrščena in tisti, ki bodo priglasili željo po postavljanju vprašanj bodo seveda to
               možnost imeli.</p>
               <p>Želi še kdo razpravljati o sklicu 12. seje zbora?  Ugotavljam, da ne. Kot predsednik bom oblikoval sklic
               seje glede na vse izpolnjene pogoje, ki jih posamezen zakon mora imeti.</p>
               <p>Zaključujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA - TERMINSKI PROGRAM DRŽAVNEGA ZBORA ZA APRIL
                  2013.</title>
               </p>
               <p>Pri zakonih, kjer smo izglasovali skrajšane postopke, so tudi izpolnjeni pogoji, da
               se lahko uvrstijo. Torej, pri vseh tistih, kjer smo izglasovali skrajšane postopke,
               razen pri Zakonu o verski svobodi, ker pač ta sklep ni bil sprejet. Tako bo pri vseh
               ostalih to upoštevano in vključeno v ta terminski program.</p>
               <p>Želi še kdo razpravljati o terminskem programu za april? Če ne, zaključujem
               razpravo.</p>
               <p>Na glasovanje dajem sklep: Sprejme se terminski program Državnega zbora za april
               2013.</p>
               <p>Kdo je za? <stage>(Vsi.)</stage></p>
               <p>Ugotavljam, da je sklep soglasno sprejet.</p>
               <p>Prehajamo na <title>5. TOČKO DNEVNEGA REDA - OKVIRNI TERMINSKI PROGRAM DRŽAVNEGA ZBORA
                  ZA MAJ 2013.</title>
               </p>
               <p>Želi kdo razpravljati o tem terminskem programu za maj? Ugotavljam, da ne, zato
               zaključujem razpravo.</p>
               <p>Na glasovanje dajem sklep: Sprejme se okvirni terminski program Državnega zbora za
               maj 2013.</p>
               <p>Kdo je za? <stage>(Vsi.)</stage></p>
               <p>Ugotavljam, da je sklep soglasno sprejet.</p>
               <p>Prehajamo na <title>6. TOČKO DNEVNEGA REDA - PREDLOG SKLEPA O SPREMEMBI SKLEPA O
                  IMENOVANJU DELEGACIJE DRŽAVNEGA ZBORA REPUBLIKE SLOVENIJE V MEDNARODNIH
                  PARLAMENTARNIH INSTITUCIJAH TER MEDNARODNIH ORGANIZACIJAH IN MEDNARODNIH TELESIH.</title>
               </p>
               <p>Gradivo za spremembo sestave delegacije v Parlamentarni skupščini Nato je kolegiju
               predložil Odbor za zunanjo politiko in ga tudi imate v svojem gradivu za današnjo
               sejo.</p>
               <p>Odpiram razpravo o tej točki dnevnega reda. Želi kdo razpravljati? Ugotavljam, da ni
               želje po razpravi, zato jo zaključujem.</p>
               <p>Na glasovanje dajem sklep: Sprejme se Sklep o spremembi Sklepa o imenovanju
               delegacije Državnega zbora Republike Slovenije v mednarodnih parlamentarnih
               institucijah ter v mednarodnih organizacijah in mednarodnih telesih.</p>
               <p>Kdo je za? <stage>(Vsi.)</stage></p>
               <p>Ugotavljam, da je sklep soglasno sprejet.</p>
               <p>Zaključujem 6. točko dnevnega reda.</p>
               <p>Prehajamo na <title>7. TOČKO DNEVNEGA REDA - VLOGA IVE DIMIC, NADOMESTNE ČLANICE
                  DELEGACIJE DRŽAVNEGA ZBORA V PARLAMENTARNI SKUPŠČINI SVETA EVROPE IN ČLANICE
                  ODBORA ZA MIGRACIJE, BEGUNCE IN RAZSELJENE OSEBE, ZA ODOBRITEV UDELEŽBE NA
                  SESTANKU ODBORA ZA MIGRACIJE, BEGUNCE IN RAZSELJENE OSEBE 4. IN 5. APRILA 2013 V
                  RABATU V MAROKU.</title>
               </p>
               <p>Odpiram razpravo o tem predlogu. Želi kdo razpravljati? Gospod Han.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Jaz nimam nič proti, ampak glede na to, ko spremljam v zadnjem letu dni razprave o
               tem, da se gredo naši parlamentarci turizem in potujejo po Evropi in svetu, se mi zdi
               to zelo nekorektno. Državni zbor je vendar zavezan, da spoštuje tudi nekatere dobre
               prakse in da sodeluje z drugimi parlamenti ter drugimi državami. Zato bi prosil, v
               izogib tudi demagogijam, ki jih nekateri poslanci zganjajo glede zunanje politike in
               turizma, da se mogoče vendarle s predsednikom, ki bo odgovoren za zunanje zadeve
               našega parlamenta, dogovorimo in sprejmemo nek plan, nek dogovor, kako se potuje, na
               kakšen način se potuje, ne pa da bomo vse to preglasovali. Vem, da se je zadnjič
               preglasovalo neko potovanje gospoda Bevka, pa enkrat gospode iz drugih poslanskih
               skupin, da jih ne naštevam.
               Potem eni se odpovedujejo in potem nastopajo pred kamerami in rečejo, da oni so
               vendarle bolj šparovni. Tako, da jaz bi predlagal, da najdemo nek dogovor in da bomo
               imeli potem za vse enake vatle in da ne bo moč več izigravati demagogijo na tem
               področju, ker vendarle gre za državo, Državni zbor in tudi poslanci, ne da imajo
               pravico, dolžnost imajo, da gredo tudi na kakšno potovanje, ni vse turizem, kar
               nekateri želijo prikazati. Tako, da jaz bi prosil predsednik, da mogoče vendarle
               naredimo en posvet tudi na to temo in da pravila igre, bom rekel, zacementiramo in da
               so za vse enaka. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Tukaj bi dal informacijo, da pravilnik o mednarodni dejavnosti obstoja, ga
               imamo sprejetega in tudi s pravilnikom odločamo potem o predlogih, ki jih pač mora
               Kolegij sprejeti. Je pa tudi že ustaljena praksa, da se poskušamo o nekaterih
               vprašanjih predhodno dogovoriti tudi na neformalnih pogovorih z vsemi vodji
               poslanskih skupin, tako da te stvari so v teku in mislim, da bomo tudi v prihodnje
               poskušali izoblikovati tudi znotraj neformalnih posvetov rešitve, ki bi seveda šle v
               smer, da se krepi vloga Državnega zbora tudi na mednarodnem področju, kolikor je
               seveda to možno v skladu z vsemi možnostmi, ki jih imamo glede na razpoložljiva
               sredstva predvsem in to je bil nek ključni razlog, ko smo odprli razpravo o tem, da
               se vendarle dodatno preveri oziroma odloči na Kolegiju o posameznih udeležbah v
               obveznostih, ki so pač nekako razvidne iz vabil za udeležbo na posameznih
               organizacijah. Gospod Jurša je želel še besedo glede tega.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa. Sam osebno mislim, da moramo tam temeljito skrbeti v Državnem zboru imamo
               pravilnik, jaz mislim, da bi bilo dobro, da ga službe temeljito spremljajo in seveda,
               da potem ustreznim organom Državnega zbora tudi predlagajo določene rešitve. Zakaj
               gre enostavno in preprosto? Nekateri poslanci, poslanke, ki so prišli v Državni zbor
               kar precej potujejo in se mogoče koncentracija potovanj nekako oži na določeno
               skupino poslank in poslancev. Zato je v redu, da se delajo te analize in da se na tak
               način potem tudi lahko Kolegij odloča za tista potovanja, ki gredo izven Evropske
               unije. Tukaj jaz mislim, da je ključno vprašanje, da ne bom rekel, da je vseeno več v
               luftu kot pa na zemlji.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Naj mogoče še enkrat ponovim, da dejansko službe opravljajo analizo vseh teh
               potovanj, tako da se bomo lahko tudi v nekem trenutku, ko se za to dogovorimo lahko
               seznanili s trenutnim stanjem udeležb na posameznih srečanjih. Tako, da je to
               resnično aktivnost, ki je v teku in bodo vsi ti podatki izjemno dobrodošli zato, kako
               bomo oblikovali naša stališča glede tega vprašanja pri delovanju Državnega zbora o
               prihodnosti. Mag. Matej Tonin je želel še besedo glede tega. Izvolite.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Ker je kolega Han imel, sem ga mogoče hotel samo opozoriti, da obstaja pravilnik o
               mednarodnih dejavnostih in tam notri piše lepo, da o vseh poteh izven Evrope odloča
               ta Kolegij. In sam zaradi tega, ne zaradi lepšega, ampak zaradi te določbe pravilnika
               se je ta vloga znašla na Kolegiju in na Kolegiju smo zato, da odločamo. Vloga je bila
               pripravljena, notri je obrazloženo, zakaj bi ta pot bila upravičena. Vsakdo si je
               imel priložnost to stvar prebrati. Če pa pogledate preteklost dosedanjih odločitev pa
               lahko vidite, da nekaterim poslancem, tudi tistim, ki tukaj sedijo, so se te poti
               izven Evrope odobrile, nekaterim pač ne. In določene stvari so bile že prej usklajene
               in so se umaknile, določene stvari so se pa vendarle potrdile, ker je očitno Kolegij
               ocenil, da je to smiselno, zaradi mednarodne dejavnosti tega Državnega zbora. Nič
               drugega.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Braniselj.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Hvala predsednik.  Če že
               moramo tem odločati oziroma jaz osebno in naša poslanska skuina, seveda predvsem
               pričakujemo iz tega, da bomo naredili pri takšnih zadevah eno enostavno <q>"cost
               benefit"</q> analizo, predvsem je poudarek na <q>"benefit"</q>, na tem delu. Glede stroškov so
               pravzaprav po eni strani tudi zanemarljivi. Predvsem pa je tukaj priložnost za neko
               dodano vrednost za ta naš parlament in za promocijo. In v tem delu jaz vidim tisti
               segment ali je zadeva smiselna ali upravičena, da se mi takšne stvari udeležimo. Če
               že gremo, potem pričakujem, da damo neko dodano vrednost, da se naš parlament
               promovira. In če že pogledam jaz to gradivo, moram reči, da tukaj nimamo kakšne
               dodane vrednosti, razen mogoče glasovanja. Nimamo nekih prispevkov in tudi v
               preteklosti sem jaz pogrešal aktivno vlogo naših poslancev, ponekod, ne povsod, v teh
               naših potovanjih v tujino. Res je, pravilno je, da smo, čudaško bi bilo, da nismo
               člani teh inštitucij teh parlamentarnih povezav. Je pa, glede na to, da smo majhna
               država, tukaj idealna priložnost, da se promoviramo, da damo neko dodano vrednost, da
               damo nek pečat. Zdaj, da gremo pa samo glasovati, pa mislim, da če bo glasovanje
               100:0 je lahko tudi 99:0, če se slikovito izrazim.</p>
               <p>Jaz bi mogoče tukaj pričakoval en preboj. Ta trenutek pa, če mene boste drugače
               prepričali, bom jaz glasoval proti.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Besedo je želel še podpredsednik gospod Jakob Presečnik. Izvolite.</p>
            </sp>
            <sp who="SDT6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa.</p>
               <p>Če mi dovolite, bi se vključil samo toliko, da v gre v tem primeru za parlamentarno
               skupščino Sveta Evrope in za odbore, ki so v zvezi s tem. Jaz moram pri tem
               poudariti, da smo večkrat, da slovenski predstavniki v tej parlamentarni skupščini
               večkrat v raznih statistikah, in sicer kritizirani, da se premalo naši predstavniki
               udeležujejo vseh teh in zasedanja, ki je 4-krat letno in sej posameznih odborov.
               Zdaj, da je to v Maroku je zaradi tega, ker je Maroko dobil status partnerja za
               demokracijo, in kot mi je kolegica malo prej povedala, se tudi zavzema za to, da bo
               pridružena članica, tako kot so nekatere druge države. In zaradi tega je očitno zdaj
               v tem obdobju malo več oziroma par sej nekaterih odborov se vrši v Maroku. To je
               seveda razlog zakaj je ta seja tega odbora za migracije, begunce in razseljene osebe
               v Maroku. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala tudi vam. K besedi se je priglasila še podpredsednica gospa Romana Tomc.
               Izvolite.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Hvala lepa. Še jaz želim tukaj eno obrazložitev oziroma dodatno besedo dati kot vodja
               delegacije slovenske v parlamentarno skupščino Evrope in tudi kot udeleženka pred
               nedavnim političnega odbora tu ravno tako v Maroku. Načeloma so vsi ti sestanki, ki
               se nanašajo na parlamentarno skupščino Evrope ali v Parizu ali v Strasbourgu. Moram
               reči, da naša delegacija je sestavljena iz treh članov in treh nadomestnih članov in
               moramo pokrivati številne odbore in tako kot je že kolega rekel 4-krat na leto po en
               teden generalnega zasedanja parlamentarne skupščine. Ob tem naj omenim, da je to
               precej naporno in da mnogokrat zelo težko vse te obveznosti pokrijemo. Glede naših
               nastopov je pa tako. Če bi bile te odločitve kolikokrat bomo nastopali odvisne samo
               od nas, bi nastopali večkrat. 
               Mi moramo gledati na to v katerih odborih smo in tudi v katerih političnih skupinah
               smo. In te politične skupine potem določajo poročevalce na plenarnih sejah in tudi na
               odborih. </p>
               <p>Jaz mislim, da naša največja dodana vrednost ni niti v samem glasovanju tam, ker
               vendarle nas je tako zelo veliko in večje države nas tudi lahko preglasujejo. Naša
               dodana vrednost je v tem, da smo tam. Da smo tam in je to tudi naša obveznost. Ker,
               seveda če nismo na teh, bom rekla bolj neformalnih srečanjih med pavzami, med kosili,
               vi dobro veste kako to poteka, tam se pravzaprav lahko tudi država kot takšna
               predstavi. Jaz sem recimo, čisto konkretno vam povem, moje največje delo je bilo
               odpravljeno s tem, da sem vsem kolegom širom po Evropi iz političnega odbora, to so
               zelo pomembne osebe v njihovih državah, razlagala kako poteka menjava vlade v
               Sloveniji. Kdo bo tvoril koalicijo kdo so neke stranke, ki tvorijo koalicijo, kam po
               politični plati pripadajo in tako naprej. To je bila recimo debata enega večera. Jaz
               mislim, da je v tem naša dodana vrednost in da če že smo kot država se odločili, da
               bomo člani v nekih institucijah, potem moramo to jemati resno. Mi moramo vnaprej
               vedeti kakšne obveznosti iz tega sledijo in se moramo takrat, ko se odločamo o
               članstvu zavedati teh obveznosti in se opredeliti ali jih sprejemamo ali ne. Ne pa da
               se nekam včlanimo potem pa po navdihu hodimo na ene sestanke, na ene pa ne.</p>
               <p>Tako da, mislim da mora biti resnost od vsega začetka. Zato absolutno ta, bom rekla,
               udeležba kolegice Ive Dimic na temu odboru podpiram.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Jani Möderndorfer je želel se mi zdi besedo prej? Izvolite.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Jaz sem že zadnjič rekel, da res protestiram, da že praktično zadnjih šest kolegijev
               predsednika Državnega zbora non stop razpravljamo samo o teh mednarodnih potovanjih,
               udeležbah in če boste zavrteli posnetke nazaj ali pa magnetograme boste videli, da to
               je res neverjetno. Posamezne politične opcije so enkrat za enkrat pa proti. Tako da v
               različnih primerih, recimo za članstvo so proti, za mednarodno sodelovanje so za,
               odvisno je kdo govori, kdaj kdo gre in od tega je žal odvisno vse, kar se dogaja
               tukaj.</p>
               <p>Jaz bom seveda pristaš, da to izgine iz dnevnega reda kolegijev predsednika Državnega
               zbora. Sem pristaš da spremenimo pravilnik in da se nehamo o tem pogovarjati zato,
               ker je zelo krivično in ne fer, da se pogovarjamo v resnici zgolj o stroških ne pa o
               vsebini in namenu. In to sem povedal že večkrat in sem protestiral takrat, ko smo to
               sprejemali. Sem pa seveda za to, da se določene stvari pa omejijo, ker misli da vse
               pa je praksa da pa ni praktično.</p>
               <p>Ampak žal, se bojim, da se o tem pogovarjamo tisti, ki se v resnici vsak dan ne
               ukvarjamo s to problematiko. Imamo za to OZP-je, v OZP-ju vodijo neke določene
               politike okoli tega in bi nas v resnici morali samo s tem seznanjati, zato da v nekem
               določenem trenutku lahko bodisi ali reagiramo ne pa da tukaj odločamo o tem, da
               gremo. In roko na srce, če bomo potegnili črto razlog da o tem razpravljamo na
               kolegiju predsednika državnega zbora so izključno in samo stroški. In nič drugega. Ne
               ali je to smiselno ali ni smiselno.</p>
               <p>Zato vam že zdaj povem, ker se je na temu kolegiju predsednika državnega zbora
               glasovalo enkrat za, enkrat proti enkrat za<gap n="..."/> Dokler se to ne spremeni sem jaz
               proti. Mogoče nas bo to prisilo da to umaknemo iz dnevnega reda.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>No v dodatno informacijo, če lahko povem k vsemu temu<gap n="..."/> Jaz sem imel že kar nekaj
               pogovorov tudi s predsednikom Odbora za zunanjo politiko in sva šla čez vse te teme.
               Mi imamo tudi konkretno podane že predloge za spremembo pravilnika o mednarodni
               dejavnosti, tako da mogoče bi bilo kljub vsemu bolje, da če razmišljate o tem, da je
               potrebna sprememba, da poskušate oblikovati, v kateri točki bi se ta pravilnik lahko
               spremenil in naredimo potem eno razpravo glede tega. Dejstvo pa je, da ni dobro, tudi
               moje mnenje je takšno,  da se
               odločamo včasih zelo zaradi tega, ker nekomu enkrat nismo odobrili, zdaj pa zato jaz
               ne bom glasoval, ker je pač takrat bilo tako izglasovano. To ni dobro. Tako, da
               zagotovo bomo o tem opravili razpravo na enem takem posvetu in lahko vas tudi
               obvestim, da s strani vseh tistih institucij, kjer smo tudi uradno izstopili že v tem
               mandatu, dobivamo odziv teh institucij in nas prosijo nekako k dodatnemu premisleku o
               že sprejeti odločitvi. Tako, da tem, zato da se sestanemo glede oblikovanja
               pravilnikov o mednarodni dejavnosti je že kar nekaj predlaganih. Če pa imate dodatne
               predloge, bi vas pa res prosil tudi, da to poskušate oblikovati in bi potem naredili
               en posvet skupaj, predvsem tudi z odborom za zunanjo politiko in mogoče tudi
               ostalimi, ki predsedujejo in vodijo posamezne delegacije za udeležbo na posameznih
               institucijah, da opravimo še enkrat eno, upam si reči, poglobljeno razpravo o tej
               temi in o tem delovanju Državnega zbora.</p>
               <p>Ta hip smo pa seveda pri tem, da odločimo o udeležbi gospe Ive Dimic na sestanku
               Odbora za migracije, begunce in razseljene osebe. Na parlamentarni skupščini Sveta
               Evrope, ki bo 4. in 5. aprila 2013, v Rabatu, Maroko. Želi še kdo razpravljati glede
               te odločitve? V kolikor ne, zaključujem razpravo. In dajem na glasovanje sklep:
               Kolegij soglaša z udeležbo poslanke Ive Dimic na sestanku Odbora za migracije,
               begunce in razseljene osebe parlamentarne skupščine Sveta Evrope, 4. in 5. aprila
               2013 v Rabatu v Maroku.</p>
               <p>Kdo je za? <stage>(SDS, SLS, NSi, Narodni skupnosti.)</stage> Kdo je proti? <stage>(Nihče.)</stage></p>
               <p>Koliko glasov smo izbrali? Mislim, da ne dovolj. Tako, da ugotavljam, da ni dano
               soglasje Kolegija za udeležbo gospe Ive Dimic na sestanku v parlamentarne skupščine
               Sveta Evrope.</p>
               <p>S tem zaključujem 7. točko dnevnega reda.</p>
               <p>Prehajamo na <title>8. TOČKO DNEVNEGA REDA - RAZNO.</title> Sicer za obravnavo pri tej
               točki nisem prejel predlogov, tako da tudi s to ugotovitvijo zaključujem razpravo pri
               8. točki in s tem tudi sejo Kolegija. Hvala. <stage type="time">Seja je bila končana 20. marca 2013
                  ob 11.15.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZG-nujna-8-2012-04-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C09F316C3A887C62C1257D1F005A5C0C</idno>
               <idno type="custom" subtype="day">0426721AA8865F0AC12579EC003A8958</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=0426721AA8865F0AC12579EC003A8958</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZG-nujna-8-2012-04-25.OZG" n="8">
               <name>nujna seja</name>
               <date when="2012-04-25"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZG-nujna-8-2012-04-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZG-nujna-8-2012-04-25.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA GOSPODARSTVO</stage>
            <stage type="session">8. nujna seja</stage>
            <stage type="date">(25. april 2012)</stage>
            <stage type="chairman">Sejo je vodil mag. Stanko Stepišnik, podpredsednik Odbora za gospodarstvo. </stage>
            <stage type="time">Seja se je pričela ob 11.30 uri. </stage>


            <sp xml:id="SDT6-OZG-nujna-8-2012-04-25.sp1">

               <speaker>PODPREDSEDNIK MAG. STANKO STEPIŠNIK:</speaker>

               <p>Pričenjamo 8. nujno sejo Odbora za gospodarstvo. Obveščam vse članice in člane
               odbora, prvič vodim, oprostite, če bom kaj napačno začel, tako da... Vse članice in
               člane odbora, vabljene ter ostale prisotne lepo pozdravljam. Obveščam vas, da so
               zadržani in se seje ne morejo udeležiti naslednje članice in člani odbora: Romana
               Tomc, zaenkrat imamo samo to. Drugo ni. S sklicem seje ste prejeli naslednji dnevni
               red seje odbora.</p>
               <p>Prvič, predlog rebalansa proračuna Republike Slovenije za leto 2012. Kot ste bili
               obveščeni z dopisom z dne 24. 4. 2012, sem o sklicu seje odbora predlagala razširitev
               dnevnega reda z obravnavo naslednje točke dnevnega reda. To je pač zapisal prejšnji
               predsednik, jaz sem podpredsednik, ampak bom tako prebral kot piše. Zakon za
               uravnoteženje javnih financ, nujni postopek. Odbor bo predlog zakona obravnaval kot
               zainteresirano delovno telo. Matično delovno telo je Odbor za finance in monetarno
               politiko. Prehajamo na odločanje o predlogu za razširitev. Želi kdo besedo v imenu
               poslanske skupine? Če ne, glasujemo.</p>
               <p>Kdo je za? <stage>(10 članov.)</stage> Je kdo proti? <stage>(1 član.)</stage></p>
               <p>Ugotavljam, da je predlog za razširitev dnevnega reda seje z 2. točko sprejet in s
               tem dnevni red določen.</p>
               <p>Prehajamo na obravnavo <title>1. TOČKE DNEVNEGA REDA - TO JE NA PREDLOG REBALANSA
                  PRORAČUNA REPUBLIKE SLOVENIJE ZA LETO 2012.</title> K tej točki smo povabili
               Ministrstvo za gospodarski razvoj in tehnologijo, Ministrstvo za finance, Gospodarsko
               zbornico Slovenije, Obrtno podjetniško zbornico Slovenije, Trgovinsko zbornico
               Slovenije, Urad predsednika republike, Skupnost občin Slovenije, Združenje občin
               Slovenije in Civilno iniciativo za družino in pravice otrok na njihov pisni predlog.
               Gradivo k tej točki dnevnega reda je bilo objavljeno na spletni strani Državnega
               zbora in sicer: predlog rebalansa proračuna v Poročevalcu z dne 6. 4. 2012, mnenje
               Sodnega sveta z dne 17. 4. 2012 in dopis Poziv za podporo znanosti in tehnološkega
               razvoja z dne 11. 4. 2012. Preden bi prišli na obravnavo bi vas opozoril, da odbor
               obravnava Predlog rebalansa proračuna kot zainteresirano delovno telo z vidika svojih
               pristojnosti. Odbor lahko vloži amandmaje samo k tistim podprogramom pri določenih
               neposrednih uporabnikih iz državnega proračuna, ki zadevajo njegovo področje. Pri
               čemer se lahko predlog za
               spremembo izdatkov na tem področju uravnoteži s predlogom za spremembo izdatkov na
               drugem področju. Besedo dajem predstavniku Ministrstva za gospodarski razvoj in
               tehnologijo ministru mag. Radovanu Žerjavu.</p>
            </sp>
            <sp xml:id="SDT6-OZG-nujna-8-2012-04-25.sp2">

               <speaker>MAG. RADOVAN ŽERJAV:</speaker>

               <p>Hvala lepa za besedo. Jaz predlagam, predsedujoči, da morda nekaj uvodnih besed na
               splošni del, morda poda Ministrstvo za finance in se potem naknadno še vključi
               Ministrstvo za gospodarski razvoj in tehnologijo. Novi predsedujoči.</p>
            </sp>
            <sp xml:id="SDT6-OZG-nujna-8-2012-04-25.sp3">

               <speaker>PREDSEDNIK MATJAŽ HAN:</speaker>

               <p>Da vas malo pod kontrolo...</p>
            </sp>
            <sp xml:id="SDT6-OZG-nujna-8-2012-04-25.sp4">

               <speaker>MAG. RADOVAN ŽERJAV:</speaker>

               <p>Lahko tako naredimo?</p>
            </sp>
            <sp xml:id="SDT6-OZG-nujna-8-2012-04-25.sp5">

               <speaker>PREDSEDNIK MATJAŽ HAN:</speaker>

               <p>Izvoli.</p>
            </sp>
            <sp xml:id="SDT6-OZG-nujna-8-2012-04-25.sp6">

               <speaker>ALEŠ ŽIVKOVIČ:</speaker>

               <p>Mogoče za začetek nekaj besed glede proračuna za leto 2012 in razlogov za sprejem
               rebalansa oziroma razlogov za potrebo za sprejem samega rebalansa. Potrebno je
               omeniti, da je bil proračun za leto 2012 sprejet in pripravljen v mesecu novembru
               leta 2010 se pravi v bistveno drugih gospodarskih in javnofinančnih okoliščinah in da
               so razlogi za rebalans tega proračuna predvsem nerealno načrtovani odhodki in
               optimistično ocenjeni prihodki, ki so bili upoštevani v samem proračunu. Sprejeti
               proračun za leto 2012 zato predvideva prihodke v višini 8,7 milijard evrov, pri čemer
               je potrebno poudariti, da novelirana napoved prihodkov za letošnje leto s strani
               UMAR-ja, predvideva za približno 7,9 milijard evrov prihodkov, kar je približno 0,8
               milijarde manj kot je bilo predvideno s sedaj veljavnim proračunom. Na drugi strani
               so bili odhodki predvideni v višini 10,1 milijarde evrov in s tem proračunski
               primanjkljaj v višini 1,4 milijarde evrov. Primanjkljaj bi tako znašal 3,6 % BDP.</p>
               <p>V primeru nespremenjenih odhodkov bi glede na prihodke oziroma glede na spremembo
               trendov na prihodkovni strani, tako primanjkljaj za leto 2000 znašal preko 2,2
               milijardi evrov oziroma bi presegel 6 % BDP. Primanjkljaj sektorja države je v letu
               2011 znašal 6,4 % BDP. Hkrati pa z visokim primanjkljajem prav tako narašča tudi dolg
               sektorja države. Cilji vlade za leto 2012 so, da z rebalansom proračuna doseže
               znižanje primanjkljaja v letu 2012 na 3 %. Za dosego tega cilja pa je potrebno
               znižati skupni obseg proračunskih odhodkov na raven okoli 9 milijard evrov oziroma za
               1,1 milijarde evrov glede na letošnji proračun. Morda bi omenil, da je s tem oziroma
               da naj bi bilo s tem tudi omogočeno nadaljnje nižanje primanjkljaj izpod 3 % BDP v
               letu 2013, saj se je Slovenija decembra leta 2009 znašla v postopku presežnega
               primanjkljaja, zato mora skladno z zahtevami Evropske unije znižati primanjkljaj na
               pod 3 % BDP. Glede na realizacijo preteklega leta rebalans predvideva 3,7 % nižanje
               odhodkov.</p>
               <p>Uravnoteženje javnih financ na odhodkovni strani sloni predvsem na treh generalnih
               področjih in sicer notranjem varčevanju, prilagoditvah delovanja javnega sektorja in
               prilagoditvah pri programih in politikah. Pri tem pa ukrepi obsegajo tako
               horizontalne kot vertikalne ukrepe, horizontalne, misleč na ukrepe, ki bodo zadeli
               dejansko celoten javni sektor, se pravi, plačna politika in podobno. In vertikalne,
               ki zadevajo posamezen resor.</p>
               <p>Z vidika zagotavljanja stabilnega makroekonomskega okolja je glede na nevedno po
               našem mnenju pač rebalans proračuna potreben, potreben pa je tudi za prvi pričetek
               konsolidacije javnih financ v letu 2012 in kasneje v letu 2013. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp7">

               <speaker>PREDSEDNIK MATJAŽ HAN:</speaker>

               <p>Hvala lepa državni sekretar na Ministrstvu za finance.  Minister, izvolite.</p>
            </sp>
            <sp xml:id="SDT6-OZG-nujna-8-2012-04-25.sp8">

               <speaker>MAG. RADOVAN ŽERJAV:</speaker>

               <p>Hvala lepa za besedo. Spoštovane poslanke in poslanci. Pred Vlado, ki je nedolgo tega
               prevzela vodenje te države je v relativno kratkem času bila seveda zelo zelo zahtevna
               naloga. Naloga pripraviti rebalans proračuna za leto 2012, ob dejstvu, da smo
               praktično že v mesecu aprilu imeli nenormalno kratek čas za to pripravo, ob vedenju,
               daje javnofinančna situacija proračuna in tudi sicer grozljivo grozljivo težka. Zato
               smo morda pri sami pripravi rebalansa, govorim seveda generalno, ubrali nekoliko
               drugačno pot, kot je bilo vedno pravilo do sedaj, namreč da smo ta rebalans
               pripravili od zgoraj navzdol in ne od spodaj navzgor. Kaj to pomeni? To pomeni, da
               smo si postavili jasne cilje, ki jih moramo zasledovati, skratka postavili okvir
               znotraj katerega se lahko gibljemo, seveda zaradi tega, da ostanemo v tistem ključnem
               cilju, ki je bil postavljen, to pa pomeni tri odstotni primanjkljaj v letu 2012 in
               seveda z jasnim pogledom do leta 2015, ko želimo uravnovesiti javne finance. To
               pomeni, da bi trošili toliko kot ustvarimo oziroma da bi bili prihodki in odhodki v
               državnem proračunu na nek način uravnovešeni. To pomeni, iz tega naslova je vsako
               ministrstvo dobilo svoj okvir, svojo možnost porabe sredstev znotraj katerih smo se
               pač po posameznih ministrstvih morali znajti. Mislim, da je to pravi način priprave
               proračuna, namreč praksa govori o tem, da v nasprotnem primeru, ko vsi proračunski
               porabniki povedo svoje želje in se to sešteje, se sešteje v zgodbe, ki niso dobre.
               Ponavadi izračuni kažejo, da je potem seveda poraba bistveno bistveno večja od
               prihodkov, kar pa je v tem trenutku nevzdržno. Torej, glede na ta dejstva smo se
               morali prilagoditi tudi na Ministrstvu za gospodarstvo. Jaz sem že nekajkrat dejal,
               da bi bil bistveno bolj vesel, če bi ta proračun, namenjen za Ministrstvo za
               gospodarski razvoj in tehnologijo bil bistveno višji. Bil bi zelo vesel, da bi lahko
               za nekatere inštrumente, za nekatere postavke, ki so v proračunu imel na razpolago
               več denarja. Ampak realnost je pač takšna, da tega ni in je potrebno z
               razpoložljivimi sredstvi, ki jih imamo na voljo narediti maksimum in morda več, kot
               bi to storili sicer.</p>
               <p>V proračunu za leto 2012, ki je pred nami na mizi je za Ministrstvo za gospodarski
               razvoj in tehnologijo predvidenih približno 327 milijonov evrov. In kar se mi zdi
               ključno in pomembno je to, da je za politiko podjetništva in konkurenčnosti od tega
               namenjenih 230 milijonov evrov. Naj tukaj v uvodu takoj poudarim še eno pomembno
               dejstvo, ko govorimo o teh številkah, in sicer da se je Vlada odločila pri
               gospodarski politiki postaviti horizontalne ukrepe pred vertikalne ukrepe oziroma
               drugače rečeno, da vzpodbujamo horizontalne ukrepe na račun vertikalnih ukrepov. In
               je potrebno iz tega razloga, po moji oceni, povsem upravičeno, tem 230 milijonom
               prišteti še tistih 150 milijonov, ki so predvideni, govorim o okrogli številki, ki so
               predvideni za  finančno
               razbremenitev slovenskega gospodarstva oziroma za ustvarjanje konkurenčnejšega
               poslovnega okolja, ki sicer ni vodeno po šifro Ministrstva za gospodarski razvoj in
               tehnologijo, ampak je vodeno pod šifro Ministrstva za finance, ampak zame kot
               ministra za gospodarstvo to ni pomembno. Ni pomemben prestiž katero ministrstvo ima
               ukrepe, sedaj ali je to Ministrstvo za finance ali Ministrstvo za gospodarstvo.
               Strinjam se s tem, da je ta politika prava, da je ta korak v pravo smer. Jo osebno
               tudi podpiram kot podpredsednik Vlade in nekdo, ki je zadolžen za koordiniranje
               ministrstev, ki so vezana tako ali drugače na gospodarstvo. Torej, da v prvem koraku,
               ob tem, da je seveda ključna naloga uravnovešenje javnih financ, da vendarle ob tej
               težki nalogi uravnovešenja javnih financ vendarle zagotovimo znotraj proračuna nekaj
               sredstev za ustvarjanje konkurenčnejšega poslovnega okolja z ukrepi, ki ste jih
               pravzaprav v Državnem zboru že obravnavali, do katerih so seveda različna mnenja,
               različni pogledi. Sam kot minister za gospodarski razvoj in tehnologijo mislim, da je
               to korak v pravo smer, da so to predvsem pravi signali tako za gospodarske subjekte v
               Sloveniji, kot tudi za tiste, bom rekel, subjekte, ki bi morebiti bili zainteresirani
               investirati v Slovenijo. Je pa ključno, in to smo tudi zelo jasno identificirali in
               javno povedali, da sta dva potenciala, ki jih je potrebno maksimalno izkoristiti v
               smeri višanja gospodarske rasti. In to so, kot sem omenil, tuje neposredne
               investicije na eni strani in črpanje evropskih sredstev na drugi strani. Če pogledate
               posamezne številke znotraj proračuna, jaz o njih kaj dosti ne bom govoril, ker si
               zagotovo to lahko pogledate in imate tabele oziroma proračun na mizi. Lahko vidite,
               da je poudarek na črpanju evropskih sredstev velik. Če govorim generalno je
               predvidenih suma sumarum v rebalansu približno 800 milijonov, govorim v vsoti, za
               črpanje evropskih sredstev, kjer je vključena lastna udeležba in evropska sredstva.
               Poleg tega pa predvidena tista zlata rezerva v višini približno 100 milijonov za
               morebitna dodatna, namenjena kot lastno udeležbo za morebitna dodatna črpanja
               evropskih sredstev.</p>
               <p>Kar se mi zdi pomembno izpostaviti, vendarle smo zagotovili, ko govorimo o tem
               regionalnem razvoju, nespremenjena sredstva na postavki, ki govori o sofinanciranju
               črpanja sredstev za občine. Torej, tako imenovani 21. člen, ker se nam zdi pomembno,
               da vendarle občine v katerih se investicije kot take veliko hitreje in veliko lažje
               odvijejo, praviloma pa tudi investicije v katerih se sredstva, po moji oceni, veliko
               bolj ekonomično porabijo, da tu ne gremo z nekaterimi restrikcijami, tudi v duhu
               spodbujanja potrošnje.</p>
               <p>Verjamem, da bo v toku razprave veliko vprašanj zakaj postavka tu manjša, zakaj je
               postavka tam manjša. Že naprej
               bom povedal. Vprašanje je, s čim in kaj se primerjamo. Če se bomo primerjali s
               proračunom, sprejetim, ki v tem trenutku velja 2012, 2011, lahko seveda rečem, da se
               primerjamo z nečem, česar pravzaprav ni. Po mojem je prava primerjava in to edina
               primerjava z letom 2008, takrat, ko so bili prihodki in odhodki približno izravnani,
               in če se primerjamo s tistim letom, lahko ugotovimo, da bistvenih razlik ni. Če pa se
               primerjamo z letom, kjer je bila potrošnja za približno 2 milijardi oziroma tako kot
               je bilo rečeno, za leto 2011, kjer je bila potrošnja za cca. 2,3 milijarde višja kot
               je bilo ustvarjenega, potem pa so seveda ti indeksi grozljivi. Ampak pravim, da se je
               potrebno prilagoditi zmožnostim, ki jih imamo in k temu pač morajo v svojih deležih
               prispevati vsi proračunski porabniki in tako je tudi v primeru specialnega, da temu
               tako rečem, oziroma dela proračuna, ki je vezan na Ministrstvo za gospodarski razvoj
               in tehnologijo. Morda bi tukaj zaključil, pa v nadaljevanju z veseljem odgovarjam na
               vprašanja. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp9">

               <speaker>PREDSEDNIK MATJAŽ HAN:</speaker>

               <p>Lepa hvala minister. Kot po navadi, če želi še kdo od vabljenih besedo.</p>
               <p>Preden pa dam besedo, naj povem, da gospo Romano Tomc, ki je članica našega odbora,
               danes nadomešča gospod Dragutin Mate iz Poslanske skupine SDS in ga lepo
               pozdravljam.</p>
               <p>Gospe in gospodje, izvolite. Vabljeni najprej.</p>
               <p>Alenka, izvoli.</p>
            </sp>
            <sp xml:id="SDT6-OZG-nujna-8-2012-04-25.sp10">

               <speaker>ALENKA AVBERŠEK:</speaker>

               <p>Lepo pozdravljeni! Tole je malce sicer drugače. Jaz običajno počakam, da poslanci
               povedo svoje, pa potem smo mi na vrsti, ampak nič hudega.</p>
               <p>V zvezi...</p>
            </sp>
            <sp xml:id="SDT6-OZG-nujna-8-2012-04-25.sp11">

               <speaker>PREDSEDNIK MATJAŽ HAN:</speaker>

               <p>To boste imela še možnost.</p>
            </sp>
            <sp xml:id="SDT6-OZG-nujna-8-2012-04-25.sp12">

               <speaker>ALENKA AVBERŠEK:</speaker>

               <p>Ja, ja. Jaz bi neka zadev izpostavila, ki mislim, da so za razpravo in ne nazadnje
               tudi za sprejemanje proračuna interventnega zakona pomembni. Situacija zaradi katere
               smo prisiljeni, primorani sprejemati rebalans proračuna je ne samo kratkoročna, ampak
               je tudi dolgoročnejša, kot si lahko nekateri predstavljajo. Krčenje nekaterih trgov,
               gotovih izdelkov, recimo bele tehnike, avtomobilske industrije je dejstvo, ki bo
               prispeval k temu, da ob tem, ko se nam še nadalje razsipa trg investicij, ko vemo kaj
               se dogaja v gradbeništvu, v glavnem v vseh tistih sektorjih, ki prispevajo k
               strukturi in rasti BDP ali pa padanju, kažejo na to, da je res potrebno ne samo v
               številkah, ampak tudi sicer se pogovarjati o tem, da se poraba v javnem sektorju
               prilagaja tistemu kar je gospodarstvo sposobno ustvarjati danes in v prihodnje. Vse
               dejavnosti s katerimi smo diskutirali predlagane varčevalne ukrepe, podpirajo ukrepe,
               ampak vendarle s primernim poudarkom, ne zgolj linearno, ampak premišljeno, ne v vseh
               sektorjih enako, ker ni povsod enako stanje. Poudarjamo tudi, da je kljub tem
               varčevalnim ukrepom potrebno ohraniti vzvode za rast in razvoj, pri tem pa posebej
               poudarjamo, da ti ukrepi naj ne zažirajo v substanco določenih sektorjev v javnem
               sektorju. Ne govorim sedaj o zasebnem. Zgolj uravnoteženost javnofinančnih prihodkov
               in odhodkov ni dovolj, je potrebna, ampak ni dovolj. Organiziranje procesov, ki je
               tudi sestavni del varčevalnih ukrepov, je potrebno, ampak vendarle, urediti in
               nastaviti jih je treba tako, da bodo procesi ostali neprekinjeni tam kjer so tekli
               doslej relativno dobro, da bomo kos odpraviti tiste bariere zaradi katerih se soočamo
               s tem oziroma želimo  ohraniti
               in privabiti domač in tuj kapital. V situaciji v kakšni smo, rabimo obojega. Nemogoča
               zakonodaja, prostorsko umeščanje itn., vse te zgodbe poznamo. Niso predmet rebalansa,
               ampak vemo, da jih imamo v ozadju pri tem, ko uvajamo linearne ukrepe, pri tem, ko
               premeščamo, zaposlujemo in odpuščamo zaposlene. Do tega bo nedvomno prišlo. Med
               varčevalnimi ukrepi, ko gledamo strukturo z očmi gospodarstva, pa recimo primerjamo
               zniževanje javnih odhodkov na določenih politikah vezano na proračun 2012, pa je res
               verjetno bolj pošteno gledati na proračun za leto 2011, pa kakorkoli gledamo, je tudi
               ta rebalans usmerjen v ohranjanje tistega kar vseskozi izpostavljamo in želimo, da
               ostane, socialne države. Zaradi tega, ker se 10% v bistvu sredstev se povečuje. Na
               račun tistega kar pa prizadene neposredno tudi gospodarstvo, so pa investicije in
               tudi tisto kar zadene znanost, znanje in kulturo, tam so pa številke enormne. Na
               letnem nivoju za investicije 43% manj, skoraj 45% v čemer je seveda tudi tisti cel,
               ki zadeva okoljsko politiko. Želimo si, da bi ukrepi, ki so gotovo nujni, da bi
               vendarle ohranili en del tistega zagona s katerim lahko okrepimo domače gospodarstvo
               malo in večje, s tem, da tista ocena 0,9% padanja BDP v letu 2012 ne bo bistveno
               nižja. Sprašujemo se kaj je razlog za 160 milijonov manj predvidenih prihodkov iz EU
               sredstev. Gotovo imate ustrezne odgovore za to. Bojimo se, da je razlog v temu, da
               nimamo dovolj pripravljenih projektov. Gre zlasti za kohezijska sredstva. In če je
               med varčevalnimi ukrepi za 50 milijonov manjšamo sredstva za pripravo načrtov,
               sprašujemo ali je to primeren ukrep? Ali nas ne bo tepel čez leto ali dve, ko bomo
               bolj sposobni investirati, pa zopet ne bo pripravljenih projektov. In še nekaj. Ko se
               pogovarjamo o varčevalnih ukrepih, se pogovarjamo recimo tudi o konkretno, to
               sprašujem, ali računamo prav, da zaradi tega, ker manjka dovolj virov sredstev za
               lastno udeležbo za evropska sredstva, da se prekinjajo že sklenjene pogodbe, da se
               podaljšujejo izplačila, kar neposredno prizadeva gospodarstvo. Konkretno tiste, ki
               imajo sklenjene pogodbe za mlade raziskovalce in še katere druge. Iz samega rebalansa
               se to neposredno ne vidi, ampak če prihranke na letnem nivoju, tam kjer vemo, da gre
               za neko mesečno dinamiko, delimo z dva in primerjamo polletni znesek s prihranki
               varčevalnih ukrepov, potem vidimo, da je v nekaterih segmentih za nadaljevanje
               določenih programov ostane nič denarja. Mi nimamo pripravljenega predloga za amandma,
               ampak sprašujemo ali gledamo številke prav in interpretiramo informacija, ki jih
               dobivamo iz gospodarstva. Toliko za enkrat. Hvala. Še nekaj. Med številkami, ki jih
               je omenil tudi gospod minister, kjer se večajo sredstva za podjetništvo konkurenčnost
               in tehnološki razvoj, je tudi nam padla v oči številka, da se edino spodbujanje na
               regionalni ravni sredstva povečujejo za 21 milijonov. Ne gremo se sedaj tistega, če
               jaz nimam, tudi tebi ne gre, ampak se pa sprašujemo ali je argument, da gre za
               hitrejše investiranje, bolj ekonomično investiranje in ne nazadnje tudi bolj pošteno
               plačevanje, ker imamo tudi s tem ravno v teh segmentih zelo velike probleme, ali je
               to prava rešitev. Ali bi bilo mogoče ta sredstva tudi na regionalni ravni bolj
               usmeriti recimo v investicije za učinkovito rabo energije, učinkovito energetsko
                   gradnjo in tako naprej. To
               je neposreden ukrep, ki takoj pospeši določen segment gospodarstva.</p>
               <p>Hvala.</p>
            </sp>
            <sp xml:id="SDT6-OZG-nujna-8-2012-04-25.sp13">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Predlagam, minister lahko se takoj javite ali če naredimo en krog. Kakor želite.
               Minister, vaša odločitev. Izvolite.</p>
            </sp>
            <sp xml:id="SDT6-OZG-nujna-8-2012-04-25.sp14">

               <speaker>MAG. RADOVAN ŽERJAV:</speaker>

               <p>Na kratko.</p>
               <p>Jaz mislim, da je bilo tu zdaj kar nekaj napačnih trditev. Generalno govorim. Še
               enkrat poudarjam. Približno 800 milijonov je v rebalansu predvidenih črpanj evropskih
               sredstev. Seštevek integralnih sredstev, torej lastne udeležbe, in sredstev, ki so
               predvidena iz Evropske unije. 800 milijonov. To je približno nivo leta 2011. K temu
               smo dodali še 100 milijonov rezerve za lastno udeležbo. To pomeni, imamo potencial,
               če na teh 100 milijonov, če vemo, da je teh 100 milijonov 15%, da k temu dodamo še
               600 milijonov zraven. Če bomo to storili bomo itak zmagovalci, glede na to, da smo
               zdaj v mesecu aprilu. Tako, da bojazni za to da ni predvidene lastne udeležbe na
               posameznih postavkah v rebalansu, kateregakoli ministrstva ni. Tudi če se v tem
               trenutku na posamezni postavki ne vidi, glede na to, kot sem dejal, je rezerva v 100
               milijonih. Zakaj pa je ta rezerva? Ker smo se odločili, da preprosto umetno ne
               napihujemo proračuna s projekti, za katere nismo 100% prepričani ali bodo dejansko
               realizirani v tem letu. Bi bilo to početje tudi praktično neumno. Skratka, v kolikor
               bo možno, za kar se bomo vsi zavzemali, imamo na razpolago vsa ministrstva še
               dodatnih 100 milijonov evrov predvidenih sredstev za lastno udeležbo za projekte, ki
               se bodo izkazali da so realni.</p>
            </sp>
            <sp xml:id="SDT6-OZG-nujna-8-2012-04-25.sp15">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Mogoče še predsednik Združenja občin Slovenije. Izvoli.</p>
            </sp>
            <sp xml:id="SDT6-OZG-nujna-8-2012-04-25.sp16">

               <speaker>ROBERT SMRDELJ:</speaker>

               <p>Lep dober dan želim.</p>
               <p>Tako, predvsem iz zornega kota lokalnih skupnosti, mogoče za začetek nekaj stvari.
               Lahko rečem, da v okviru Združenja podpiramo to stabilizacijo oziroma uravnoteženje
               javnih financ, pa čeprav tudi na račun tega, da občine dobijo nekaj manjšo glavarino,
               10 evrov naj bi bila manjša glavarina na podlagi rebalansa, in računamo da bo večji
               del tega ne nazadnje tudi skozi ukrepe in varčevanje v okviru javne uprave bil
               kompenziran. Včasih je napaka oziroma tolmačenje, da je tukaj manjši del prispevka s
               strani občin. Treba je povedati, da trenutna izračunana glavarina na prebivalca v
               Sloveniji je 611 evrov. Občine zdaj po zakonu o izvrševanju proračuna imajo 554, tako
               da je tukaj razlike kar 110 milijonov evrov, ampak na nek način razumemo situacijo in
               treba zdaj vse stvari stisniti zato, da se res pride do tega uravnoteženja. Gre pa s
               strani občin predvsem apel v smeri, da se poskuša poiskati možne rešitve, in to resno
               mislimo, ker to apeliramo že tretje leto, zelo resno. Imeli smo celo en dogovor v
               prejšnjih mandatih podpisan z vlado, da se naredijo ukrepi za zmanjšanje stroškov, ki
               jih imajo občine pri izvajanju svojih nalog. Predvsem gre tukaj za zapletene
               birokratske postopke, ki jih imamo naložene in pri raznih postopkih pri sprejemanju
               občinskih prostorskih načrtov, recimo pri pripravi dokumentacije za evropske
               projekte. Tukaj imamo en kup zapletov brez potrebe in nam jemljejo tako sredstva,
               energijo, čas. Jaz vam povem, da približno enih 25% zaposlenih v občinskih upravah je
               samo za to, da takšne in drugačne papirčke zlagajo skupaj in vsak predpis, ki
               nastane, lahko rečem,  da nam
               pomeni še dodatna poročila, dodatne naloge za pripravo dokumentacije in tako naprej.
               Tako, naš apel gre v tej smeri, da se resno pristopi k znižanju teh stroškov.</p>
               <p>Jaz vem, da smo... Pravzaprav, tako je. Rebalans je konkretna zadeva, ampak pri
               sprejemanju zakon o uravnoteženju javnih financ, tam noter pogrešam eno stvar. Nižajo
               se plače v javnem sektorju. To je bil ne nazadnje predlog s strani združenja in
               skupnosti občin že pred časom. Vzporedno naj bi bila ta odprava plačnih nesorazmerij.
               Naš apel gre v smeri, da se poskuša poiskati rezervo ali način za stimuliranje
               tistih, ki v javni upravi dobro delajo. Tukaj imamo zdaj eno takšno uravnilovko, kjer
               enostavno ne moreš stimulirati ljudi, ki dobro delajo, tistih, ki pa ne, pa jih tudi
               ne moreš kaznovati s tem, da jim vzameš del prihodka. Tako, da tukaj ta fleksibilnost
               pri prihodkih in pri zaposlovanju, tudi v javni upravi, nam izjemno manjka tudi na
               občinski ravni. </p>
               <p>Toliko za enkrat. Hvala.</p>
            </sp>
            <sp xml:id="SDT6-OZG-nujna-8-2012-04-25.sp17">

               <speaker>PREDSEDNIK MATJAŽ HAN:</speaker>

               <p>Hvala lepa, predsednik.</p>
               <p>Za enkrat s strani vabljeni nihče ne želi besede. Še preden dam besedo poslankam in
               poslancem, nekaj jih je že prijavljenih, naj povem, da gospod Štefan Tisel nadomešča
               gospoda mag. Marka Pogačnika s strani Slovenske demokratske stranke.</p>
               <p>Zdaj pa odpiram razpravo poslank in poslancev. Najprej se je k besedi javil gospod
               podpredsednik Stanko Stepišnik, Alenka Pavlič in Branko Ficko.</p>
               <p>Stanko, izvoli.</p>
            </sp>
            <sp xml:id="SDT6-OZG-nujna-8-2012-04-25.sp18">

               <speaker>MAG. STANKO STEPIŠNIK (PS PS):</speaker>

               <p>Hvala lepa za besedo, predsednik. Še enkrat lepo pozdravljeni.</p>
               <p>Ta rebalans oziroma predlog rebalansa proračuna Republike Slovenije za leto 2012 ne
               daje kaj veliko upanja, da bo gospodarska rast večja, kvečjemu bo še slabša in tudi
               ne podpira konkurenčnosti.</p>
               <p>Jaz mislim, da Ministrstvo za gospodarski razvoj in tehnologijo, bi morala biti
               osrednja zvezda pri izhodu iz te krize, vsa ostala ministrstva bi se morala nekoliko
               prilagoditi temu. Dvig gospodarske rasti je nujen, varčevanje, ki je toliko
               poudarjeno v tem rebalansu je potreben pogoj, ampak ni zadosten. Zadosten pogoj je
               gospodarska rast. Manjša gospodarska rast zelo pritiska na javni dolg. To pelje v še
               večjo socialno krizo. Pospešitev in dvig gospodarske rasti bomo lahko dosegli samo z
               ukrepi, ki bodo spodbudila podjetja k investiranju, razvoju in raziskavam,
               zaposlovanju in dvigu tehnološke ravni naših produktov, izdelkov in storitev. Mi smo
               si zadali nekatere cilje kako bomo povečali konkurenčnost in sporočili Evropi, da bo
               strošek rasti na enoto proizvoda manjši od naših partneric, ki sodelujejo v izvozu.
               Tega nismo dosegli. Še vedno imamo 2 do 4% večji strošek na enoto proizvoda merjen na
               bruto domači proizvod, kot pa naše države partnerice v katere izvažamo.</p>
               <p>Gospodarsko rast bomo lahko obdržali ali povečali samo, če bomo ohranili dobičkonosna
               in konkurenčna podjetja, ki so podvržena kreditnemu trgu, ki ne deluje. O tem
               kreditnem krču govorimo že skoraj dobro leto. Spremenilo se ni popolnoma nič, pa se
               tudi ne bo. Zaradi tega, ker dokler ne bodo banke, dokapitalizirane, dosegle ustrezno
               kapitalsko ustreznost, jaz ne vidim pričakovati neke dovolj nizke kredite za
               gospodarska podjetja, ki so tudi prezadolžena na povprečje podjetij v evropski
               skupnosti. In ta prezadolženost se nam danes dogaja v insolventnosti, ta zakonodaja
               ni dovolj učinkovita in podjetja gredo v stečaj. To se pravi, da tudi ohranjati ne
               moremo delovnih mest, kaj šele da bi ustvarjali nova, ki pa so dvakrat dražja od
               tistih, ki bi jih lahko ohranili.</p>
               <p>Gospodarsko rast lahko povečamo samo z infrastrukturnimi, velikimi projekti. Tu
               slišimo, da se ne da nič narediti.  Da, recimo, pri tiru Koper-Divača je odkupljena zemlja za
               60 milijonov evrov, ampak birokratski postopki za pridobivanje dovoljenj so tako
               kruti, počasni, da nam to ne daje možnosti, da bi letos realizirali to investicijo.
               Če je kriza za nas, če je kriza za vse, potem mora biti kriza za vse tiste, ki te
               postopke delajo. Če imajo rok, na primer, 30, 60, 90 dni, naj ga skrajšajo na 2, 3
               dni in delajo noč in dan ali pa se število ljudi tam poveča. Drugače brez teh velikih
               infrastrukturnih projektov si ne znam predstavljati gospodarske rasti. Ljudje so
               pripravljeni danes pristati na nižje plače, sorazmerno nižje plače, tudi na
               varčevanje, ampak če ne bodo videli luči iz te krize, potem bomo imeli izredno velike
               napore, kako jih prepričati. In ta luč iz tega predloga rebalansa ne veje, ker
               proračun za leto 2012 ni samo proračun za eno leto, to je strateški proračun, ki tudi
               kaže pot naprej; kar se bo dogajalo v letu 2012, se bo verjetno preneslo tudi v 2013.
               In ko gledamo projekcijo, so prihodki skoraj enaki za 2013, 2014, 2015, 2016, se
               pravi, da se popolnoma nič ne dogaja na pospešitvi gospodarske rasti, ki nas bi
               pripeljala iz te krize. Če ne bomo začeli z infrastrukturnimi projekti, pa čeprav se
               moramo za njih tudi zadolžiti, ta zadolžitev zadnjih let 2 do 2,5 milijarde na leto,
               neto zadolžitev, predvidena za leto 2012 milijardo, to ni za investicije, to je za
               porabo. To pelje v še večjo gospodarsko krizo, v še večjo socialno krizo. In to
               moramo spremeniti, da se tudi, če je treba, za velike investicije zadolžimo, če
               drugače ne znamo, ne zmoremo ali nočemo poiskati drugačnih finančnih virov,
               lastniških ali dolžniških. Mislim, da ima Slovenija dovolj znanja in moči, da bi
               lahko na svetovnem trgu te vire poiskali. Pri teh velikih investicijah dejansko
               prenašamo breme na naslednje generacije, ampak prenašamo tudi koristi. Če naredimo
               hidroelektrarno, je breme, ampak ta gospodarska investicija se bo tudi sama vračala,
               in tudi koristi prenašamo na naslednje generacije. Če pa vse pojemo, pospravimo, pa
               prenašamo na naslednje generacije samo breme, koristi pa nobene. Jasno, da morajo
               biti investicije strokovno izbrane, vodene, upravljane in transparentne ter
               navsezadnje tudi produktivne.</p>
               <p>Če gledamo dvig človeškega potenciala, ki dejansko na dolgi rok vpliva na gospodarsko
               rast, potem lahko rečemo, da imamo izredno strukturno neskladje tega šolstva pri nas.
               Iz podatkov smo videli, da imajo v Evropi reguliranih poklicev, recimo, 100. Majhna
               Slovenija jih ima več kot 350. Potrebe po poklicih v gospodarstvu niso zadovoljene s
               tistim, kar pride iz šol. Izredno veliko mladih imamo nezaposlenih, več kot 36 tisoč,
               na zavodu za zaposlovanje, ko iščemo določene poklice, pa enostavno ljudi za to ni.
               Pridobivamo jih iz drugih republik, iz drugih držav. Tu bo treba nekaj narediti in
               tudi spodbuditi v rebalansu nekako ta šolski sistem in z zakoni, da se bodo potrebe,
               ki izhajajo iz gospodarstva, nekako uskladile s tistim, kar država plačuje. Saj
               navsezadnje je to investicija. Če mi izšolamo človeka, pa ne najde na koncu posla, to
               je zgrešena investicija, pa se vprašajmo tako ali drugače.</p>
               <p>Vlaganje v raziskave in razvoj je prav tako izredno nujno za večanje gospodarske
               rasti na dolgi rok. Pravih spodbud iz tega rebalansa ni čutiti. Mi smo se zavezali že
               par let nazaj, da bomo najmanj 3% družbenega bruto produkta vlagali v raziskave in
               razvoj. Ne dosegamo iz javnih sredstev niti 1%, ker za ostalo smo rekli, da bi pač
               nekako spodbudili iz zasebnega sektorja. Slabih 0,5, 0,7% družbenega produkta za
               raziskave in razvoj, pa še problem je, da ta denar dostikrat ne gre za aplikativni
               razvoj, ampak gre za nek znanstveni razvoj, za neko svetovno zakladnico znanja - to
               bi bilo v redu, če bi imeli vsake tri leta Einsteina, pa bi ga izvozili pa precej
               zaslužili. Tako pa mislim, da je treba dati večji poudarek na aplikativni razvoj in
               nekoliko tudi v rebalansu spodbuditi razvojno-raziskovalne skupine po podjetjih. Iz
               podatkov izhaja, da samo 50% slovenskih podjetij  inovira svoj produkt, izdelek ali storitev. Veste, kaj
               to pomeni - da bomo imeli v naslednjem obdobju vsake toliko mesecev toliko in toliko
               podjetij, ki bodo nekonkurenčna na svetovnem trgu. Domači trg je pa tako okrnjen, saj
               veste, da javna poraba je negativna, zasebna poraba je negativna, investicije še bolj
               negativne, neto izvoz tudi negativen, ker več uvažamo, kot izvažamo, da se ne bi
               preveč hvalili. In je tu dokaz, da je padec 0,9% gospodarske rasti, ampak mislim, da
               bo premajhen, da se bo še poslabšal.</p>
               <p>Če gledamo te evropske cilje, in tudi mi smo jih v paktu za evro plus, v nacionalnem
               reformnem programu pa ne vem kje še poslali signal, jih praktično ne dosegamo in smo
               pod temi cilji, ali gre pri rasti za izobraževanje, ali gre za stopnjo zaposlenosti
               od 20 do 64, se pravi starejših, in tako naprej, da ne bi našteval.</p>
               <p>Če na kratko povzamem. Predlog Pozitivne Slovenije je bil, da se na kratek rok reši
               sistem oziroma rebalans oziroma ta primanjkljaj v Sloveniji 50% na odhodkovni strani,
               da se preveč ne razjezi socialnih partnerjev, da se preveč ne zareže, da jih
               pridobimo k temu rebalansu. Na drugi strani pa da se vsaj 50% tega primanjkljaja, da
               dosežemo 3% primanjkljaja glede na družbeni bruto produkt, to je okrog milijarde 100,
               kar ste teoretično izračunali. Praktično je pa verjetno zelo težko, ker imamo že
               januarja, februarja in marca za 800 milijonov luknjo, pa še verjetno 80 milijonov tam
               pri EU, sredstev, ki jih imajo na razpolago letos 800 milijonov. Mislim, da bo zelo
               težko.</p>
               <p>Na prihodkovni strani dvig DDV bi bil zelo učinkovit, ker takoj učinkuje in ne vpliva
               na poslabšanje socialnih skupin v Sloveniji. Pri dolgoročnih ukrepih pa mislim, da
               mora Ministrstvo za gospodarstvo ponovno narediti ta rebalans in močneje pritisniti
               tudi na vsa ostala ministrstva, da bodo učinkovito zraven sodelovala, predvsem pri
               investicijah, investicije bodo zaposlile ljudi, ker če ne bomo zaposlili ljudi, da
               bomo šli proti 120 tisoč nezaposlenih do konca leta, potem ne vem, kje se vidimo.
               Močneje spodbuditi raziskave in razvoj, z več energije, več optimizma, več znanja, ta
               Vlada mora narediti presežek. Vi ste se postavili za Vlado, morate narediti presežek,
               ne pa samo prepisati od prejšnjega leta, pa nekoliko znižati določene postavke, pa
               ste svojo nalogo opravili. Niste je! Na izobraževanju je treba dosti narediti in
               predvsem hitro vzpostaviti za dolgi rok reforme, pokojninsko reformo, zdravstveno
               reformo in šolsko reformo. Predvsem pa ta tehnološki napredek v Sloveniji močneje
               dvigniti, če želimo dvigniti gospodarsko rast. In v rebalansu za leto 2012 bi lahko
               namesto negativne gospodarske rasti predvideli pozitivno gospodarsko rast. Če gledamo
               države v Evropi, kaj delajo - nam se smejijo, ker gremo v to socialno krizo, oni pa
               enostavno povečujejo gospodarsko rast, povečujejo maso plač, se pravi, dajejo obete v
               Nemčiji, da bodo dvignili 6% plače, kar pomeni, da bodo povečali potrošnjo in tako
               naprej. Mi bomo pa tako počasi postali neki taki poceni dobavitelji, za gospodarstvo
               govorim, za ta zahodni svet. To pa pomeni veliko socialno krizo v Sloveniji. To, kar
               je narejeno v tem, da ne bi naprej o neskladju govoril, z ostalimi signali, ki smo
               jih postali v Evropo, od evro plus pakta do NRP-ja in tako naprej, mislim, da sem
               dosti povedal. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp19">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>K besedi se je javila gospa Alenka Pavlič.</p>
            </sp>
            <sp xml:id="SDT6-OZG-nujna-8-2012-04-25.sp20">

               <speaker>ALENKA PAVLIČ (PS PS):</speaker>

               <p>Hvala lepa.</p>
               <p>Najprej bi povedala, da če se gospod minister še toliko zmrduje nad komentarji
               opozicije in se posmehuje, kljub temu smo se mi rebalansa lotili resno. Vemo, da
               koalicija ima zadosti glasov, da to pač sama naredi, opozicija se pa s svojimi močmi
               trudi, da bi s svojimi predlogi doprinesla in pomagala državi v tem stanju, kot
               je.</p>
               <p>Moram povedati, da z zaskrbljenostjo ugotavljam, da se nezainteresiranost Vlade do
               turizma še kar naprej nadaljuje. Ker prihajam z Gorenjske, kjer je turizem zelo
               pomembna panoga, sem se v
               sklopu pregleda rebalansa na področju gospodarstva posvetila prav turizmu. Moram
               povedati, da sem bila na zaslišanju takrat še kandidata, današnjega ministra, gospoda
               mag. Radovana Žerjava, in je v svoji več kot uro in pol trajajoči predstavitvi
               turizmu namenil mogoče minuto in pol. V koalicijski pogodbi je namenjeno točno 10
               vrstic od 60 strani, kar znese 900 znakov. To pomeni, če preračunamo na ves tisti
               trud oziroma na dejavnost, ki se nanaša na turizem, ste namenili samo 0,5%. Turizem
               je panoga, ki prinaša denar. Turizem je panoga, ki lahko povzroči gospodarsko rast.
               Turizem zagotavlja 150 tisoč delovnih mest. Prinaša 12% celotnega bruto družbenega
               proizvoda v Republiki Sloveniji. V izvozu predstavlja 40% storitev. Turizem še naprej
               ostaja nepomemben. Pa ni tako! Pomemben je za Gorenjsko, pomemben je za Obalo,
               verjetno tudi za Koroško, Metliko in Belo krajino. V sklopu Ministrstva za
               gospodarstvo bi bilo prav, da se ukvarjamo tudi s turizmom, pa čeprav to ni v Pomurju
               oziroma Zasavju.</p>
               <p>Če pogledamo rebalans...</p>
            </sp>
            <sp xml:id="SDT6-OZG-nujna-8-2012-04-25.sp21">

               <speaker>PREDSEDNIK MATJAŽ HAN:</speaker>

               <p>Si milila, v Posavju. V Posavju, si mislila, ne Zasavju.</p>
            </sp>
            <sp xml:id="SDT6-OZG-nujna-8-2012-04-25.sp22">

               <speaker>ALENKA PAVLIČ (PS PS):</speaker>

               <p>Hvala lepa.</p>
               <p>Če pogledamo rebalans in cilje... <stage>/Oglašanje v ozadju./</stage> Prosim?</p>
            </sp>
            <sp xml:id="SDT6-OZG-nujna-8-2012-04-25.sp23">

               <speaker>PREDSEDNIK MATJAŽ HAN:</speaker>

               <p>Kar izvoli. Se opravičujem za ta skok.</p>
            </sp>
            <sp xml:id="SDT6-OZG-nujna-8-2012-04-25.sp24">

               <speaker>ALENKA PAVLIČ (PS PS):</speaker>

               <p>Hvala lepa.</p>
               <p>Nikakor mi ni znano, kako misli gospodarstvo dobiti dodatna sredstva z ukrepi, kot je
               ureditev zakona o napitninah in poenostavljenju vizumskih postopkov. Vsekakor sem
               mnenja, da bi morali dati večjo podporo razvoju človeških virov, razvoju turističnih
               destinacij, podporo razvoju turizma. Če gledamo te procente, te številke, kolikor je
               bilo sredstev odvzetih v rebalansu turizmu, so številke grozljive. Zavedamo se, da
               denarja ni, vendar z znanjem, s pravimi ljudmi, mogoče bi se kakšno stvar dalo
               narediti tudi z drugačno organizacijo in z vedenjem ter zavedanjem, da turizem je
               dejavnost. 80% sredstev se jemlje razvoju človeških virov, 54% se jemlje razvoju
               turističnih destinacij, trženju in promociji slovenskega turizma 41%. Moram povedati,
               da me najbolj boli dejstvo, da se ne zavedate, da s tem, ko ne predvidevate razvoja,
               se mladi ljudje izseljujejo, ne vidijo prihodnosti, z družinami se izseljujejo, nam
               pa ostajajo starejši ljudje, zdravstveno blagajno izčrpavajo, ne polnijo pokojninske
               blagajne. Mogoče se vam zdi smešno, ampak lahko vam povem, ker prihajam z Gorenjske,
               iz dnevnih migracij obrtnikov, določenih poklicev, ki so se vozili skozi Karavanke
               tunel v Avstrijo, na senčno stran Karavank, kjer je mnogo bolj socialna država. Te
               družine se sedaj izseljujejo, z ženami, otroki, otroci dobijo tam otroške dodatke. Ti
               otroci in te družine bodo ostali zunaj, zato ker tu ne vidijo nobenega razvoja. Lahko
               bi vam naštevala destinacije, za katere še nikoli niste slišali, da so turistične,
               pred drugo svetovno vojno pa so lepo cvetele in so bile znane kot visokogorski
               zdraviliški turizem. Tega ni. Država bi morala tu pomagati.</p>
               <p>Ne bom vas utrujala, ker vidim, da enostavno nimate interesa za turizem. Bi vas pa
               vprašala, ali ste se v tem času od izvolitve morebiti že dodatno seznanili s
               področjem turizma ali se vam še naprej zdi to marginalno oziroma nepomembno v sklopu
               vašega ministrstva. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp25">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>K besedi se je javil gospod minister. Po ministru bom dal besedo gospodu Ficku.</p>
            </sp>
            <sp xml:id="SDT6-OZG-nujna-8-2012-04-25.sp26">

               <speaker>MAG. RADOVAN ŽERJAV:</speaker>

               <p>Poglejte, spoštovana poslanka, jaz se zelo, zelo zavedam, v kakšni situaciji smo in v
               kakšni situaciji je turizem. Zelo, zelo se zavedam. Zavedam se tudi tega, da je v
               opoziciji  zelo enostavno
               govoriti, kje bi se postavke povečale. Do zdaj je bilo vse, kar sem slišal, samo
               govorjenje o tem, kako je ta postavka strateško pomembna, pa ta postavka strateško
               pomembna, pa ta in ona, in vse to bi bilo treba dvigniti, povišati. Glejte, to
               politiko smo spremljali zadnja tri leta, ko je bil deficit 2 milijardi na letnem
               nivoju. Ob tem dejstvu bi morala gospodarska rast biti pozitivna, pa ni, kljub temu,
               da smo trošili 2 milijardi več, kot smo ustvarili. Torej, tu nekaj ne štima, nekaj ne
               gre skupaj. Lahko to počnemo še deset let, da bomo vsako leto porabili 2 milijardi
               več, kot ustvarimo. Kje se bomo ustavili? Kdaj se bomo ustavili? Če bi se ustavili,
               ne leta 2009, ker se zavedam, da ni bilo mogoče in je bilo prav, da se je takrat
               prisluhnilo predvsem socialnim problemom in naredilo veliko na tem področju. Leta
               2010 pa bi morda lahko ustavili konje. In če bi v letu 2010 in 2011 porabili za
               milijardo manj, kot smo, bi imeli 2 milijardi na razpolago za to, da bi se igrali z
               gospodarstvom, če hočete, pa nismo. Ampak zdaj ne kažem s prstom nazaj, daleč od
               tega. Zdaj smo v stanju, v kakršnem smo. In ne dovolim si, preprosto, očitkov, ker ta
               zadnji nastop je bil predvsem takšen, kot da nam je za turizem čisto vseeno, da je to
               nepomembna panoga in tako naprej - to ni res! Turizem je ena redkih panog v
               Sloveniji, ki tudi v času krize raste. Raste pa zato, ker je država veliko vlagala v
               ta turizem, ne samo skozi promocijo, ampak tudi z infrastrukturo, ki je bila zgrajena
               ne samo iz integralnih sredstev, ampak tudi pretežno iz sredstev Evropske unije. In s
               tem se bo nadaljevalo, v okviru zmožnosti. In če bomo primerjali, koliko je namenjeno
               v tem trenutku turizmu, s časi iz leta 2008, boste videli, da ni velike razlike. Jaz
               bi bil vesel, da bi lahko dali več. Glejte, vi se tudi zdaj nasmihate, ampak to je
               realna situacija.</p>
               <p>Pa da ne bom samo o turizmu, ker sem prepričan, da stanje v turizmu, kakršno je, ni
               odvisno samo od tega, kako bo delovala Slovenska turistična organizacija. Ni, ne more
               in ne sme biti! Ne more in ne sme biti! Ni odvisno vse od Slovenske turistične
               organizacije, ampak je odvisno tudi od posameznih gospodarskih subjektov, od njihove
               politike, od njihove poslovne politike, če hočete. In zagotovo ob teh postavkah, ki
               so vezane na turizem, je turizem ena od panog, ki so glede črpanja evropskih sredstev
               absorbcijsko najbolj sposobne. In glede na to, da bo prišlo do prerazporeditev, ker
               mora priti do prerazporeditev v posameznih operativnih programih, glede na to, da
               nekateri projekti očitno ne bodo, bo turizem ena tistih točk, kjer bo možno črpati
               več. Tako da tu ne vidim velikih problemov. Tudi ne, kar se tiče same promocije,
               glede na to, da iščemo model, po mnogih letih takšnega financiranja promocije, kot je
               bila, da je to predvsem bil strošek države, da vendarle v naslednjih letih najdemo
               model, kjer bo s svojo participacijo, če hočete, sodelovalo tudi turistično
               gospodarstvo. In tu vidim, da bomo našli ustrezne rešitve.</p>
               <p>Pa še nekaj, dvig DDV-ja. Po eni strani se govori, dvig DDV-ja bi bila rešitev za vse
               probleme, ki jih v tej državi imamo. Ja, kdo bi pa to plačal?! Kdo bi pa nosil ta
               DDV? Turizem. DDV bi prizadel turizem, DDV bi prizadel ostalo gospodarstvo. DDV bi
               najbolj prizadel tiste socialno najbolj šibke. In pri DDV preprosto ne moreš obrati nekega selektivnega
               pristopa, da bodo socialni šibkejši plačevali manjši DDV, tisti ki pa imajo več, pa
               bodo plačevali več. Te možnosti pri DDV preprosto ni. Je pa to zelo enostaven ukrep
               in moram reči, da me čudi, da se v Sloveniji ustvarja neko vzdušje, ko bi si vsi
               praktično ta DDV želeli oziroma, da je to rešitev za vse probleme, ki jih v tej
               državi imamo. Jaz tega ne razumem. Jaz sem proti, da bi dodatno obremenjevali
               gospodarstvo. Sem proti in bom vedno proti in zato podpiram to kar je v rebalansu, da
               gospodarstvo razbremenimo, da bo zadihalo, da bo manjši davek od dohodka pravnih oseb
               zato, da bodo tisti, ki gledajo tuje investitorje, ki gledajo na zemljevidu in imajo
               napisane posamezne davčne stopnje za davek od dohodka pravnih oseb v državah za
               katere so zanimive, da se bodo odločali za Slovenijo, ker bodo videli, a ha, Vlada se
               je odločila oziroma država ima politiko, da bo zniževala ta davek in kapital bo šel
               tja. Kam bo šel kapital? Ja kapital bo šel tja kjer se lahko na dolgi rok najbolj
               oplemeniti. In s kom se mi v tem trenutku primerjamo? Mi se žal primerjamo z
               državami, torej s tistimi državami, ki so interesantne za tuje investicije in to so
               vzhodne države in države na jugu Evrope in s tistimi poslovnimi okolji mi v tem
               trenutku tekmujemo, če želimo seveda privabiti in je to ena od ključnih strateških
               nalog te države, da privabi tuje neposredne investicije. Bilo je rečeno, ostala
               ministrstva bi se morala prilagoditi ministrstvu za gospodarstvo. Vsi smo se
               prilagodili. Vsi smo se morali prilagoditi. Vsa ministrstva in ni prostora za to, da
               bi kdorkoli bil izjema. Dobro bi bilo rečeno, dobro bi bilo dodati tudi katero
               ministrstvo, na kateri postavki, torej kje bomo vzeli, na kateri postavki bomo
               zmanjšali, za koliko in na katero postavko bomo to premestili. Rečeno je bilo, nič se
               ni spremenilo v bankah in nič se ne bo spremenilo v bankah. Ni res. Ni res. Vlada je
               nekajkrat zelo jasno povedala, da ima jasno strategijo kar se tega tiče,
               dokapitalizacijo s strani strateškega partnerja, skratka s tujim kapitalom na eni
               strani in na drugi strani reševanje nasedlih naložb, se opravičujem, preko sklada, ki
               bo formiran. Sedaj arhitekturo bomo še videli, ampak v vsakem primeru v smeri
               združevanja mnogih institucij agencij, ki jih imamo, ki se ukvarjajo z upravljanjem z
               državnim premoženjem in znotraj tega bomo reševali tudi nasedle naložbe, da se
               bilance bank počistijo, da se z novim kapitalom omogoči, da začnejo normalno
               funkcionirati in opravljati svoje poslanstvo na slovenskem trgu. To je ambicija vlade
               in ne govoriti, da se ne bo nič zgodilo. To bomo šele videli, če se ne bo nič zgodilo
               ali se bo zgodilo. Upam, da boste to lahko nam očitali konec tega leta, ko bomo
               ugotovili, da se nič ni zgodilo. Po dveh mesecih, treh mesecih pa je ta očitek po
               moji oceni še malo preuranjen. Toliko morda za uvod.</p>
            </sp>
            <sp xml:id="SDT6-OZG-nujna-8-2012-04-25.sp27">

               <speaker>PREDSEDNIK MATJAŽ HAN:</speaker>

               <p>Lepa hvala. K besedi so se javili: gospod Ficko, za njim gospod Žveglič, še enkrat
               gospod Stepišnik pa gospod Aleš Primc.</p>
            </sp>
            <sp xml:id="SDT6-OZG-nujna-8-2012-04-25.sp28">

               <speaker>BRANKO FICKO (PS PS):</speaker>

               <p>Lep pozdrav vsem skupaj! Meni je jasno, iz številk, se pravi kolačev kruha, govorim
               seveda o prihodkih, ki si ga je Vlada znotraj ministrstva razdelila, je samo
               vprašanje ali je ta kolač kruha za vse lahko enak, se pravi, da za panogo kot je
               gospodarstvo, res mora biti zelo majhen košček. Vsi govorimo o gospodarskem razvoju
               ali rasti. Tukaj seveda ciljev ne bomo dosegli. Moramo še nekaj upoštevati, da na
               gospodarstvu ne vpliva samo ta del,  višina proračuna, ki je namenjen temu ministrstvu, pa bo vpliv viden
               še s področja infrastrukture, se pravi, vezano na gradbeništvo, da ne govorim o
               smeri, ki prihaja s strani kmetijstva. Govorim predvsem o živilski pridelovalni
               industriji, kjer bo vpliv zopet podoben. Okrog turizma ne bom izgubljal besed, ker je
               že marsikaj bilo rečenega. Res je sicer, da vsaka branža, ki uspeva <stage>/nerazumljivo/</stage> se
               na področju turizma takrat, ko je na nekem svojem nivoju ne varčuje pri marketinških
               sredstvih, če vidi, da so v tej panogi dobri rezultati. Ne more razumeti, da je bil
               pristop na prihodkovni strani enak kot je bil na odhodkovni. Če razumem delne
               racionalizacije, ki so seveda potrebne v javnem sektorju sistema prihodkovne strani
               ne morem strinjati, ker se bojim, da zadeve kam tečejo, niti ti prihodki ne bodo
               doseženi, ki so sedaj planirani, če ne bomo skrbela za obstoj delovnih mest, da
               seveda ne govorimo o novih delovnih mestih. In se pravi, če vidimo ta predor, je
               tista lučka, ki bi jo naj nekje videli, je zelo daleč in se ne morem strinjati s tem,
               da je to prava in pravilna politika, kjer vodi samo naprej v recesijo. Dotaknil bi se
               konkretno samo podatka, ki je bil prej rečen okrog evropskih sredstev. Kolikor sem
               jaz te številke prebral, govora je bilo o 800 milijonih, 800 milijonov, je tukaj
               notri tudi verjetno denar, ki je namenjen kmetijstvu. In se pravi, če tisti del, ki
               je za gospodarstvo, moramo cca 255 milijonov kmetijskih sredstev odšteti, pa bi
               prosil tukaj komentar o tem. Brez kmetijstva. V papirjih piše 880 iz EU, od tega je
               245, 250 milijonov za kmetijstvo, ostalo so druga sredstva, tako da ta komentar bi
               prosil, da mi ga posredujete.</p>
               <p>Drugih zadev ne bom navajal, ker jih je že kolega Stepišnik zelo plastično prikazal.
               V glavnem zadeva je zelo pesimistična in ne moremo se pogovarjati o gospodarskem
               razvoju pa gospodarskih ciljih. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp29">

               <speaker>PREDSEDNIK MATJAŽ HAN:</speaker>

               <p>Hvala lepa Branko. Gospod Žveglič.</p>
            </sp>
            <sp xml:id="SDT6-OZG-nujna-8-2012-04-25.sp30">

               <speaker>ROMAN ŽVEGLIČ (PS SLS):</speaker>

               <p>Hvala za besedo, gospod predsedujoči. Spoštovani zbor, minister, vsi ostali! Z
               ozirom, da sem bolj nov poslanec, tudi kakšnih stvari ne razumem. Tukaj se danes
               debata vrti očitno kot da pripravljamo proračun, ne pa kot da imamo na mizi rebalans.
               Jaz sicer rebalans razumem tako, da če sem si planiral nekaj kupiti, pa so se mi vmes
               stvari zalomile, ne prihajajo v tisti višini, potem seveda delam korekcijo na tisto
               svojo odejo, se pravi na tiste prilive, ki jih imam. Jaz tudi tega ne razumem, ko
               govorimo, da se jemlje. Enostavno se mi zdi, da se ne jemlje, ker ni od kje vzet. Če
               ni, tudi vzet me moreš in se v bistvu samo prilagaja na tisto kar imamo, plus tega,
               da se bomo morali še zadolžiti.</p>
               <p>Okoli procentov, ki jih slišim tukaj iz opozicije, se mi zdijo procenti zelo tako. Če
               imam eno kravo, pa kupim še eno kravo, <stage>/nerazumljivo/</stage> da sem dvignil stalež živine za
               100%. Če imam pa jaz 100 krav, pa sem kupil še eno kravo, sem pa dvignil stalež
               živine za 1%, rezultat je pa ena krava. V vsakem primeru. Tako da, luštno...
               <stage>/medsebojni pogovor/</stage> In zdaj, še druga stvar okoli tega vehementnega DDV. Dvignimo
               DDV, to bo rešilo Slovenijo in vse ostalo, pustimo tisto nižjo stopnjo za hrano itn.
               Tisti, ki govori, da dvig DDV samo na zgornji  stopnji ne povzroči tudi spremembe pri ceni hrane in tistih izdelkov,
               ki so na spodnji stopnji, se pravi, tisti ali ni nikoli ustvaril nobene dodane
               vrednosti, ali pa se dela, po domače povedano, norca, ali je pa vsakega nekaj.
               Najbolj verjetno je, da je vsakega nekaj. Ker če moraš kupiti nafto, ki je dražja, če
               moraš kupiti stroj, ki je dražji, če moraš investirati v objekte, ki so po zgornji
               stopnji, se pravi ti enostavno dvigne proizvod. Jaz to tako razumem in čisto nič
               drugače. In kdo to plača? Končni potrošnik. To je enostavna matematika, ali pa jaz ne
               vem. Lahko tudi jaz ne vem, ali pa si ne znam predstavljati...<stage>/oglašanje iz
               klopi./</stage></p>
            </sp>
            <sp xml:id="SDT6-OZG-nujna-8-2012-04-25.sp31">

               <speaker>PREDSEDNIK MATJAŽ HAN:</speaker>

               <p>Samo malo, naj konča, pa imate potem replike in tako naprej. Poslovnik je
               vsemogoč...</p>
            </sp>
            <sp xml:id="SDT6-OZG-nujna-8-2012-04-25.sp32">

               <speaker>ROMAN ŽVEGLIČ (PS SLS):</speaker>

               <p>Jaz sicer podpiram ta rebalans, se pravi na teh vsotah, ker končno se moramo enkrat
               zavedati, da seveda nismo tako bogati ali da ne moremo trošiti več, kot imamo, kot je
               vsem jasno. To je stara stvar. Jaz na tej ladji, ki tone in da bomo mi še kar jedli
               kaviar in pili šampanjec in plesali, ne mislim biti zraven. Jaz bom odreagiral kako
               drugače.</p>
            </sp>
            <sp xml:id="SDT6-OZG-nujna-8-2012-04-25.sp33">

               <speaker>PREDSEDNIK MATJAŽ HAN:</speaker>

               <p>Hvala, Roman. Gospod Stepišnik.</p>
            </sp>
            <sp xml:id="SDT6-OZG-nujna-8-2012-04-25.sp34">

               <speaker>MAG. STANKO STEPIŠNIK (PS PS):</speaker>

               <p>Hvala lepa. Mogoče samo to, ni nujno, da če imaš hrano in te stari, da dvigneš tudi
               cene, ker potem moraš pač ta produkt prodati. Mogoče pa sebi malo manj vzameš. Če
               pogledamo zadnja leta peki in razni obrtniki so zelo obogateli, imajo izredno veliko
               premoženja. Pa da so od kruha obogateli, ne vem kako. Zakaj bi pa vedno
               ...<stage>/nerazumljivo./</stage> cene in prenesel naprej. Vsak bi moral pri sebi nekoliko
               vzeti.</p>
               <p>Nasedle naložbe, ki so v banka. Strah je, da to pride, če se bo združilo v neko
               podjetje ali kamorkoli, do velikega javnega dolga. Tisto tuji solastniki ali
               privatni, domači, ki so v bankah bodo pa izredno veseli.</p>
               <p>Tuje neposredne investicije, tako vhodne kot izhodne, gospod minister, vi dobro
               veste, da smo popolnoma na repu evropskih držav, od spodaj navzgor na tretjem mestu
               in da je to prava katastrofa. Za cilj smo si v paktu za evro plus dali, da bomo
               povečali 30% napram leta 2011. Tega cilja ne držimo.</p>
               <p>Če se zadolžujemo za porabo se strinjam z vami, da je to obremenitev, tako kot sem
               prej rekel, za mlade generacije naprej. Vendar bi se morali zadolževati za
               investicije. Vse investicije pa imajo neko časovnico, imajo interno stopnjo
               donosnosti, imajo točko preloma in tako naprej. Čeprav ne bom rekel, da če se
               zadolžujemo za šolstvo, vzgojo, policijo, da to tudi ni investicija, ki ima neko
               časovnico. Vendar je ta točka preloma nekje daleč po tej časovnici. In tu bomo
               izbrali neke investicije, ki se jih da prej uresničiti in je ta točka preloma po
               časovnici zelo blizu par let.</p>
               <p>Pravite, da ste proti DDV-ju in tako naprej. Vi ste se pred volitvami zavzemali za
               vsako delovno mesto, da ga je treba ohraniti. Vidim sedaj, recimo, da nam veliko teh
               delovnih mest pada. Samo da ne boste proti, če ste sedaj proti DDV-ju, da ga ne boste
               uvedli navsezadnje, ko boste videli, da se kaj drugega ne da narediti.</p>
               <p>Kar se tiče pa evropskih sredstev, dejansko imamo mi notri predviden prihodek zadnje
               leto okoli 800 milijonov. To se pravi, da prihodki 7,9 minus 800 so 7,1 pri nas v
               Sloveniji. Vendar 2007-2013 je predvidenih 4,1 milijarde teh sredstev za Slovenijo in
               tega kohezijskega pa po operativnih treh programih. Do danes smo črpali komaj 40%. Da
               nadaljujem, ko se zopet za konkurenčno gospodarstvo, postavka, je predvideno nič
               evrov. Ste vi krivi ali je prejšnja vlada kriva... Tako je planirano. Zato pravim, da
               proračun, dostikrat pravite v Vladi, da to ni podjetje, da to ni računovodstvo, samo
               plus, minus, kje bom vzel in kam dal. To je strateški dokument. Že v podjetju, če ti
               zmanjka, začneš razmišljati katere nove trge boš odprl, kje boš povečal prihodke,
                   kako jih boš povečal in
               tako naprej. In mi bi radi iz opozicije, da tudi vi razmišljate, kako bi te prihodke
               pa povečali, ne da izhajate iz golih številk. To ni izključno samo računovodski
               problem. Tu mora biti ogromno neke energije, razmišljanja vloženega v ta strateški
               dokument, da bo dejansko dal upanje Slovenkam in Slovencem, da se dela nekaj takega,
               kar sedaj režemo, da se bo izplačalo pozneje. Še enkrat pravim, da ljudje smo
               pripravljeni na reze, vendar se vedno vprašamo zakaj, kako, kako dolgo. In to se mora
               videti iz teh dokumentov. Prosim, da ta rebalans dejansko morate opremiti z
               optimizmom gospodarske rasti, drugače bomo vsi skupaj imeli težave pri angažiranju
               ljudi, pri reformah in tako naprej.</p>
            </sp>
            <sp xml:id="SDT6-OZG-nujna-8-2012-04-25.sp35">

               <speaker>PREDSEDNIK MATJAŽ HAN:</speaker>

               <p>Hvala lepa. Replika, gospod Žveglič.</p>
            </sp>
            <sp xml:id="SDT6-OZG-nujna-8-2012-04-25.sp36">

               <speaker>ROMAN ŽVEGLIČ (PS SLS):</speaker>

               <p>Hvala za besedo. Jaz moram reči, da sem prav vesel, da mi je gospod Stepišnik,
               povedal, kako bi se ta zadeva, se pravi okoli hrane, izpeljala. Se pravi, kmetje bi
               sicer imeli večje stroške, vendar bi tisto razliko v cenah pa potem mi trpeli. Se
               pravi, tisti ki hrano proizvaja, da ne bi bila cena večja. Mislim, da je prav, da
               tudi tako poveste potem še kmetom. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp37">

               <speaker>PREDSEDNIK MATJAŽ HAN:</speaker>

               <p>Hvala lepa. Besedo je želel Aleš Primc.</p>
            </sp>
            <sp xml:id="SDT6-OZG-nujna-8-2012-04-25.sp38">

               <speaker>ALEŠ PRIMC:</speaker>

               <p>Hvala lepa za besedo, gospod predsednik. Poslanke in poslanci. V civilni iniciativi
               za družino in pravice otrok, naj najprej razložim zakaj smo sploh tu, ker se mogoče
               komu od vas zdi, da se ne ukvarjamo z gospodarskimi temami. V civilni iniciativi za
               družino in pravico otrok razumemo družinsko politiko in demografsko politiko kot
               razvojno politiko. Se pravi, ne kot socialno politiko, ampak temeljno razvojno
               politiko brez katere ni ostalega razvoja. In zato se nam zdi pomembno, da se
               vključujemo tudi v to gospodarsko debato.</p>
               <p>Kar zadeva trošenja in tistega kar nimaš se strinjamo s tem, da tistega, kar se ne
               ustvari, se ne more trošiti. In se tudi strinjamo s tem, da je potrebno v tej državi
               končati prekomerno zadolževanje. In sicer iz zelo enostavnega razloga, ker želimo
               starši, verjetno je velika večina od vas tukajle staršev, svojim otrokom zapustiti
               dediščino, ne pa dolgove. In če na ravni družin delamo na tem, da bi otrokom
               zapustili dediščino verjamem, da moramo tudi na ravni državi delati tako, da bomo
               otrokom zapustili dediščino, ne pa dolgov. Predvsem pa ne dolgov za tisto, kar bomo
               sami pojedli. V tem smislu podpiramo vladno načrtovanje zmanjšanje javne porabe,
               vendar pa menimo, da mora biti to zmanjševanje javne porabe usklajeno s tistim, kar
               ustvarjamo, vendar pa pravično. Se pravi, da se na pravičen način razdeliti tisto
               malo, kar imamo. Na pravičen način se nam pa zdi, da bi lahko pomenilo to oziroma da
               bi moralo pomeniti to, da ti rezi, ki sledijo, ne bodo posegli v obstoječa družbena
               razmerja. Se pravi, da ne bodo prekomerno preobremenili nekaterih družbenih skupin in
               nekatere druge sorazmerno manj obremenili ali pa celo skoraj da nič. Seveda, s tem,
               da se strinjamo in pozdravljamo tudi močno izraženo vladno namero, da tisti, ki že
               sedaj živijo na robu so izvzeti iz varčevalnih oziroma ukrepov rezov javne
               porabe.</p>
               <p>Vendar pa en razlog zakaj smo tukaj je to, ker v civilni iniciativi za družino in
               pravico otrok ocenjujemo, da ravno v tem smislu načrtovani rezi v javno porabo niso
               pravični, ker bi nesorazmeren delež teh rezov, tega zmanjševanja javne porabe padlo
               prav na družine in otroke. To se nam enostavno ne zdi dopustno, ne zdi razvojno in ne
               zdi pravično. Več o teh stvareh bomo govorili in smo že govorili včeraj na Odboru za
               delo in tudi na ostalih odborih, ki zadevajo družinsko in demografsko politiko. Danes
               bi se pa lotil ene teme, ki pa je gospodarska, in sicer vezena je na investicijske
               aktivnosti družin.</p>
               <p>Pri ukrepih družinske politike je potrebno upoštevati, da gre pri družinah za
               populacijo, ki je investicijsko najbolj aktivna. In tudi zaradi tega  potrebuje stalen sistemski okvir,
               ki omogoča predvidljivo načrtovanje. Ko gre za družine, za načrtovanje ukrepov, torej
               še zdaleč ni dovolj gledati zgolj njihove dohodke, saj mnoge družine zaradi nujnih
               investicij na primer reševanje stanovanjskega problema, tudi ob navidezno sorazmerno
               visokih prihodkih lahko zaradi kreditov zelo zelo slabo živijo. Poznam družino na
               primer, ki imajo solidne dohodke, ampak zaradi visokih kreditov za stanovanje živijo
               s 500 evri ali pa še manj. Se pravi, to, da se ukrepi družinske politike usmerjajo
               zgolj na dohodkovno stran družin po vrhu vsega pa še to, da se v položaj družine
               vključujejo tudi kapital, tako imenovani kapital družine, ob tem, da ta kapital sploh
               še ni v resnici last družine, ampak je pod hipoteko. Je po našem mnenju zelo krivično
               in nedopustno. Lepo prosim, da ob načrtovanju ukrepov v zvezi z zakonom za
               uravnoteženje javnih financ se to upošteva. Minister je rekel prej, da je potrebno
               spodbujati gospodarstvo in spodbujati, da bo gospodarstvo investiralo. Mi tukaj imamo
               eno zelo številčno populacijo, ki zelo veliko investira. Kaj je bilo recimo v zadnjem
               času narejenega za olajšave, investicijske olajšave družin. Investicijske olajšave se
               tako rekoč črtajo, ukinja se z zakonom o uravnoteženju javnih financ stanovanjska
               varčevalna shema. Vidim, da zdaj ljubljanski župan, sledili pa mu bodo verjetno tudi
               drugi, ukinjajo olajšave za plačevanje vrtcev, kamor je bilo do zdaj šteto tudi, so
               bili šteti tudi krediti in tako naprej. Se pravi, vse tisto, kar smo morda v tej
               državi že vzpostavili kot investicijske olajšave družin se tako rekoč, lahko rečemo,
               čez noč črta. Mi menimo, da ob vseh ukrepih, ko poskušate družinam zmanjševati
               prihodke jim zvišujete stroške, potem paš še ukinjate olajšave. Gre za tako rekoč
               trikratno udarjanje po investicijsko in sicer najbolj aktivnem delu prebivalstva. Mi
               menimo, da je to, ne samo krivično, ampak razvojno nedopustno, predvsem pa enostavno
               izjemno slab signal za tiste mlade, ki razmišljajo o tem, da bi ustavili družino.
               Tako, da vas lepo prosim, ne samo v kontekstu ukrepov družinske in demografske
               politike, ampak tui z vidika ukrepov gospodarske politike resno razmišljate o tem,
               kako družine spodbuditi k temu, da se bodo lahko odločale za investicije in seveda
               tudi, da se bodo mladi sploh odločali za družinsko življenje. Ob tem želim povedati,
               ko gledam rebalans proračuna, da sem nekoliko slabe volje. Jaz sem namreč pričakoval,
               da bo prihodkov iz naslova transakcij, od transakcij nepremičnin mnogo več kot jih je
               pa predvidenih v rebalansu proračuna. To pomeni, da tako opevana sprostitev
               nepremičninskega krča, ki je bila napovedovana kar nekaj časa očitno nima resne
               podlage še zaenkrat. To je še ena stvar, ki zelo prizadeva verjemite mi v tem
               trenutku zelo veliko število slovenskih družin. Sprostitev nepremičninskega krča je v
               enem izjemnem interesu mnogih slovenskih družin, ki v tem trenutku enostavno s
               kapitalom, ki ga imajo niso sposobne kupiti nepremičnin po cenah, kot so današnje
               tržne, za kredite jih težko dobijo ali pa iz strahu, verjetno tudi upravičenega
               strahu ne upajo najeti in enostavno mnogi živijo v izjemno slabih razmerah tudi zato,
               ker enostavno ne naredi se v tej državi več kot tri leta popolnoma ničesar, da bi se
               nepremičninski krč sprostil. Jaz sem trdno prepričan, da bi sprostitev
               nepremičninskega krča prinesla ne samo olajšanje za mnoge slovenske družine, seveda
               ob tem poudarjam eno stvar. Če se bo vlada odločila za ukrepe, ki so ji na voljo,
               sprostiti nepremičninski krč, naredite to tako, da se bodo stanovanja in nepremičnine
               lahko privoščili tisti, ki jih zares rabijo, ne pa špekulanti, kot se je v
               preteklosti mnogokrat dogajalo. Tako, da ta klavzula in ta zavest, da je potrebno
               nepremičninski krč sprostiti ob zavesti, da si bodo ta stanovanja lahko privoščili
               tisti, ki jih je potrebujejo, ne pa špekulanti, mislim, da je izjemno pomembna
               zadeva. Ker sicer, nismo tako rekoč, niti na srednji rok prav nič naredili. Se pravi
               od vlade pričakujem v interesu družin in gospodarskega razvoja sprosti nepremičninski
               krč. Nepremičninski krč ne pomeni samo to, da  bi se pač stanovanja, ki danes stojijo ali pa ležijo
               neprodana, da bi se prodali in da bi zaradi tega priteklo nekaj novega denarja iz
               naslova transakcij na nepremičninah v državni proračun, ampak bi se celotni
               investicijski ciklus spodbudil, ki je vezan tako na obnovo, kot na opremljanje
               stanovanj in tako naprej, se pravi cela kopica obrtniških del in tako naprej in celi
               segmenti industrije. In glede na to, da je tukaj že tri, štiri leta, tako rekoč
               stoji, je tukaj po mojem mnenju ena velika rezerva, ki lahko pomeni, če bi se jo
               resno lotili tudi znaten priliv v državni proračun. In tukaj moramo reči, da v naši
               iniciativi pričakujemo sorazmerno hitre ukrepe s strani vlade in pa seveda tudi take
               ukrepe, ki bodo dejansko, kot sem prej rekel omogočali družinam, da bodo lahko po
               razumnih cenah stanovanja kupili. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp39">

               <speaker>PREDSEDNIK MATJAŽ HAN:</speaker>

               <p>Hvala lepa. K besedi se je javil gospod Starman.</p>
            </sp>
            <sp xml:id="SDT6-OZG-nujna-8-2012-04-25.sp40">

               <speaker>BOJAN STARMAN (PS DL):</speaker>

               <p>Hvala lepa za besedo gospod predsednik. Obravnavamo rebalans proračuna predvsem v
               delu, ki se nanaša na gospodarstvo. Mogoče niso pomembne toliko te spremembe, jaz bi
               ob tej priliki povedal, da mogoče je za rast našega gospodarstva mogoče bolj pomembno
               kot to, da dajemo subvencije in da pomagamo na razne načine, jaz sem celo nasprotnik
               tega. Še zmanjšal bi te deleže, ki gredo v subvencije in bi zmanjšal proračun na tej
               fazi. Okrepil bi aktivnosti na nekaterih področjih, kjer bi čim hitreje spodbudili
               gospodarsko rast, spodbudili povečanje števila zaposlenih oziroma izboljšali našo
               konkurenčnost. Tukaj govorim o mogoče treh stvareh, ki so za razvoj našega
               gospodarstva in izboljšanje naše konkurenčnosti izredno izredno pomembni. Morali bi
               narediti fleksibilen trg dela. To je ena od stvari, ki je zelo pomembna in bi bilo
               prav, da jo naredimo. Druga stvar, pametno bi bilo, da naredimo nekaj na
               produktivnosti našega gospodarstva. Javni in zasebni sektor smo zelo slabo
               produktivni in zaradi tega smo seveda zelo slabo konkurenčni na trgu dela napram
               drugim državam, ki so v bližini. In ena od stvari, ki bi bila mogoče bolj pomembna,
               kot da kakšne praznik ukinemo bi bilo to, da končno enkrat rečemo, kakšen je naš
               delovni čas, da ne štejemo malice v delo. To je pol ure, to je 6 %, zakaj? To je
               ogromno bo pomenilo, koliko bi bili bolj produktivni, koliko bi več naredili in
               nikjer na svetu nimajo tega. Seveda mora človek imeti odmor in čas pa možnost toplega
               obroka v delu, ampak povsod se to dela v okviru svojega prostega delovnega časa.
               Ponavadi je tako, da je tam okoli 12. ure v podjetjih in v javni upravi za kakšne dve
               uri pavza in ljudje si v tem času lahko privoščijo karkoli. Lahko gredo domov in si
               skuhajo kosilo ali karkoli in potem nadaljuje z delom tam do petih, šestih.
               Avtomatsko bi tudi sive ekonomije, 20, 50 % se odpravilo, če bi tako delali, bi
               dosegli določene dodatne ukrepe. Potem, zdaj imamo še dve stvari tukaj, ki so zelo
               pereče, pa jih gledamo, pa ne premaknemo dovolj. Obravnavali smo že predlog spremembe
               insolventne zakonodaje, pa smo rekli, pa dajmo kasneje, pa damo tako naprej. Tukaj se
               mi zdi, da je zelo nujno glede na stanje podjetij, ko pogledaš, koliko je teh
               prezadolženih podjetij, ki nimajo izhoda, ki čakajo na stečaj, da se ta stečajna
               zakonodaj zelo poenostavi. In seveda, da naredimo enkrat to možnost, da to pomeni
               kakršenkoli postopek, možne hitre prenove, preobrazbo podjetja, razčiščevanja in
               omogočimo s tem nadaljevanje procesov. Pri nas je to na žalost smrt podjetja, ker se
               začne, ker se procesi ustavijo in praktično se začnejo tisti strogi birokratski
               postopki, sodišče, cenitve, prodaje, licitacije, vse je nekako predpisano in to je
               zelo velika škoda. Jaz sem že nekajkrat to povedal, še pred 15-imi leti je bila ta
               zakonodaja boljša in sem sam doživel, kako se je lahko preobrazilo veliko podjetje,
               ki je šlo v stečaj, se prečistilo, je ostalo brez dolgov, s posli, in ohranilo je
               delo 1600 ljudi,  brez da bi
               eno uro ustavili proizvodni proces, z razumevanjem sodišča, stečajnega, ker se je
               vedelo kakšen je namen in potem se je spremenilo, da prisilna poravnava ali
               kakršnakoli ali prostovoljna v okviru stečaja ni možna, ker edina pot je, da se zelo
               hitro omogoči upnikom, da prevzamejo v lastnino to podjetje in potem upravljajo
               kvalitetno naprej, brez da se s tem izgubi en dan. To ni potrebno, brez da, vsi ti
               postopki, da se gredo. Mislim, da bi bilo zelo koristno, da je to takoj narejeno, in
               pravijo kako je to komplicirano. Ta zakonodaja je lahko zelo enostavna. Tukaj bi vmes
               še dodal, na primer, sem poslušal kolega iz občin, ki je rekel: Dajte nekaj narediti,
               da bi se pomagalo občinam. Bi znižali svoje stroške. Na primer, omenjeno je bilo
               črpanje evropskih sredstev, celi štabi ljudi dela in še razne razvojne agencije. Že
               6, 7 let nazaj sem predlagal, da bi morala država imeti v kateremkoli ministrstvu ali
               direktno pod vlado en logistični center, kjer bi se pomagalo vsem in opravljajo vse
               stvari, na primer, da bi se ta sredstva, ti postopki skrajšali, poenostavili in vsak
               bi lahko našel ali ministrstvo ali občina tukaj eno pomoč, ki bi bila usmerjena v ta
               namen, da se dejansko čim hitreje naredijo stvari. pri nas pa velikokrat te službe,
               ki delujejo, SVRL in ti, praktično iščejo dlako v jajcu pri koriščenju, že pri
               pripravi projektov in potem pri sami izvedbi, da črtajo sredstva zaradi banalnih
               neumnosti. Jaz sem bil župan in sem videl, pač ni bila tabla v skladu in so nam
               črtali 20% sredstev zaradi tega. In to so stvari, ki namesto, da bi država pomagala,
               zmanjšala birokracijo. In tukaj, na primer še en detajl. Govorimo o javnih naročilih,
               jaz sem bil tudi zraven, ko smo sprejemali zakon, 500 strani ali koliko ali 500
               členov, kompliciran do amena. Rekel sem, dajte lepo prosim narediti zakon, ki bo na
               eni strani, v osmih členih napisan, vsako javno naročilo je dolžno spoštovati
               konkurenco, se pravi pridobiti več ponudnikov in izbrati najboljšega. Tukaj sem se
               spomnil tudi na gospoda, sem že slišal zakaj moramo zaradi vseh te postopkov po
               občinah, po šolah en kup ljudi sedeti in študirajo in nikoli ne bodo prav naredili.
               Vedno bo prišlo Računsko sodišče da so naredili napaka in to v papirju. Ne moremo pa
               kupiti hrušk za vogalom. To sem ravno včeraj poslušal, za v šolo, ali ko kupujejo
               letne stvari. Delamo si celo vrsto enih stvari, ki so nepotrebne in nekoristne.</p>
               <p>Naslednja stvar je, da bi morali v našem kreditne krču o katerem veliko govorimo,
               tukaj nimamo kaj dodati. Ampak dopustiti, da so državne banke kar brez vodstva
               oziroma nihče ne odgovarja in noben ne dela naprej na pregledih in nam samo pišejo
               predloge za odpise, ne poznamo ne vsebine, ne kaj se je tukaj dogajalo, ne nobenega
               postopka ni. To so stvari, kjer se na tak način kreditni krč ne bo, pa tudi s tem, da
               bomo dokapitalizirali banke pa ne. Mi moramo videti, veliko naših podjetij je
               prezadolženih. Prezadolženi so velikokrat zaradi teh raznih posegov in tajkunskih
               odkupov podjetij, kjer so praktično podjetja na nek način posredno ali direktno
               prišla do nekih obveznosti, da so kupile same sebe, ki jih ne morejo financirati. In
               ogromno podjetij je, ki imajo program, ki imajo možnost dela na trgu in ki so
               obremenjena s temi starimi krediti, ki jih banke ne morejo, nočejo odpisati, mislim
               odpišejo jih že, ne preložijo pa obveznosti za obresti ali dajo enega moratorija. In
               to bi bilo treba zelo selektivno pogledati katera podjetja so takšna in banke bi
               morale tudi v svojem interesu prevzeti odgovornost in prevzeti tudi odgovornost za te
               stvari, ki so jih počele. Podjetja so postala en velik lastnik slovenskega premoženja
               in z njim nič ne gospodarijo. Podjetja, pa celo prepovedano je, oziroma jih silimo v
               prevzeme. In te banke, če so že šle v te trapaste odkupe in vse stvari, dajale
               nelogične stvari, zdaj pa naj prevzamejo gospodarjenje s tem premoženjem. Ker veliko
               bolje v teh podjetjih, kot da jih pošljejo v stečaj, da jim omogočijo z odlogom
               plačil z moratoriji, tam kjer so te stvari možne, da pridejo spet na zeleno vejo
               oziroma se usposobijo, da lahko tudi kredite vračajo, predvsem pa da ohranijo
               zaposlene, da ta podjetja zaradi teh neumnosti ne propadejo. Tukaj mislim, da je
               veliko instrumentov, ki se lahko naredijo. Vendar, banke so strogo birokratske, naredile so neumnost, nič ne
               naredijo na tem da bi ustrezno gospodarile, ponujajo te deleže. Tudi te prodaje, ki
               jih imamo. Temu strogo nasprotujem. Vem, spremljam vse v zgodovini kar smo naredili,
               ali tujcem ali komurkoli. Naredili smo vse neumnosti, boljše, da bi postala država
               lastnik in ostala lastnik in poskrbela za ustrezno upravljanje teh podjetij. Poglejmo
               Tobačno, Lek, cela vrsta stvari, Fructal. Kaj smo dosegli s temi prodajami oziroma s
               tem velikim postopkom lastninjenja. Sami sebi smo dali nekaj za vrat.</p>
               <p>Naslednja stvar. Tukaj je treba doseči skozi upravljanje bank, da se doseže neka
               mehka varianta prehoda iz tega in tudi pogledati kaj se odpisuje, ker večina, veliko
               teh stvari se lahko tudi vrne in zaustavi plaz stečajev, plaz propadov, in ohranitev
               tem, kot je že kolega povedal, ohraniti delovno mesto je veliko manjši strošek kot pa
               poiskati in novega postaviti.</p>
               <p>Potem bi se dotaknil samo še dveh točk, da pri samem, v državnih podjetjih vidimo, da
               zelo slabo gospodarimo. Izgovarjamo se, enkrat o AUKN enkrat o tem, skratka, in ena
               podjetja so v enih ministrstvih, eni na Kadu, in tam. Skratka, to je prepuščeno
               direktorjem teh podjetij, ki skrbijo za visok standard, ne vlagajo v razvoj in v
               nobene stvari. mislim, da ta podjetja, kot so monopolna podjetja, elektro sistem,
               vidimo kakšen kaos imamo s temi investicijami, naftno in Petrol, Geoplin, podjetja
               kot so Telekom. En kup imamo teh podjetij, ko na koncu seštejejo, nam ne prinesejo,
               zdaj so nam delali še zgube, ker so trapasto investirali. V letošnjem letu pa se
               dogajajo stvari. nikjer ne vidim, da bi bile jasne komande kako bomo razdelili
               dobiček, ki se je ustvaril v lanskem letu ali ga bomo del vzeli zdaj, ko smo v hudih
               časih, kot dividendo kjer je država lastnik ali ne. In nikjer ne vidim da bi bilo
               jasno napisano kakšni so cilji teh podjetij in kakšne so naloge glede na ustvarjene
               rezultate in glede na možnosti, kot jih imamo na trgu. Skratka, puščamo vse to dokaj
               odprto, svobodno in rezultat tega je, da se stvari dogajajo v slabi smeri in so
               ustvarjeni dobički oziroma rezultati podjetij bistveno nižji.</p>
               <p>Potem pa bi omenil še eno stvar. Veliko razpravljam o tem delu in vseh teh stvareh.
               Jaz sem, kaj jaz vem, junija lani sem napisal kako bi uravnotežil proračun s sedmimi
               ukrepi, kako bi bila zadeva ne za milijardo evrov, ampak kar za 2 milijardi 300 tisoč
               evrov. In sem zajel vse to v treh točkah na odhodkovni strani in v treh točkah na
               prihodkovni strani. Ena od stvari, ki me je vedno in povsod zelo motila je to, da mi
               manipuliramo s temi raznimi deli, študentsko, pogodbeno, avtorsko, tisoč enih stvari,
               potem imamo upokojenec lahko dela kot ima minimalno plačo, študent ne vem koliko ur
               ali 6 tisoč evrov zasluži, on ne sme nadur, ta ne sme nič, ne vem. Zadeva je takšna,
               da jaz ne vem in ne razumem tega zakaj ne rečemo, pa naj dela kdorkoli kolikor koli
               hoče, zaradi mene tudi 300 ur na dan, pa tudi če je 95 let star in če mu kdo plača da
               je ta zadeva, samo da da tistih 23,7% prispevkov in davkov v proračun in bodo
               blagajne dobile. Siguren sem, da bi tukaj prišlo enih 400 milijonov evrov, brez da bi
               koga glava bolela, vsi bodo veseli in nihče ne bo nasprotoval in referendumov
               skliceval, če damo tak zakon, da vse dovolimo. Kaj bo študentsko delo in tisto, in
               vse zadeve so rešene. Skratka. Še na sivem trgu bi se zadeve poznale in še povsod bi
               nekje imeli eno takšno zadevo. Mislim, da sem nekaj teh točk sem navedel kako mislim,
               da bi bilo treba da se osredotočimo na nekatere stvari, ki bodo.  Jaz sem v podjetju vedno ko je bila ta
               stvar, ko sem imel zavoženo podjetje sem šel v službo sem vedno naredil kje bom
               dosegel, s katero stvarjo bom dosegel največji učinek. In sem lotil tistih točk, kjer
               sem dosegel največji učinek. Seveda, veliko jih je ostalo ko nikoli do njih nisem
               prišel, ki bi jih bilo treba tudi popraviti in racionalizirati, ampak si pogledal in
               poiskal tiste točke, kjer je bila stvar možna.</p>
               <p>Seveda pa se strinjam s tem, logično je, da moramo privarčevati in ne moremo trošiti
               več kot imamo. Sem tudi za to, da sprejmemo fiskalno pravilo, zlato, da sami sebe
               prisilimo, da ne bomo delali naprej neumnosti in šli preko svojih zmožnosti v samo
               porabo. </p>
               <p>Samo še to bi rekel, sem že enkrat prej rekel, da bi pozval vse, Vlado, sindikate,
               poslance, opozicijo, pozicijo, vse skupaj, za božjo voljo, dajte sedet skupaj in
               trudite se, eni vse usmeriti, da bi dosegli neko kompromisno rešitev, pa tudi če bi
               bil malo gnil ta kompromis, bi bilo boljše, kot da ga ni. Ker se mi zdi, zdaj bomo
               razpravljali in vse skupaj vnaprej že nekateri govorijo bodo izbirali podpise, da
               bodo ta zakon ustavil in potem - kje bomo - vse bo ostalo in vsi bomo izgubili, vsi
               bomo naprej na slabšem. Se pravi, da bi bilo dobro, da se dejansko potrudimo in
               najdemo neko rešitev, ki jo bomo potem podprli in za katero bomo potem vsi stali. Za
               vse nas bo dobro, za vse nas bo koristno, vemo, da moramo to narediti in za božjo
               volj, na strani vlade in na strani sindikatov ali kjerkoli, neko brezvezno vztrajanje
               na nekih, nepripravljenost popustiti je zame ena velika neumnost.</p>
               <p>Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp41">

               <speaker>PREDSEDNIK MATJAŽ HAN:</speaker>

               <p>Bojan, hvala lepa. Zanimiva razprava, moram reči. Je pa fino, če se vi v koaliciji
               najprej skupaj usedete in potem kličete nas v opoziciji.</p>
               <p>Gospa Pavlič.</p>
            </sp>
            <sp xml:id="SDT6-OZG-nujna-8-2012-04-25.sp42">

               <speaker>ALENKA PAVLIČ (PS PS):</speaker>

               <p>Jaz bi mogoče ministru samo vrnila nasmešek oziroma repliko na DDV v turizmu, kjer je
               komentiral da bi ta dvig DDV slabo vplival na turizem. Moje mnenje pa ni takšno, ker
               menim, da bi morali pospešiti dvig kvalitetnega turizma in se ne naslanjati na
               masovni turizem. Ker ta masovni turizem obremenjuje okolje na visokokvalitetnih
               storitvah, kjer bi prišla do izraza slovenska kvaliteta, prehrana, neokrnjena hrana,
               tam pa bi lahko dosegli večje cene. Se pravi, bi imeli takšne turiste, ki bi zmogli
               tudi tisto odstotno točko, kar bi bilo dražje na račun DDV.</p>
               <p>Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp43">

               <speaker>PREDSEDNIK MATJAŽ HAN:</speaker>

               <p>Hvala lepa, Alenka.</p>
               <p>K besedi se je javila gospa Patricija Šulin. Se opravičujem, preden dam besedo gospe
               Patriciji naj povem, da Mihael Prevc nadomešča gospoda Romana Žvegliča.</p>
               <p>Izvoli.</p>
            </sp>
            <sp xml:id="SDT6-OZG-nujna-8-2012-04-25.sp44">

               <speaker>PATRICIJA ŠULIN (PS SDS):</speaker>

               <p>Hvala za besedo, predsedujoči. Lep pozdrav vsem skupaj.</p>
               <p>Jaz bi rada osvetlila to prihodkovno stran proračuna. Moram pa začeti s proračunom za
               letom 2012, ki je predvidel davčne prihodke previsoko, in sicer skorajda za 612
               milijonov evrov, kar zdajšnji rebalans popravlja. Torej pomeni, da se davčni prihodki
               zmanjšujejo za skoraj 612 milijonov evrov, ker so bile ocene davčnih kategorij
               previsoke. Torej znižuje se prihodek iz naslova dohodnine, davka na dodano vrednost,
               trošarine, druge davke na blago in storitve in tako naprej. Sem zadovoljna ker se
               prihodki zvišujejo, po novi oceni, na strani davkov od dohodkov pravnih oseb kar za
               38 milijonov evrov. Ta uvod je bil potreben zaradi tega, da se vsi skupaj spomnimo,
               da je tukaj vladni predlog, ki smo ga kasneje sprejeli tudi na seji Državnega zbora,
               torej davek od davka od dohodkov pravnih oseb se zvišuje in smo šli vsi skupaj še
               korak bližje gospodarstvenikom, ker smo lestvico od leta 2015 dalje spremenili
               navzdol  na 15%. Se pravi,
               postopno vsako leto za procent od leta 2015 s 15%. Sprejeli smo tudi davčne olajšave
               za investicije, in sicer smo iz prejšnjih 30% popravili na 40% brez omejitve do
               30.000 evrov, ampak do celotne višine davčne osnove ter smo tudi ponudili roko za
               raziskave in razvoj, kjer smo olajšave povečali iz 40 na 100%. Če pravilno razumemo
               te ukrepe pomenijo ponujeno roko, to se pravi gospodarstvenikom, firmam. Ko
               razbremenjujemo gospodarstvo z davki pomeni, da ta denar ostaja gospodarstvenikom, ki
               ga bodo lahko uporabili tudi za odpiranje novih delovnih mest.</p>
               <p>Če se še dotaknem socialnega segmenta moram reči, da ti ukrepi ne bodo prizadeli
               najšibkejših, med tem ko bi dvig DDV jih takoj neposredno prizadel. In dediščina
               našim otrokom ne sme biti zapuščina prezadolžena, kakor je sedaj. Zato bi ponovno
               poudarila pomen zapisa fiskalnega pravila v ustavo. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp45">

               <speaker>PREDSEDNIK MATJAŽ HAN:</speaker>

               <p>Hvala lepa. Naslednja je gospa Alenka Avberšek.</p>
            </sp>
            <sp xml:id="SDT6-OZG-nujna-8-2012-04-25.sp46">

               <speaker>ALENKA AVBERŠEK:</speaker>

               <p>Hvala. Da ne bi bilo kakšnega nesporazuma želim poudariti, da gospodarstvo podpira
               varčevalne ukrepe, sprejem zakona o uravnoteženih javnih financah, uravnotežen
               rebalans in tako naprej. Situacija je takšna, da kratkoročno taki ukrepi so nujno
               potrebni. Ne moremo si privoščiti dodatnega negativnega signala tujim financerejem od
               katerih smo odvisni. Ne moremo si privoščiti dodatnega padca bonitetne ocene, ker
               potem v odhodkih na strani obresti ne bo 70 milijonov plus, ampak še bistveno več, če
               bomo do kreditov sploh lahko prišli. To nam je jasno v gospodarstvu kljub temu, da se
               neposredno varčevalni ukrepi v približno 500 milijonih neposredno zadevajo tudi
               gospodarstvo. Ampak se razume, da je to nek začeten vložek tudi v smeri gospodarstva,
               zato da bo lahko funkcioniralo v naslednjih letih bolje, kot v tem letu. Pa kljub
               vsemu izrecno dodatno poudarjamo, da gre v bistvu tu za dodatni signal, ki bo
               zmanjšal to nezaupanje, nekredibilnost, ki ni nastala zaradi stopnje zadolženosti
               Slovenije, ampak zaradi tega, ker dajemo signal, da nismo pripravljeni na nobene
               spremembe. Zato se trudimo vsi skupaj, tudi v ekonomsko socialnem svetu, da najdemo
               kompromise tam, kjer še danes gledajo, da so nemogoči. Zato so ti varčevalni ukrepi
               prvi korak, za katerega pa vedno znova poudarjamo, da ni zadosten in da je treba od
               tu naprej, od tega, da se pogovarjamo o številkah na papirju, preiti v ukrepanje v
               realnosti.</p>
               <p>V gospodarstvu gledamo na sprejete davčne razbremenitve vsekakor pozitivno. Davčna
               razbremenitev tako za RR, tako kot za investicije so to pozitivni signali, ampak
               sigurno, da jih pozdravljamo, ampak ne pomenijo pa v bistvu tistega dela, ki ga je
               mogoče narediti tudi brez tega, da se pogovarjamo o sredstvih, koliko jih država v to
               investira, ne samo da ponuja roko, da ne bo kakšne pomote. Vsi skupaj investiramo v
               to, da bomo imeli ohranjena in nova delovna mesta.</p>
               <p>Ko govorimo o rebalansu, ne vidimo ga neposredno v teh številkah, koliko je manj
               stroškov, odhodkov na strani materiala, storitev, zadenemo ob javno naročanje. V
               gospodarstvu ostro nasprotujemo linearnemu ukrepu, kjer različna ministrstva in
               ustanove javnega sektorja zahtevajo 15% znižanje cen za storitve, blago kakršno je že
               doslej  v pogodbah. To ni
               način, ampak gre za nov postopek dogovarjanja kaj je potrebno, kaj je smiselno
               prihraniti, ampak ne zgolj na račun dodatnega zniževanja že tako tistih famoznih
               najnižjih cen, ki so kriterij pri izboru javnega naročanja. Rezerve gotovo da na tem
               segmentu so. Ne toliko pri cenah, ampak tudi pri odpravi razdrobljenega javnega
               naročanja, ki je primer povsod, od države do občin do ustanov javnega sektorja.</p>
               <p>In še poudarek, če govorimo o linearnosti, neuravnoteženosti ali celo škodljivosti
               določenih varčevalnih ukrepov je tudi v interesu gospodarstva in prošnja za dodaten
               razmislek, ali je potrebno po 30 milijonov zniževati odhodke na področju znanosti, na
               področju univerz. Polovici manjši znesek bi bil primeren vzvod za reorganizacijo tega
               sektorja, zlasti javno raziskovalnih institucij na način, kot je opredeljen v
               razvojno inovacijski strategiji. Več sredstev usmeriti v aplikativne raziskave in
               razvoj, odpraviti razdrobljeno financiranje, mednarodne evalvacije naj bodo merilo za
               dodeljevanje sredstev bolj tok to, kar je veljalo danes. Želimo si, da najdemo tu
               kompromis, da najdemo vzvode tudi v spremembi zakonov, ki so podlaga za te
               spremembe.</p>
               <p>To bi bil tudi ukrep, da preprečimo, ker ni v interesu, tudi gospodarstva ne, da se
               znajde 1. julija od 500 do 700 raziskovalcev, ki so na projektnih plačah, na cesti.
               Ali obstoja možnost, da če je to nuja, da se preko instrumentov, ki obstojajo, del
               teh raziskovalcev usmeri v gospodarstvo, tam kjer je zato absorbcijska sposobnost.
               Hvala.</p>
            </sp>
            <sp xml:id="SDT6-OZG-nujna-8-2012-04-25.sp47">

               <speaker>PREDSEDNIK MATJAŽ HAN:</speaker>

               <p>Jaz se moram opravičiti gospodu Horvatu. Tu sem ga podčrtal, pa se opravičujem. Imel
               si besedo že pred gospo Alenko. Izvolite. Še enkrat opravičilo z moje strani.</p>
            </sp>
            <sp xml:id="SDT6-OZG-nujna-8-2012-04-25.sp48">

               <speaker>JOŽEF HORVAT:</speaker>

               <p>Gospod predsednik, hvala lepa. Nič ne zamerim. Jaz sem celo bolj zadovoljen, da
               slišim spoštovane goste, ki jih tu lepo pozdravljam, posebej gospoda ministra,
               državnega sekretarja in vse ostale, in tudi vas kolegice in kolegi. In da slišim tudi
               opozicijo. Prav zadovoljen sem, da sem najbrž nekje na koncu, kar se tiče
               razprave.</p>
               <p>Pa mi dovolite morda samo par besed za neko splošno oceno, ki jo imamo v koaliciji.
               In sicer, ta je, da je koalicija enotna glede ugotovitve, da je prioriteta številka
               ena v državi Sloveniji uravnoteženje javnih financ. Pa ne samo glede ugotovitve. Mi
               smo enotni in neomajni, da to stanje, javnofinančno, tudi saniramo postopamo, ne na
               horuk, ne naenkrat, ker bi bili preprosto rezi preveliki. Zato želimo javne finance
               uravnotežiti tja do leta 2015 in vrniti verodostojnost Republike Slovenije v Evropi,
               v Evropski zvezi, pred evropskimi in svetovnimi tudi finančnimi inštitucijami. Mi smo
               najmanj dve leti, zadnji dve leti, govorili bomo, bomo in še enkrat bomo uravnotežili
               javne finance, pa jih nismo. Na nek način, po domače rečeno, smo lagali Evropski
               skupnosti in s tem izgubili verodostojnost. To pa pomeni v številkah, da smo izgubili
               tudi bonitetne ocene. Naše bonitetne ocene so padle. To pomeni, da se je povišala
               cena denarja, ki ga potrebuje država. In ker smo na Odboru za gospodarstvo, dvakrat
               podčrtujem, ki ga potrebuje gospodarstvo. Zato tudi v tem kontekstu še enkrat
               poudarjam, čeprav ni ravno tema te točke dnevnega reda, kako izjemno pomembno bi
               bilo, da bi se poenotili glede zlatega fiskalnega pravila, ki bi ga zapisali v
               slovensko ustavo. S tem bi resnično dobili verodostojnost, povečala bi se naša
               verodostojnost, in prepričan sem, zmanjšala bi se  cena denarja, ki ga potrebuje gospodarstvo.</p>
               <p>Nekaj malega glede varčevanja in glede vitkosti naše države, smo že naredili
               pravzaprav na samem začetku tega mandata, ob sprejemanju Zakona o Vladi. Naj spomnim,
               da imamo v tem trenutku najmanjšo Vlado v času samostojne Slovenije. To ne pomeni
               prihranek samo v prvi fazi, to pomeni tudi učinke v tem smislu, da ne bo tako
               zapletenih birokratskih postopkov o katerih pravzaprav danes že tudi vsi govorimo. Ko
               sem se srečal z gospodarstveniki na podelitvi nagrade gospodarske zbornice, smo
               slišali tako iz govornice, tako tudi po individualnih razgovorih in gospodarstveniki
               pravijo politikom, ne prosimo vas denarja, prosimo pa vas, da nam naredite to državo
               zopet pravno, in da zmanjšate birokratske postopke, ki so neverjetni. Zakaj rebalans?
               Zaradi tega, ker so napovedi, gospodarske, bile preveč optimistične in enostavno
               zato, ker smo preveč porabili, glede na to koliko smo ustvarjali. V javnem sektorju
               smo zaposlovali v zadnjih letih, realni sektor je izgubil 60 tisoč delovnih mest.
               Zato takšen razkorak. In zdaj mogoče k preprostim izračunom. Poglejte, proračun za
               leto 2012, ki ga je sprejela prejšnja vlada, je imel prihodke v višini 8,695 milijard
               evrov, odhodke v višini 10,18 milijard evrov. Razlika torej približno 1,4 milijarde
               evrov. Za toliko večji so bili odhodki. In zdaj, ko poslušam spoštovane kolege, res
               mi je žal, da je gospod Stepišnik odšel, ki ga cenim kot izjemnega gospodarstvenika
               in tudi na nek način verjamem, da tukaj mora govoriti kot opozicijski poslanec in sem
               si zapisal njegovo izjavo in pričakovanje, da bi ta rebalans moral imeti presežek. Na
               drugi strani vemo stališče pozitivne Slovenije. Vsaka politična grupacija lahko ima
               svoje stališče, je to, da je treba dvigniti DDV. Sedaj, če grem računati in pogledam,
               da je proračun za 2011 načrtoval prihodke iz naslova DDV v višini dobre tri milijarde
               evrov, to pomeni, če želimo, tako kot je gospod Stepišnik predlagal ta rebalans
               uravnotežiti oziroma imeti celo presežek, potem mi moramo DDV dvigniti za koliko? Za
               10% točk in to je treba Sloveniji povedati. To pomeni za 50%. Zgornjo mejo torej iz
               20 na 30. Ker potem dobim jaz 1,5 milijarde večji prihodek v proračun in s tem
               uravnotežim proračun 2012, kot ga je sprejela prejšnja vlada. Jaz drugače ne znam
               računati. Seveda pri predpostavki, da se poraba oziroma potrošnja ne bo zmanjšala. Mi
               moramo govoriti o številkah. Ne bom govoril o tem, ker ne vem, to bo povedalo
               gospodarstvo, kaj bi pomenil takšen dvig DDV. In to bi povedali in bodo povedali
               ljudje, ki se jim bo življenje za takšen odstotek podražilo. Ne bom govoril o tem kaj
               smo že naredili prejšnji teden v Državnem zboru, ko smo sprejeli Zakon o dohodnini in
               Zakon o davku od dohodka pravnih oseb. O tem je detajlno govorila kolegica in ne bom
               se tukaj ponavljal. Treba pa je vedeti, da predno smo kakršnekoli reze sprejeli, smo
               šli na proti gospodarstvu in sem vesel, da gospodarstvo to pozdravlja. Ne delam pa si
               iluzij, da je to zdaj vse kar potrebujemo za razcvet gospodarstva. Še zdaleč ne. To
               je samo en majhen korak.</p>
               <p>Pozdravljam tudi ministrovo namero, njegovo idejo o 100 milijard evrov visoki  rezervi za projekte za črpanje
               evropskih sredstev. Kar pa zadeva velikih javnih investicij, o katerih je tudi
               govoril predstavnik pozitivne Slovenije, drugi tir Koper-Divača. Jaz sem včeraj dobre
               tri ure sedel na odboru za infrastrukturo in sem bil izjemno razočaran nad tem kar je
               povedal minister Zvone Černač. Pa ne zato, kar je on povedal, ampak o tem kar je
               ugotovil. Vsi mi smo mislili, da je drugi tir Koper-Divača tik pred izvedbo, ampak
               minister Černač je povedal, da temu ni tako. Takšno stanje je naše na resorju, ki smo
               mu ga zaupali. Odkupljenih zemljišč je samo 15%. Toliko o teh javnih, torej o eni
               javni veliki investiciji, ki je reda velikosti TEŠ6, citiram ministra Črnača. Drugače
               pa zaključujem. Nimam razlogov, da ne bi ministru Žerjavu zaupal. Moram dejansko
               pohvaliti, da je v teh 75. dneh ta resor, ki mu je zaupan, izjemno dobro spoznal, da
               ga obvladuje. Zaupam predlogu rebalansa, ki se nanaša na njegov resor in poslanska
               skupina Nove Slovenije bo ta rebalans proračuna tudi podprla, ker druge izbire
               preprosto ni. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp49">

               <speaker>PREDSEDNIK MATJAŽ HAN:</speaker>

               <p>Hvala lepa gospod Horvat. K besedi se je javila gospa Dobovšek.</p>
            </sp>
            <sp xml:id="SDT6-OZG-nujna-8-2012-04-25.sp50">

               <speaker>MAG. DAMJANA PETAVAR DOBOVŠEK (PS SDS):</speaker>

               <p>Hvala lepa za besedo. Tudi v mojem imenu vsem prisotnim prav lep pozdrav!</p>
               <p>Slišali smo s strani predstavnikov Vlade, da je osnovni razlog za pripravo rebalansa
               proračuna Republike Slovenije za leto 2012 nerealno načrtovani odhodki in
               optimistično ocenjeni prihodki sprejetega proračuna Republike Slovenije za leto 2012.
               Zato je nujno, da se rebalans sprejme. Gibanja, gospodarska gibanja Umarja jasno
               kažejo, da smo v letu 2008 bili najbližje v povprečju Evropski uniji, to je -0,9% in
               do danes smo zasledili odmik k temu, torej povprečni gospodarski rasti, 2010 smo
               padli na -15% evropskega povprečja. Zato so ukrepi nujno potrebni. Ta -15% odmik od
               evropskega povprečja nas pelje nazaj v leto 2003 po statističnih podatkih. Zadnjih
               štirih let je bilo v Sloveniji praktično zamujenih, kar se tiče v razvojnem smislu,
               zato bi se morali osredotočiti na štiri najpomembnejše cilje, in sicer konsolidacija
               javnih financ, dokapitalizacija bank, kot smo že slišali, da bodo kapitalsko
               ustreznejše, na dvig konkurenčnosti Slovenskega gospodarstva, kar se danes
               pogovarjamo in pa ob upoštevanju staranja gospodarstva bi se morali prilagoditi trije
               sistemi, pokojninski, znanstveni in oskrba starostnikov. Kar se tiče samega rebalansa
               oziroma stanja v Sloveniji, je potrebno nujno, nujno je potrebno ustaviti
               zadolževanje. Treba je pospešiti gospodarsko rast in uravnotežiti javne finance kot
               smo slišali. Zakaj ni tujih investicij v Sloveniji? Zato, ker imamo preveč
               komplicirano poslovno okolje, razna gradbena dovoljenja itn., davčni sistem, je
               kolegica Šulin jasno predstavila. Na področju davkov je vlada že pripravila zelo
               konkretne ukrepe za dvig gospodarske rasti. To pomeni olajšave, znižanje davka od
               dohodkov pravnih oseb, dvig olajšav iz 40 na 100% za vlaganje v raziskave in razvoj.
               To so ukrepi, ki jih je Vlada že storila na področju gospodarstva in dvigujejo
               konkurenčnost in dvig gospodarske rasti.  Zato mislim, da so ukrepi nujno potrebni, rebalans nujno
               potreben, zakon o uravnoteženju javnih financ nujno potreben in seveda tudi naše
               skupno poenotenje pri umeščanju zlatega fiskalnega pravila v ustavo. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp51">

               <speaker>PREDSEDNIK MATJAŽ HAN:</speaker>

               <p>Hvala. Obrtna zbornica, gospod Lamperger. Izvolite.</p>
            </sp>
            <sp xml:id="SDT6-OZG-nujna-8-2012-04-25.sp52">

               <speaker>DANIJEL LAMPERGER:</speaker>

               <p>Hvala za besedo, predsedujoči in en lep pozdrav. Jaz bi rad poudaril, da na obrtno
               podjetniški zbornici Slovenije podpiramo varčevalne ukrepe vlade. Vendar se nam zdi
               tudi pomembno poudariti na tem področju, da je potrebno biti predvsem pazljiv pri
               varčevanju na področju investicij, ki bi imele za posledico neposreden angažma
               gospodarstva. Namreč tam je potrebno šparati najmanj in to predvsem pri tistih
               sektorjih, ki so v tem trenutku v največji gospodarski krizi, to je gradbeništvo in
               tako naprej. Potem se nam zdi izredno, mislim, zdi se nam pomembno, da poudarimo, da
               na področju dviga DDV, kar je danes bila tematika ne podpiramo na obrtni podjetniški
               zbornici ne podpiramo dviga DDV, predvsem pa ne podpiramo dviga DDV kot nekega
               samostojnega ukrepa. O dvigu DDV menimo, da bi bilo potrebno in možno razmišljati
               zgolj v primeru, če bi ta dvig DDV-ja bil v nekem širšem sklopu davčnih razbremenitev
               in aktivnosti, predvsem na tem področju, da bi dvig DDV-ja bil možen v primeru, če bi
               se potem na drugi strani, predvsem znižali davki, ki pa bremenijo stroške plač.
               Namreč, mi smo mnenja, da stroški plač so v lastnih cenah slovenskih proizvodov in
               storitev izredno velika postavka in če bi to postavko znižali bi slovenski proizvodi
               in storitve bile bolj konkurenčne in s tem bi tudi imeli večjo konkurenčnost za tuje
               vlagatelj in tako naprej. Pri debati o evropski, črpanju evropskih sredstev, tukaj se
               nam zdi zelo pomembno, da poudarimo, če je skupen cilj povečanje črpanja evropskih
               sredstev, potem je to pomembno, da se tega skupnega cilja zavedajo popolnoma vsi v
               verigi tega črpanja. Se pravi tako pripravljavci teh projektov, kot tudi ocenjevalci,
               nadzorniki in tako naprej. Tukaj velikokrat imamo občutek, da vsi nimajo tega istega
               cilja ali z drugačnimi besedami povedano, potrebno je postopke izredno poenostaviti.
               Potem pri ukrepih za konkurenčnost slovenskega gospodarstva pogrešam tudi predvsem
               ukrepe, ki govorijo o zaščiti našega gospodarstva na notranjem trgu, kljub temu, da
               pač imamo v Evropski uniji nek notranji trg, se na eni strani soočamo, da naša
               podjetja, ki poslujejo v tujini imajo izredno velike ovire in ne morejo biti
               konkurenčna na sosednjih trgih, ker so pač države vzpostavile mehanizme in ukrepe, da
               ščitijo trg, naše gospodarstvo smo pa popolnoma odprli tujcem, ki tukaj brez
               vsakršnih omejitev delajo recimo na področju severno-vzhodne Slovenije, Madžarska
               podjetja in tako naprej in seveda odnaša ta denar iz slovenskega področja. Naša
               podjetja pa dela ne dobijo, tista, ki pač v ta naš proračun vplačujejo. Toliko
               zaenkrat z moje strani. Hvala.</p>
            </sp>
            <sp xml:id="SDT6-OZG-nujna-8-2012-04-25.sp53">

               <speaker>PREDSEDNIK MATJAŽ HAN:</speaker>

               <p>Hvala lepa. K besedi se je javil gospod Hršak, za njim gospod Starman, potem pa
               mislim, da počasi zaključujemo. Izvoli.</p>
            </sp>
            <sp xml:id="SDT6-OZG-nujna-8-2012-04-25.sp54">

               <speaker>IVAN HRŠAK (PS DeSUS):</speaker>

               <p>Hvala za besedo. Lep pozdrav vsem prisotnim. Stranka DeSUS seveda podpira nujno
               potrebno varčevalne ukrepe in s tem seveda proračun, rebalans proračuna za leto 2012
               in seveda tudi zakon za uravnoteženje javnih financ. Iskreno verjamem oziroma sem
               trdno prepričan, da je vlada oziroma ministri s svojimi strokovni sodelavci naredila
               prav vse, kar je bilo možno narediti s temi omejenimi denarnimi sredstvi, ki so na
               razpolago v tem težkem trenutku, v katerem se je Slovenija sedaj znašla. Seveda s
               ponujenim niso zadovoljni vsi. Kar je seveda razumljivo, saj nihče nima rad, ko se mu
               zmanjšujejo namenjena sredstva. Vem, da je to na žalost realnost v tem trenutku,
               država se ne sme in ne more več zadolževati in mora seveda, lahko porabimo seveda
               samo toliko, kolikor ustvarimo in nič več. Skozi razpravo sem ugotovil, da je v
               opoziciji biti prav luštno.
               Lahko se pravzaprav z ničemer se ne strinjaš. Konkretnih rešitev pa ne podaš. Seveda
               ta rešitev je bila podana za dvig DDV-ja, seveda po mojem zgrešen korak v smeri
               rešitve, saj pravzaprav ta korak, bi rekel, to rešitev lahko predlaga prav vsak,
               seveda je pa dvig DDV-ja zadnja rešitev, ki je pač možna, če seveda te varčevalni
               ukrepi ne bodo zadostovali.</p>
               <p>Če zakon povzamem še enkrat DeSUS bo podprl ponujene rešitve. Hvala.</p>
            </sp>
            <sp xml:id="SDT6-OZG-nujna-8-2012-04-25.sp55">

               <speaker>PREDSEDNIK MATJAŽ HAN:</speaker>

               <p>Hvala lepa. Še gospod Starman.</p>
            </sp>
            <sp xml:id="SDT6-OZG-nujna-8-2012-04-25.sp56">

               <speaker>BOJAN STARMAN (PS DL):</speaker>

               <p>Jaz bi samo eno kratko vprašanje, mogoče finančnemu ali gospodarskemu ministru.
               Opazil sem v rebalansu, da se prihodki od davkov pravnih oseb povečujejo v rebalansu
               za 38 milijonov evrov. Sprašujem ali je v tem upoštevan nekaj dni nazaj sprejet zakon
               o spremembah zakona, ki je prinesla olajšave, o katerih govorimo, približno za 170
               milijonov evrov. Samo toliko, da je jasno, ta zadeva, ker so, dohodnina je zmanjšanja
               po ocenah za 100 ali 235, 185, skratka... Tukaj je pa povečan v rebalansu in vemo, da
               smo sprejeli zakon, ki po ocenah prinaša v olajšavah za investicije in razvoj in v
               ostalih olajšavah podjetnikom olajšavo v višini 170 milijonov evrov v letošnjem letu,
               samo to vprašanje. Ali je to zajeto ali ni, ker je velik denar?</p>
            </sp>
            <sp xml:id="SDT6-OZG-nujna-8-2012-04-25.sp57">

               <speaker>PREDSEDNIK MATJAŽ HAN:</speaker>

               <p>Hvala lepa. Bodo potem odgovorili predstavniki iz Ministrstva za finance, ki so
               verjetno ta rebalans skupaj sestavili. Če mi dovolite samo še dva, tri stavke z moje
               strani.</p>
               <p>Zavedam se in tudi Socialni demokrati se seveda zavedamo, da je potrebno na nek način
               v Sloveniji začeti z varčevanjem, da je potrebno uravnovesiti čim prej tudi ta naš
               proračun. Bi se pa verjetno z razliko od zdajšnje koalicije Socialni demokrati tega
               lotili nekoliko drugače. In mislim, da ni čas, da si kažemo vsi med seboj s prstom,
               kdo je kriv za kaj, ker teh vprašanj in odgovorov ima vsak lahko različna. In tako
               kot je ta vlada, bo verjetno storila kaj dobrega, je tudi prejšnja vlada in
               predprejšnja vlada, tako da počasi je potrebno, da strnemo vrste. Seveda imamo pa
               lahko koncepte razvoja in gospodarske rasti in vsega različne. In tukaj mislim, da se
               razlikujemo. Mi mislimo, da predlagani varčevalni ukrepi v višini 818 milijonov evrov
               niso potrebni tako hitro. Ker s tem bomo na nek način, ko bomo 818 milijonov
               privarčevali na odhodkih, tudi prihodkov v proračun ne bomo takšnih imeli. In mi smo
               izračunali, da bo teh prihodkov tudi 350 milijonov evrov manj. Jaz se z gospo
               Šulinovo strinjam, da je bil leta 2012 verjetno nerealen sprejet proračun in davčni
               prilivi. Nas je samo strah, da s temi ukrepi, ki jih zdaj sprejemamo, da tudi ne bomo
               uspeli te davčne prilive dobiti v proračun. In, če zelo plastično povem, tako kot je
               gospod Žveglič povedal, če bomo mi varčevali na bencinu, ker se moramo pripeljati v
               službo, potem tudi plače ne bomo dobili in če bomo rekli, da se dva dni ne bomo
               vozili v službo, da bomo privarčevali pri bencinu, potem tudi takšne plače ne bo.
               Tako, da tukaj moramo biti zelo pozorni in biti, imeti malo tudi kmečke pameti.</p>
               <p>Zdaj bom govoril v tistih pogledih minister, pa mi boste mogoče dal prav ali pa tudi
               ne, ki jih zdaj zmanjšujete, mi pa mislimo, če bi tiste postavke obdržali v
               proračunu, da bi mogoče bil lahko priliv v proračun drugače in boljši. Znižali boste
               investicijske transferje v vrednosti 83 milijonov 513 tisoč evrov. To je za dobrih 10
               % glede na leto 2012. S tem bo država, ne zameriti, za moje pojme še ta gradbeništvo,
               ki ježe tako v zelo slabi kondiciji,  še dodatno prizadela. Kar je tudi mene presenetilo in me
               je strah, je včerajšnji nastop gospoda Černača, da so ugotovili, da na področju
               njegovega sektorja sploh ne bo nobenih kohezijskih sredstev. Se pravi, denarja v
               proračun za zagon gradbeništva iz dela infrastrukture sploh ne bo. Kaj to pomeni za
               prilive v proračun, je verjetno nekaterim bolj znano kot meni.</p>
               <p>Glede višine sredstev za subvencioniranje podjetij je po moje treba omeniti to, da je
               nesmiselno zniževati subvencioniranje v času recesije. Tu bi morali sredstva po moje
               povečevati, ne pa zniževati. Ker vemo, da so slovenska podjetja prezadolžena, in tu
               je gospodarstvo najbolj krivo, pa tudi politika, in potrebuje pomoč države, da se, na
               primer, subvencionira obrestno mero, mi pa tu zadeve zmanjšujemo. Zmanjšujemo
               sredstva za zaposlovanje, za subvencioniranje zaposlovanja, kjer vemo, da imamo 116
               tisoč brezposelnih, mi pa znižujemo ta sredstva.</p>
               <p>Tako da mi te zadeve niso logične. Sam sem celo življenje podjetnik in podpiram tako
               gospodarstvo kot Obrtno zbornico, že celo življenje. Vendar v času, ko nam gre zelo
               slabo, zniževati davek na dobiček, vam povem, minister, da - pa kar je tudi gospod
               Starman rekel -, priliva v proračun več ne bo, ker gospodarstveniki dobro znajo na
               koncu leta narediti bilance, da bo tega dobička toliko ali pa toliko, za njih je
               pomemben denarni tok. In z denarnim tokom so vsi tajkuni izčrpavali podjetja, nihče
               ga ni z dobičkom izčrpal, ker ga je skril. Tako da tukaj jaz mislim, da ne. Tisti, ki
               imajo pa malo večje firme, bodo pa mogoče lažje pokrili lizinge za nazaj za kake
               jahte. Tako da ta ukrep se mi ne zdi dober. Poleg tega, da vemo, da pa na sociali in
               drugih zadevah pa zmanjšujemo. Ko delamo to, mislim, da ste tu naredili napako.</p>
               <p>Potem, na področju politike podjetništva in konkurenčnosti so bila sredstva v letu
               2011 v višini 272 milijonov, v letu 2012 pa se zmanjšujejo na 254 milijonov, se
               pravi, za 17 milijonov evrov manj. Mi bi pričakovali, da se ta sredstva na nek način,
               ko gre za reševanje podjetij, zvišujejo, ne pa zmanjšujejo. Verjetno je na drugih
               postavkah drugih ministrstev kaj več denarja, da bi se tam jemalo, ne pa tukaj, kjer
               je treba gospodarstvo uravnovesiti.</p>
               <p>Drugo, kar se mi zdi, in na to boste dali odgovor, ker ga še niste dali, oziroma - a,
               ni več državne sekretarke. Z rebalansom se znižujejo tudi sredstva iz kohezijskega
               sklada, s 307 milijonov na 190 milijonov. Jaz se strinjam z vami, ker vas poznam že
               dolgo, da je treba biti realen, vendar če nimaš teh sredstev namenjenih v proračunih,
               se pravi, tudi če bo prišlo do možnosti črpanja, enostavno ne bomo teh sredstev mogli
               počrpati, ker ste jih zbrisali oziroma ste jih dali kam drugam. Se pravi, da Vlada ni
               pripravljena črpati nobenih evropskih sredstev za železniško infrastrukturo, kar
               pomeni, da ne bo te gospodarske rasti. Se pravi, evropska sredstva se znižujejo za ca
               180 milijonov na EU sredstvih, se pravi, z milijarde na 888 milijonov.</p>
               <p>Zavedajoč se vseh zadev, ki ste jih povedali, mislim, da s tem načinom ne bomo
               dosegli tistega efekta, da bomo dobili dovolj prilivov, in ne bomo oživeli
               gospodarske rasti. Ne bo nam uspelo to, kar je tudi gospod Hršak rekel, da bomo
               kazali s prstom drug na drugega. Vendar mislim, da bi bilo treba tu malo drugače
               strukturirati proračun, predvsem na tistih odhodkih, ki povečujejo našo gospodarsko
               rast.</p>
               <p>Kar se tiče pa DDV-ja, večina držav ga je dvignilo, verjetno ga bo tudi Slovenija
               morala dvigniti čez čas.  V
               naši poslanski skupini tega ne predvidevamo v prvi fazi. V prvi fazi bi bilo treba
               sprejeti tudi nekaj strukturnih reform, od pokojninske reforme, trga dela in tako
               naprej. Potem iti na varčevanje, in če ne bo dovolj, sprejeti verjetno tudi ta DDV.
               Tako da tu se mi zdi, no, da so mogoče nekatere zadeve za razliko od nas narejene
               napačno. Moramo pa tudi mi svojo odgovornost prevzeti za vladanje treh let, ne moremo
               pa prevzeti za vladanje zadnjih sedmih, osmih let, ker se ve, zakaj je prišlo do
               prezadolženosti podjetij v naši državi. Pa tudi verjetno ni bilo potrebno. Tudi
               takrat bi lahko, o čemer se midva z gospo Alenko večkrat kregava, tudi takrat bi
               morali Gospodarska zbornica in sindikati se postaviti na zadnje noge, če temu tako
               rečem, ko so uspešni tajkuni izčrpavali gospodarstvo in so ga pripeljali do tu, kjer
               smo. Pa tudi banke bi morale prevzeti svojo odgovornost.</p>
               <p>Tako da mi seveda tega rebalansa ne bomo podprli. Zavedamo se tudi, če damo svoje
               amandmaje, ne bodo podprti. Vendar mogoče samo iz naših nastopov in magnetogramov
               boste lahko kakšno dobro zamisel našli in jo tudi implementirali v ta rebalans.</p>
               <p>Zavedam se, kot predsednik, da - samo to še povem, potem pa zaključim - logično bi
               bilo, da bi najprej razpravljali o zakonu, pa potem o rebalansu, ker zakon je podlaga
               za rebalans. Vendar, ker smo danes razširili to sejo, se vam zahvaljujem. Verjetno se
               bodo podobne debate še vršile o tem zakonu, tako da takrat prosim, da malo zadevo
               skrajšamo, ker nas bo čas pregnal. Lepa hvala.</p>
               <p>Ker ni več razpravljavcev, zaključujem razpravo. Državne sekretarje in ministra
               prosim še za kakšno pojasnilo. Potem pa bomo glasovali o sklepu, ki je, veste, kakšne
               narave - da smo se seznanili z rebalansom. Izvolite, gospod državni sekretar.</p>
            </sp>
            <sp xml:id="SDT6-OZG-nujna-8-2012-04-25.sp58">

               <speaker>MAG. UROŠ ROŽIČ:</speaker>

               <p>Hvala lepa za besedo.</p>
               <p>Mogoče bi šel kar od zadaj. Podal bi nekaj odzivov na današnjo razpravo vas,
               spoštovane poslanke in poslanci. Upam, da bom uspel odgovoriti na tiste generalne,
               glede rebalansa proračuna, na konkretnejše zadeve, glede resorja, bo odgovarjal
               minister.</p>
               <p>Najprej, kar se tiče učinkov nižanja davka od dohodka pravnih oseb, da je ta zadeva
               upoštevana v rebalansu proračuna.</p>
               <p>V svoji uvodni predstavitvi rebalansa sem poskušal nekako orisati, zakaj je rebalans
               potreben, zakaj je ta proračun, ki trenutno stoji, popolnoma neživljenjski, če ne
               celo fantazma. Bi pa ponovil povsem faktološko, da se poslanci nekako seznanite, to,
               kar sem povedal že na enem prejšnjih odborov. Poslancem, ki so to že slišali, se
               opravičujem, da morda tratimo njihov čas, ampak se mi zdijo zadeve relativno
               pomembne.</p>
               <p>Predvidevanja za leto 2012, se pravi, makroekonomska predvidevanja za leto 2012, v
               času sprejetja proračuna in danes so bistveno različna. Rast bruto domačega proizvoda
               v letu 2012, kot je bila predvidevana v času sprejetja proračuna, je bila 3,1%, danes
               je minus 0,9%. Izvoz, rast 7%, danes 1,4%. Rast zaposlenosti v času sprejetja
               proračuna 0,2%, danes minus 2,2%. Registrirana brezposelnost, predvidevanje za 2012 v
               času sprejetja proračuna 11,1%, danes 12,9%. Rast produktivnosti 3%, danes 1,4%.
               Toliko o tem, koliko je potreben ta rebalans in zakaj je ta rebalans potreben.</p>
               <p>Na prihodkih je relativno težko karkoli narediti. Vemo, v kakšni situaciji se
               nahajamo, in relativno težko je reči, da bomo dodatno obremenjevali gospodarstvo in
               prebivalstvo oziroma potrošnjo, ker smo pač slišali določene pomisleke glede ne
               dvigovanja davka na dodano vrednost.  Dodatno bi želel pojasniti tudi to, kar se v teh razpravah glede
               rebalansa, s čimer se Vlada sooča v razpravah glede rebalansa, in sicer o njegovi
               domnevno nerazvojni naravnanosti. Rebalans proračuna je potreben ravno zaradi
               konsolidacije javnih financ, ki je predpogoj za razvoj in za makroekonomsko rast. Je
               predpogoj za zagon gospodarstva. Je predpogoj za višjo bonitetno oceno Slovenije. In
               je predpogoj za nižjo ceno denarja na trgu. Je predpogoj za to, da gospodarstvo
               dejansko začne, bom rekel, da dejansko zadiha.</p>
               <p>Veliko je bilo slišanega tudi na temo, da Vlada premalo zaganja gospodarstvo z
               državnimi investicijami, z vzpodbudami oziroma z investicijami v raziskave in razvoj.
               Jaz do tega ne bi želel, tu ne bi konkretno, tu bo mogoče minister več vedel
               povedati, ampak nekako stališče Vlade je predvsem to, da je potrebno makroekonomsko
               gospodarsko rast zagnati in utemeljiti na zasebnih investicijah. In to je tisto, kar
               javnofinančna konsolidacija dela. Daje nove pogoje zasebnim investicijam in zagonu
               gospodarstva.</p>
               <p>Če ponazorim v številkah to, kar je bilo poskušano, se pravi kar ste poskušali
               očitati nekateri poslanci Vladi glede nerazvojne naravnanosti samega proračuna
               oziroma rebalansa proračuna naj vam navedem nekaj številk, ki jih izdal Umar glede
               učinka ukrepov v letu 2013 na makroekonomske indikatorje z in brez vladnih ukrepov.
               In sicer brez vladnih ukrepov rast BDP 0,5% v 2013, za ukrepi 1,2%. Brez ukrepov rast
               izvoza 3%, z ukrepi 5,4%. Rast zaposlenosti brez ukrepov -2,5%, se pravi z ukrepi
               -1,2%. Rast produktivnosti 2,1%, z ukrepi 2,4%. Jaz mislim, da je jasno, da je javno
               finančna konsolidacija potrebna in da je predpogoj, da zaženemo to gospodarstvo.
               Kasneje pa, da se posvetimo reformam, ki bodo strukturno naredili primerno
               makroekonomsko okolje. Hvala.</p>
            </sp>
            <sp xml:id="SDT6-OZG-nujna-8-2012-04-25.sp59">

               <speaker>PREDSEDNIK MATJAŽ HAN:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDT6-OZG-nujna-8-2012-04-25.sp60">

               <speaker>MAG. RADOVAN ŽERJAV:</speaker>

               <p>Mogoče še stavek ali dva z moje strani. Praktično smo še vedno ostali na tezah
               oziroma na očitkih ali na predlogih kaj vse bi bilo potrebno povišati, povečati,
               predvideti več sredstev na posameznih postavkah. To bi si želel tudi jaz. In bi bil
               zelo vesel, da bi to lahko naredil, pa ne morem. Zato, ker je preprosto nemogoče se z
               enakim trendom in z enako intenzivnostjo, kot smo to počeli do sedaj, se zadolževati
               tudi v prihodnosti. To preprosto ni mogoče. Vmes je bilo rečeno moramo se še
               zadolževati. Vprašanje je kje, kako, po kakšni ceni in kdo bo to, ne nazadnje vračal
               in kdo bo to ne nazadnje plačal, kar se bomo zadolžili. Še enkrat poudarjam, jaz
               mislim, da moramo preprosto trošiti toliko kot imamo oziroma živeti v skladu s
               svojimi zmožnostmi. In da je to prvi predpogoj, da bomo lahko na dolgi rok naredili
               vse to, o čemer smo se danes pogovarjali in vse to, kar ste tudi sami govorili o
               razvoju, o spodbudi gospodarstva in tako naprej. Brez tega, da ne začnemo živeti v
               skladu s svojimi zmožnostmi in sposobnostmi, in v skladu s tem koliko ustvarimo, to
               ne bo mogoče. Ker bomo na dolgi rok še ob to, kar imamo v tem trenutku.  Danes plačujemo, preberite iz
               predloga rebalansa, plačujemo za 700 milijonov evrov obresti za to, za kar smo se že
               zadolžili, približno 700 milijonov. Če bomo nadaljevali s tem tempom, ne rabim
               razlagat, zato ker vsi to zelo dobro poznate in zelo dobro razumete.</p>
               <p>Očitano je bilo, da smo na zadnjem repu po tujih neposrednih investicijah. Najbrž
               predlog zvišanja davka na dodano vrednost ne bo doprinesel k temu, da bo tujih
               neposrednih investicij v Sloveniji več. To najbrž ne bo signal tujim investitorjem,
               da v Sloveniji ustvarjamo konkurenčnejše poslovno okolje, ali pač. Jaz mislim, da ne.
               Jaz mislim, da si preprosto ne smemo privoščiti več napačnih signalov, ki jih je
               bilo, ne govorim sedaj in ne očitam nikomur ničesar, ampak jih je bilo v preteklosti,
               pa spet ne mislim samo na zadnji mandat, ampak generalno, da jih je bilo v
               preteklosti preprosto preveč. Da je potrebno res pretehtati vsak signal, ki ga
               pošljemo v tujino, če želimo staviti na to in neposredne investicije. In stavimo na
               tuje neposredne investicije. Ne samo na velike infrastrukturne, ki so seveda ključne,
               ampak tudi na tiste investicije, bom rekel gospodarske investicije, <q>"green field"</q>
               investicije, investicije v tehnološke posodobitve in tako naprej. Tu pa so pomembni
               signali, ali Vlada namerava ustvariti konkurenčnejše poslovno okolje, ali ne. Tu je
               odločitev in smer zelo jasna. In od tega preprosto ne bomo odstopali.</p>
               <p>Rečeno je bilo zniževanje investicij, kar je seveda problem za gradbeništvo. Ja,
               torej tudi zniževanje investicij je predvideno. Treba pa je poudariti nekaj drugega,
               da smo pa ravno zaradi teh investicij obdržali in, tako kot je bilo rečeno s strani
               gospodarske zbornice, ohranili sredstva za razvoj regij, ker so to sredstva, ki so
               namenjena za investicije. In te investicije v občinah so predvsem investicije,
               gradbene investicije, s čimer zaposlujemo gradbeništvo, ki je problematično tako ali
               drugače. V nadaljnji fazi, na naslednjih korakih rezervni scenariji, ki se
               pripravljajo za prerazporeditev sredstev iz projektov, ki morda ne bodo realizirani,
               bodo namenjeni ravno v smer projektov, ki so gradbeni. Tu imamo možnost na
               energetskem področju storiti veliko, da se zaposlimo, gradbeništvo in recimo na
               turizmu je nekaj takšnega. Skratka, so področja na katere bomo prerazporejali
               sredstva in bomo v ozadju posredno zaposlovali gradbeništvo.</p>
               <p>Očitek glede davka od dohodka pravnih oseb, da s tem ne bo prišlo v proračun več. Jaz
               imam drugačno mnenje. Dejstvo je takšno, da vsi plačujejo davke takrat, ko so ti
               davki realni. Če so davki previsoki pride na plano kreativno računovodstvo, zato da
               se plačevanju teh davkov izognemo. To je pač realnost, ki jo hočemo ali nočemo,
               moramo sprejeti. In iz tega razloga najbrž, ker je davčna politika pri nas neprijazna
               imamo razloge, torej so razlogi v tem, da mnogi podjetniki, mnoge fizične osebe
               odhajajo v davčne oaze. Če bi bila davčna politika pri nas, ne bom rekel ugodna,
               ampak predvsem realna, teh odhodov v davčne oaze najbrž ne bi bilo, ali pa bi jih
               bilo bistveno manj. In še enkrat pravim, da je ta signal, ki ga sporoča Vlada
               usmerjen tako navznoter, še bolj pa navzven. Sem mnenja, da je veliko bolje kot to,
               da od gospodarstva skozi davke poberemo v državni proračun sredstva in jih potem
                   po lastni presoji
               uradnikov in ne vem koga še, delimo nazaj temu istemu gospodarstvu, da je veliko
               boljša logika ta, da to akumulacijo preprosto pustimo gospodarstvu, in da samo
               razpolaga s temi sredstvi in jih vlaga v tisto za kar misli samo, da je najbolje, da
               ga vloži. In to je smer, ki ga bom tudi jaz osebno zagovarjal v prihodnosti, ker
               mislim, da je to edino prav in to je smer ustvarjanja konkurenčnejšega poslovnega
               okolja.</p>
               <p>Zdaj, gospod predsednik, ko ste govorili o znižanju črpanja, to je na račun
               energetike, ki danes ni tukaj, pa je nekje drugje. Generalno, pa še enkrat poudarjam,
               črpanje ki je v rebalansu predvideno, je na nivoju realizacije 2011, nekoliko več. Za
               rezervo, skratka za projekte za katere bi jih želeli realizirati, pa nismo prepričani
               ali bodo dejansko realizirani, izkušnje v zadnjih letih pa kažejo na to, da se je
               vedno v vseh rebalansih, ne samo zadnjega mandata, ampak tudi mandatov poprej,
               načrtovalo več kot je potem bilo dejansko realizirano. To so izkušnje, ne glede na
               barvo vlade, kakorkoli. Iz tega razloga smo načrtovali tisto kar mislimo, da je
               dejansko realno, za rezervo pa pustili 100 milijonov možnosti za lastno udeležbo. In
               že sedaj seveda pripravljamo, normalno, logično, projekte, ki bodo tangirali tisto
               rezervo stotih milijonov za lastno udeležbo 15%. To pomeni, imamo potencial za
               črpanja, milijardo 300, milijardo 400, kar je seveda bistveno bistveno več kot je
               bilo predvideno v trenutnem rebalansu 2012 ali pa realizacija 2011, kar je seveda
               logično, da bolj kot se bližamo koncu finančne perspektive, da je tega črpanja mora
               biti preprosto bistveno več. Toliko. Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp61">

               <speaker>PREDSEDNIK MATJAŽ HAN:</speaker>

               <p>Hvala lepa minister. Ker me poznate, vam bom čestital in se opravičil, če bo na koncu
               leta resnično davka od dobička pravnih oseb, pa proračun več kot ga je bilo do sedaj,
               kljub temu, da ga znižujemo in potem bo za vse nas dobro. Tako da, to je samo moje
               razmišljanje.</p>
               <p>Mislim, da smo zaključili z razpravo.</p>
               <p>Lahko dam na glasovanje sklep. Odbor za gospodarstvo se je seznanil s predlogom
               rebalansa proračuna Republike Slovenije za leto 2012 o delu, ki se nanaša na področje
               gospodarskega razvoja in tehnologije. Ima kdo kakšno željo po razpravi? Hvala
               lepa.</p>
               <p>Obrazložitev glasu. Izvolite, Alenka.</p>
            </sp>
            <sp xml:id="SDT6-OZG-nujna-8-2012-04-25.sp62">

               <speaker>ALENKA PAVLIČ (PS PS):</speaker>

               <p>V Pozitivni Sloveniji se zavedamo, da je rebalans nujno potreben. Žal pa pogrešamo
               ukrepe katerih ni zadosti. Že mnogokrat ste slišali, da je bila naša formula 50%
               sredstev na prihodkovni strani, 50% na odhodkovni. To pomeni, da bi državljanom
               rezali pol manj kot sedaj. Jaz moram povedati, da temu rebalansu prižigam rdečo luč.
               Hvala.</p>
            </sp>
            <sp xml:id="SDT6-OZG-nujna-8-2012-04-25.sp63">

               <speaker>PREDSEDNIK MATJAŽ HAN:</speaker>

               <p>Hvala lepa. Rdečo luč bomo prižgali v Državnem zboru. Zdaj smo se pa seznanili, tako
               da, drugega tako nimamo. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(2 člana.)</stage></p>
               <p>Hvala lepa.</p>
               <p>S tem zaključujemo 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA ZA URAVNOTEŽENJE JAVNIH
                  FINANC.</title> Logično bi bilo, da bi najprej o tem zakonu govorili pa potem o
               rebalansu.  Gospe in gospodje,
               večinoma smo tako povedali že zdaj, tako da verjetno se boste lahko malo tudi
               vzdržali debat. Ne bom pa nobenega omejeval.</p>
               <p>Gremo na <title>2. TOČKO DNEVNEGA REDA - ZAKON ZA URAVNOTEŽENJE JAVNIH FINANC.</title>
               </p>
               <p>Vabil sem vse ljudi, vse vabljene, ki ste zdaj tudi na seji. Tako, da še enkrat vse
               lepo, tudi pri tej točki, če je kdo na novo, pozdravljam.</p>
               <p>Gradivo k tej točki dnevnega reda je bilo objavljeno na spletni strani Državnega
               zbora in sicer Predlog zakona v Poročevalcu z dne 17. 4. in 18. 4. nova priloga,
               dopis Občine Brežiče z dne 20. 4., dopis Trgovinskega zbornice ste tudi dobili in
               mnenje Mestne občine Ptuj. Naknadno pa ste prejeli še amandmaje Poslanske skupine
               Socialnih demokratov k 94., 99., 100., 101., 102., 107., 169. in k 170. členu
               predloga zakona, ki pa ne sodijo v Odbor za gospodarstvo. Vendar moram reči, da je
               odbor za gospodarstvo zainteresirano delovno telo, predlog zakona obravnava z vidika
               svojih pristojnosti, odbor pa sprejme k predlogu zakona mnenje, ki ga pošlje
               matičnemu delovnemu telesu, v tem primeru Odboru za finance in monetarno politiko.
               Odbor lahko predlaga svoje amandmaje ali amandmaje, ki se nanašajo na delovno
               področje našega odbora. Reči pa moram, da v tem zakonu ni naših stvari, kar se tiče
               gospodarstva nič, razen kar se tiče občin. Glede na navedbe zakona k 1. členu, ki ta
               zakon spreminja oziroma dopolnjuje pristojnosti našega odbora samo Zakon o
               financiranju občin, in sicer 168. člen predloga zakona, ki določa sofinanciranje
               investicij občin. Glede na to pa vas moram obvestiti, da do zdaj nisem dobil nobenega
               amandmaja, da bi ga lahko povzeli kot amandma odbora. Tako, da odpiram razpravo.
               Najprej pa dajem besedo ministru.</p>
               <p>Izvoli, čeprav, se opravičujem minister, bolje bi bilo da bi bil zdaj državni
               sekretar za finance, ampak izvoli.</p>
            </sp>
            <sp xml:id="SDT6-OZG-nujna-8-2012-04-25.sp64">

               <speaker>MAG. RADOVAN ŽERJAV:</speaker>

               <p>Ni problema, gospod predsednik.</p>
               <p>Jaz kakšnega posebnega uvoda ne bom dajal, zato, ker je točna ugotovitev, da je v tem
               zakonu, ki je sicer osnova za izvedbo predlaganega rebalansa, ki smo ga obravnavali v
               prejšnji točki, da v tem zakonu praktično točk vezanih na gospodarstvo kot takšno ni,
               edina zadeva je vezana na občine. Kot sem dejal, na tem področju poskušamo zadržati
               ta investicijski del neokrnjen, na račun povprečnine v občinah, ki jih bomo
               zniževali, ker mislimo, da je to pravično in pošteno, da tudi občine prispevajo k
               temu varčevanju. S tem bomo tudi občine na nek način prisilili, da bodo opravile
               domačo nalogo, popraviti rebalanse proračunov, svojih rebalansov proračunov, posredno
               najbrž pritisniti tudi na svoje javne zavode. In mislim, da je ta pot edina pravilna.
               Torej, da zadržimo lastno udeležbo na strani investicij, ki jih občine opravljajo in
               da na drugi strani vendarle na strani povprečnine pritisnemo na varčevanje tudi
               lokalnih skupnosti.</p>
               <p>Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp65">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Preden dam besedo naprej, naj ugotovim, da gospod Rihard Braniselj nadomešča gospoda
               Bojana Starmana. Tudi zaradi glasovanj.</p>
               <p>K besedi se je prijavil, Združenje občin, gospod Smrdelj. Izvoli, predsednik.</p>
            </sp>
            <sp xml:id="SDT6-OZG-nujna-8-2012-04-25.sp66">

               <speaker>ROBERT SMRDELJ:</speaker>

               <p>Tukaj je mogoče za nekaj besed reči. 21. člen je bil po prvih osnutkih predloga
               zakona predvideno manjšati. Tukaj se moram pravzaprav zahvaliti ministru in ekipi, da
               so razumeli, da v kolikor bi nižali 21. člen iz teh 4% na manj, bi to pomenilo
               predvsem udarec za šibkejše občine. Ker, 21. člen se financira oziroma pripada občinam glede na indeks
               razvojne ogroženosti in mislim, da bi res naredili medvedjo uslugo, namenu za
               katerega je ta 21. člen in mogoče tudi z vidika razumevanja, čeprav imamo dva sklopa
               financiranja v občinah. Imamo glavarino plus ta 21. člen, je takrat ob nastajanju
               Zakona o financiranju občin to bila neka skupna masa za financiranje posamezne občine
               iz dveh sklopov, tako da absolutno podpiramo, da ta procent tudi v naslednjih letih
               ostaja. Naša ambicija in želja, priporočilo je za naprej za razmišljati, da bi
               vendarle prišli do procenta, ki je v Zakonu o financiranju občin in to je 6% primerne
               porabe, da se ta procent dvigne in da se s tem ne nazadnje tudi omogoči dodatna
               sredstva za sofinanciranje investicij tudi iz ali predvsem iz evropskih projektov.
               Prej na začetku, ko sem omenil nekaj stvari, nisem posebej dal poudarka, in mogoče bi
               zdaj izkoristil to priložnost, da pri iskanju koristnih ali optimalnih rešitev za
               investiranje evropskih sredstev ne dajemo dovolj poudarka javno-zasebnemu
               partnerstvu. Tukaj imamo še eno luštno rezervo, kjer bi lahko, poleg tega, da je zdaj
               možno javna sredstva dodajati k evropskim projektom, da bi imeli tudi zasebne
               projekte. Recimo, konkreten primer je investiranje v širokopasovna omrežja, v ta
               optična omrežja, ki se je po moji oceni zelo dobro obneslo, in bi bilo zelo koristno
               tukaj povečati oziroma še kje drugje sprostiti takšno opcijo, ne pa da je treba imeti
               na vseh evropskih projektih lastno udeležbo iz javnih sredstev, kar šibi absorpcijsko
               sposobnost Slovenije za izvedbo teh evropskih projektov.</p>
               <p>Toliko za enkrat.</p>
            </sp>
            <sp xml:id="SDT6-OZG-nujna-8-2012-04-25.sp67">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Odpiram razpravo naprej. Gospod Primc. Lahko ponoviš tisto, kar si povedal.</p>
            </sp>
            <sp xml:id="SDT6-OZG-nujna-8-2012-04-25.sp68">

               <speaker>ALEŠ PRIMC:</speaker>

               <p>Jaz bi želel samo to povedati, da je vse kar sem hotel povedati o zakonu za
               uravnoteženje javnih financ sem povedal že v debati o rebalansu, ker nisem vedel, da
               ste razširili točko, tako da tisto kar sem povedal ob rebalansu velja tudi za zakon
               za uravnoteženje javnih financ.</p>
            </sp>
            <sp xml:id="SDT6-OZG-nujna-8-2012-04-25.sp69">

               <speaker>PREDSEDNIK MATJAŽ HAN:</speaker>

               <p>Hvala lepa za konstruktivno debato.</p>
               <p>Alenka, izvoli.</p>
            </sp>
            <sp xml:id="SDT6-OZG-nujna-8-2012-04-25.sp70">

               <speaker>ALENKA PAVLIČ (PS PS):</speaker>

               <p>Hvala lepa.</p>
               <p>Moram povedati, da v Pozitivni Sloveniji odločno nasprotujemo naglici s katero skuša
               vlada oziroma vladajoča koalicija izsiliti čimprejšnje sprejetje zakona o
               uravnoteženju javnih financ. Opozarjamo, da je predlagani zakon, ki skupaj z
               obrazložitvami obsega skoraj 300 strani in posega v 45 zakonov, drugih področnih
               zakonov, poln nesmislov, nasprotujočih si določil, predvsem pa ni usklajen s
               socialnimi partnerji in tudi ne z rebalansom. Takšen način dela, kot nam ga vsiljuje
               vlada je za Državni zbor skorajda žaljiv. S tem ravnanjem nam vlada daje signal, da
               so izredne razmere. Izredne razmere pomeni, da je vojna, to pa mislim, da ni.</p>
               <p>Moram povedati, da s tem nas tudi opozicijske poslance sili v dejstvo, da smo
               glasovalni stroj, ker enostavno nimamo časa za kvalitetno razpravo. S tem zakonom se
               seveda ne strinjamo, ker hkrati spreminja 45 drugih zakonov.</p>
               <p>Predlagano besedilo zakona je bilo pripravljeno v naglici in vsebuje obilico
               vsebinskih nesmislov, nedoslednosti in nerazumljivih določb, kar ste že tisti
               poslanci oziroma kolegi, ki ste bili danes na seji v Državnem zboru že slišali.</p>
               <p>Hvala lepa.</p>
            </sp>
            <sp xml:id="SDT6-OZG-nujna-8-2012-04-25.sp71">

               <speaker>PREDSEDNIK MATJAŽ HAN:</speaker>

               <p>Alenka, hvala.</p>
               <p>Mislim, da lahko zaključim razpravo in sklep oziroma bom dal na glasovanje: Odbor za
               gospodarstvo je obravnaval predlog zakona za uravnoteženje javnih financ z vidika
               svojih pristojnosti in ga podpira.</p>
               <p>Preden dam na glasovanje, bi še jaz obrazložil svoj glas. Ima kdo željo po
               obrazložitvi glasu? Če ne, ja, gospod Horvat. Ne? Se opravičujem.</p>
               <p>Potim bi si dovolil jaz, zelo na kratko.  Jaz tega sklepa, z razliko od prejšnjega, ko smo se seznanili, sklepa
               ne bom podprl. Več vidikov je zakaj Socialni demokrati tega zakona ne podpiramo. Tudi
               ta naglica, ki je, za moje pojme, ni prava in zakon tudi ni usklajen s socialnimi
               partnerji je prvo, kar mislimo da ni v redu. Da je naglica, sami vidite, da vsi
               odbori na nek način dnevno razširjamo svoje točke, ker moramo pod streho spraviti
               zakon, ki mora biti v začetku maja tudi sprejet, in ne neke kvalitetne razprave.
               Tako, da v samo vsebino pa ne bi šel, ker bo dovolj časa na samem plenarnem
               zasedanju. Se pravi, jaz osebno tega zakona absolutno ne podpiram.</p>
               <p>Glasujemo. Končujemo glasovanje.</p>
               <p>Kdo je za? <stage>(7 članov.)</stage> Je kdo proti? <stage>(4 člani.)</stage></p>
               <p>Ugotavljam, da je sklep sprejet.</p>
               <p>Spoštovani, s tem zaključujem to točko dnevnega reda in predlagam, da določimo še
               predstavnika odbora na seji matičnega Odbora za finance in monetarno politiko. Ali je
               mogoče kdo iz našega odbora, ki je na seji odbora za finance, da ne hodita predsednik
               ali podpredsednik na to sejo. Jože, si ti? Lahko ti poveš, kar boš ti povedal, kar je
               bilo danes na seji, se mi strinjamo s tabo. Tisto, kar smo sprejeli, tisto velja,
               drugo pa so stališča posameznikov, ki tam niso pomembna. Lepa ti hvala, Jože.</p>
               <p>S tem zaključujem to točko dnevnega reda. Zahvaljujem se vsem vabljenim, še posebej
               ministru in državnemu sekretarju.</p>
               <p>Hvala. <stage type="time">Seja je bila končana 25. aprila 2012 ob 14.20.</stage>
               </p>
            </sp>
         </div>
      </body>
   </text>
</TEI>
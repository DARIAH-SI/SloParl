<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-redna-9-2012-03-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EE3061CC2A5BB427C1257D1F005A589D</idno>
               <idno type="custom" subtype="day">3D6E2A926499DF5CC12579BF00408E92</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=3D6E2A926499DF5CC12579BF00408E92</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-9-2012-03-09.OZZEU" n="9">
               <name>redna seja</name>
               <date when="2012-03-09"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-9-2012-03-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-9-2012-03-09.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="session">9. seja</stage>
            <stage type="date">(9. marec 2012)</stage>
            <stage type="chairman">Sejo je vodil Roman Jakič, predsednik odbora. </stage>
            <stage type="time">Seja se je pričela ob 8.00.</stage>


            <sp xml:id="SDT6-OZZEU-redna-9-2012-03-09.sp1">

               <speaker>PREDSEDNIK ROMAN JAKIČ:</speaker>

               <p>Spoštovane kolegice, spoštovani kolegi! Odbor je sklepčen, zato lahko začne z 9. sejo
               Odbora za zadeve Evropske unije. Obveščam vas, da je kot nadomestni član danes gospod
               Dragutin Mate nadomešča mag. Marka Pogačnika. Nihče se ni opravičil. Na sejo smo
               vabili predstavnike vlade, pozdravljam ministra, državnega sekretarja, ekipo,
               poslanca Evropskega parlamenta ter predstavnike Komisije za mednarodne odnose in
               evropske zadeve v Državnem svetu. Vse navzoče lepo pozdravljam! Se opravičujem za to
               rano uro, rana ura zlata ura, sicer sem slišal tudi že kakšne slabše izreke na to
               temo, ampak kljub vsemu glede na to, da je seja Državnega zbora ob 9. uri smo morali
               to sejo predstaviti in jaz upam, da bomo do začetka seje Državnega zbora opravili
               svoje delo.</p>
               <p>Prehajam na določitev dnevnega reda seje odbora. S sklicem ste prejeli dnevni red in
               naknadno tudi obvestilo o razširitvi dnevnega reda seje odbora, tako je nova točka na
               dnevnem red, kot ste videli, 2.a, in sicer predlog stališča Republike Slovenije do
               predloga direktive Evropskega parlamenta in Sveta o podeljevanju koncesijskih pogodb.
               Razširitev dnevnega reda seje je določen na podlagi 154.d člena Poslovnika Državnega
               zbora. Glede na to, da pri 1. točki, če sem bil prav obveščen, ni predstavnika, imamo
               pa tukaj ministra in da ga ne bomo zadrževali prehajamo na 2. točko dnevnega reda, če
               se strinjate kolegice in kolegi. Ni nasprotovanja. Bomo preskočili 1. točko in šli
                  na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO DIREKTIVE
                  EVROPSKEGA PARLAMENTA IN SVETA O SPREMEMBI DIREKTIVE 2005/36/ES O PRIZNAVANJU
                  POKLICNIH KVALIFIKACIJ IN UREDBE O UPRAVNEM SODELOVANJU PREKO INFORMACIJSKEGA
                  SISTEMA ZA NOTRANJI TRG.</title> Gradivo k tej točki smo prejeli od vlade 24.2.2012
               na podlagi prvega odstavka 4. člena Zakona o sodelovanju med Državnim zborom
               Republike Slovenije in Vlado v zadevah Evropske unije, skrajni rok za odziv je
               9.3.2012. Gradivo je bilo v skladu z določili Poslovnika Državnega zbora dodeljeno v
               obravnavo nam kot pristojnemu odboru in Odboru za delo, družino, socialne zadeve in
               invalide kot matičnemu delovnemu telesu. Slednji ga je obravnaval na 2. nujni seji
               7.3. in sprejel mnenje, ki ste ga prejeli. Najprej pa prosim in pozdravljam še enkrat
               mag. Andreja Vizjaka, ministra za delo, družino in socialne zadeve, da nam predstavi
               predlog direktive in še zlasti stališča Republike Slovenije. Izvolite, minister.</p>
            </sp>
            <sp xml:id="SDT6-OZZEU-redna-9-2012-03-09.sp2">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik, tudi za  ta učinkovitejši pristop glede na to specifiko, da ob 9. že začnete s
               sejo Državnega zbora. Torej, spoštovane poslanke in poslanci hvala lepa za besedo.
               Torej, skladno z namenom akta o enotnem trgu in skladno z zasledovanjem ciljev
               Evropske unije je komisija pripravila nov posodobljen predlog direktive o priznavanju
               poklicnih kvalifikaciji. Osnovni namen tega predloga je, da se čim bolj zmanjšajo
               ovire pri mobilnosti delovne sile. Komisija želi in tudi članice večjo pretočnost
               delovne sile in to pretočnost ovirajo številne bariere, med drugim tudi preštevilni
               regulirani poklici. Torej gre za izrazito horizontalni akt in v vseh usklajevanjih je
               stališče Republike Slovenije, da podpira predlog direktive in opozarja pa še na
               nekatera odprta vprašanja, predvsem na področju zdravstva in na področju pravosodja,
               zlasti kar se tiče notarjev. Torej, komisija je predlog te direktive utemeljila na
               naslednjih ciljih, poenostavitev postopkov s pomočjo evropske poklicne izkaznice, s
               katero bi bolje izkoristili prednosti že uveljavljenega informacijskega sistema za
               notranji trg, potem preoblikovanje splošnih pravil za ustanavljanje v drugi državi
               članici ali začasno upravljanje storitev v drugi državi članici, posodobitev sistema
               za avtomatično priznavanje zlasti za medicinske sestre, babice, farmacevte in
               arhitekte, oblikovanje pravnega okvira v direktivi za delno kvalificirane
               strokovnjake in notarje in tako naprej. Torej, Slovenija je naklonjena večini
               predlaganih rešitev, podpiramo uvedbo enotne poklicne izkaznice in tako naprej.
               Skratka jaz bi v nadaljevanju z veseljem odgovoril še na kakšno vprašanje oziroma
               kakšno dodatno pojasnilo. Sledi pa ta popravek direktive predvsem tem temeljnemu
               cilju povečati mobilnost na notranjem trgu delovne sile v Evropski uniji. Hvala
               lepa.</p>
            </sp>
            <sp xml:id="SDT6-OZZEU-redna-9-2012-03-09.sp3">

               <speaker>PREDSEDNIK ROMAN JAKIČ:</speaker>

               <p>Najlepša hvala ministru. Zdaj pa prosim gospo Ivo Dimic, članico odbora, našo
               podpredsednico, za delo, družino, socialne zadeve in invalide, da nam predstavi
               mnenje matičnega delovnega telesa.</p>
            </sp>
            <sp xml:id="SDT6-OZZEU-redna-9-2012-03-09.sp4">

               <speaker>IVA DIMIC (PS NSi):</speaker>

               <p>Hvala za besedo. Lep pozdrav vsem. Odbor za delo, družino in socialne zadeve in
               invalide podpira predlog stališča Republike Slovenije do predloga direktive in
               predlaga odboru za zadeve Evropske unije, da predlog stališča sprejme.</p>
            </sp>
            <sp xml:id="SDT6-OZZEU-redna-9-2012-03-09.sp5">

               <speaker>PREDSEDNIK ROMAN JAKIČ:</speaker>

               <p>Najlepša hvala za stališče. Povabili smo tudi Komisijo Državnega sveta za mednarodne
               odnose in evropske zadeve. Ne vidim gospoda Otoničarja. Zato odpiram razpravo in
               vabim poslanke in poslance odbora, če želi kdo razpravljati na to temo. Če ni
               razprave, potem dajem predlog stališča Republike Slovenije na glasovanje, ki se
               glasi: Republika Slovenija podpira predlog direktive Evropskega parlamenta in Sveta o
               spremembi direktive 2005/36/ES o priznavanju poklicnih kvalifikacij in uredbe o
               upravnem sodelovanju preko informacijskega sistema na notranji trg. Prosim, da
               glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Stališče je sprejeto. S tem končujem 2. točko dnevnega reda.</p>
               <p>Zdaj imamo pa 1. točko dnevnega reda. Imamo pa zaplet. Imamo predlog stališča, ki bi
               ga morali obravnavat. Po Poslovniku Državnega zbora lahko sodelujejo oziroma gradivo
               lahko obrazložijo minister, državni sekretar ali generalni direktor.  Imamo sicer namestnika generalnega
               direktorja z nami, nimamo pa teh in zdaj je prišlo do zapleta. Jaz moram reči, da
               tega ne odobravam. Poslovnik je Poslovnik in Poslovnik bi se moral spoštovati. Imamo
               ministra tukaj, to vem, ampak ne vem, če bo gospod Vizjak želel to predstaviti, glede
               na to, da ni točka njegovega ministrstva. Bomo zelo veseli, da sodeluje, ampak kljub
               vsemu gre za Ministrstvo za zunanje zadeve in ne nazadnje gre tudi za zelo pomembno
               temo, gre za spremembo kadrovskih predpisov za uradnike in pogoje za zaposlitev
               drugih uslužbencev Evropske unije. Jaz razlogov ne vem, kolega Kranjec<stage>(?)</stage> bo najbrž
               povedal zakaj danes ni z nami ministra, državnega sekretarja ali generalnega
               direktorja. Bom pa vprašal tudi poslanke in poslance kaj mislijo. Kolikor jaz vem do
               zdaj ni bila praksa. Izvolite.</p>
            </sp>
            <sp xml:id="SDT6-OZZEU-redna-9-2012-03-09.sp6">

               <speaker>MATEVŽ FRANGEŽ (PS SD):</speaker>

               <p>V prejšnjem mandatu smo se večkrat srečali s to zadrego, ko so bili poročevalci
               tisti, ki niso imeli ustreznih pooblastil in so jih šele naknadno med sejami
               dostavljali na seje delovnega telesa. Jaz moram reči, da je opozicija kdaj znala zelo
               mrcvariti vladno večino v parlamentu na tej točki, jaz želim biti bolj dobrovoljen in
               reči, da ugotovimo to, želimo si, da bo prihodnost drugačna. Jaz sem prepričan, da bo
               gospod Kranjc<stage>(?)</stage> prav tako kompetentno predstavljal predlog direktive.</p>
            </sp>
            <sp xml:id="SDT6-OZZEU-redna-9-2012-03-09.sp7">

               <speaker>PREDSEDNIK ROMAN JAKIČ:</speaker>

               <p>Ne gre za simpatijo ali empatijo, ne gre za mrcvarjenje ali ne, ampak gre za
               Poslovnik Državnega zbora. Izvolite.</p>
            </sp>
            <sp xml:id="SDT6-OZZEU-redna-9-2012-03-09.sp8">

               <speaker>JANJA KLASINC (PS PS):</speaker>

               <p>Gospod predsednik, jaz bi se z vami popolnoma strinjala. Jaz mislim, da bodimo sicer
               operativni in poskusimo to narediti, ampak na zadnjih sejah različnih odborov,
               katerim prisostvujem, pogosto ugotavljam, da ni kompetentnih po našem Poslovniku
               kompetentnih predstavnikov vlade. Tako, da jaz bi predvsem pozvala vlado, da Državni
               zbor je institucija v katero hodijo predstavljati ministri in državni sekretarji
               praviloma zadeve, se pa strinjam, če se strinjamo tudi ostali, da bi zaradi
               operativnosti danes gospod Kranjc<stage>(?)</stage> to predstavil, če drugega ni, ampak mora dobiti
               med sejo pooblastilo, brez pooblastila kršimo Poslovnik, Poslovnik je pa ustava.</p>
            </sp>
            <sp xml:id="SDT6-OZZEU-redna-9-2012-03-09.sp9">

               <speaker>PREDSEDNIK ROMAN JAKIČ:</speaker>

               <p>Gospod Krajc<stage>(?)</stage> nima pooblastila, ne gre za to, da ne bi poslušali, sem definitivno
               prepričan, da je gospod Krajc tudi kompetenten, da lahko to pove, ampak gre za
               Poslovnik in gre za to, da potem bomo v naslednjih sejah dobivali pooblastila in k
               nam bodo hodili, pa z vsem spoštovanjem, da ne bo nesporazuma, ne bodo hodili
               ministri, državni sekretarji, ampak nekdo drug, odgovornost pa veste, da je na
               ministrih, državnih sekretarjih in generalnih direktorjih. Zavoljo tega imam jaz
               pomislek. Mi smo že zadnjič delali glede gradiva, smo imeli en presedan, in veste
               kako je izjeme potrjujejo pravilo in jaz nočem, da bi bilo na tem odboru ali na
               kateremkoli odboru pravilo, da se teh sej ne bi udeleževali ministri in državni
               sekretarji. Tukaj ne gre za pozicijo, opozicijo, tukaj gre za spoštovanje parlamenta
               kot inštitucije. Gospod Kranjc, boste pooblastilo dobili danes tekom te seje?</p>
            </sp>
            <sp xml:id="SDT6-OZZEU-redna-9-2012-03-09.sp10">

               <speaker>GOSPOD KRANJC(?):</speaker>

               <p>Hvala lepa za besedo. Jaz ne vem, če bomo dobil pooblastilo, ampak bi pa rad
               opravičil državnega sekretarja, ki je bil predviden, da preide na sejo, ker je včeraj
               popoldne izvedel, da mora iti na Dubrovnik Sumit in se je danes ob 6. iz Zagreba
               odpeljal, tako da je šel ob 4. iz Ljubljane. In mi smo izvedeli ob 5. popoldan, da
               grem jaz namesto njega. Zato jaz nimam niti pooblastila, ker takrat ni bilo možno več
               nič narediti.</p>
            </sp>
            <sp xml:id="SDT6-OZZEU-redna-9-2012-03-09.sp11">

               <speaker>PREDSEDNIK ROMAN JAKIČ:</speaker>

               <p>Hvala. Obstaja tudi minister, obstaja generalni direktor.
               </p>
            </sp>
            <sp xml:id="SDT6-OZZEU-redna-9-2012-03-09.sp12">

               <speaker>GOSPOD KRANJC(?):</speaker>

               <p>Generalni direktor ne obstaja, ker smo v procesu združevanja in struktura še ni
               postavljena do te mere, da bi obstajal generalni direktor za evropske politike, to je
               pa nov direktorat, ki je sicer bil ustanovljen na zadnji seji vlade z uredbo, ni pa
               še imenovanja v.d. generalnega direktorja, ker sistemizacija direktorata še ni
               določena.</p>
            </sp>
            <sp xml:id="SDT6-OZZEU-redna-9-2012-03-09.sp13">

               <speaker>PREDSEDNIK ROMAN JAKIČ:</speaker>

               <p>Naj vam bo prvih 100 dni.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O SPREMEMBI KADROVSKIH PREDPISOV ZA
                  URADNIKE IN POGOJE ZA ZAPOSLITEV DRUGIH USLUŽBENCEV EVROPSKE UNIJE.</title> Gradivo k
               tej točki smo prejeli od vlade 24.2. na podlagi prvega odstavka 4. člena Zakona o
               sodelovanju med Državnim zborom in vlado v zadevah Evropske unije. Skrajni rok za
               odziv je 9.3.2012. Gradivo je bilo v skladu z določili Poslovnika Državnega zbora
               podeljeno v obravnavo Odboru za zadeve Evropske unije kot pristojnemu odboru. In
               prosim gospoda Krajca<stage>(?)</stage>, da nam predstavi predlog uredbe stališče Republike
               Slovenije in bomo odprli razpravo na to temo. Jaz bom pa pisal pismo predsedniku
               vlade in vsem ministrom na to temo. Izvolite.</p>
            </sp>
            <sp xml:id="SDT6-OZZEU-redna-9-2012-03-09.sp14">

               <speaker>GOSPOD KRANJC(?):</speaker>

               <p>Hvala lepa, gospod predsednik, za besedo. Hvala lepa, spoštovani člani odbora, dobro
               jutro in hvala za razumevanje in še enkrat opravičilo za ta zaplet.</p>
               <p>Torej predlog stališča, ki ga imamo danes pred sabo, sodi v okvir pogajanja o
               večletnem finančnem okviru, to je bivši novi finančni perspektivi, kot se je reklo,
               proračun Evropske unije za sedemletno obdobje v zdajšnjem trenutku, mi pa imamo pred
               sabo to stališče, ki bo zadevalo financiranje na področju plač in delovanja
               zaposlenih v institucijah Evropske unije med leti 2014 in 2020. Zadnjič se je
               reformiral sistem, katerega reforma je predlagana sedaj leta 2004, ko so v Evropsko
               unijo vstopile srednje in vzhodnoevropske države. Takrat se je tudi zavezalo, da se
               bo ta reforma nadaljevala, da se bo pogledalo njene učinke in da se bo pristopilo k
               novim spremembam. Določeni rezultati reforme iz leta 2004 niso bili zadovoljivi, zato
               je evropska komisija sama tudi predlagala nekatere spremembe. To je en razlog te
               reforme. Drugi razlog te reforme je pa predvsem v tem, kar je bilo tudi medijsko zelo
               izpostavljeno, to je pa predvsem indeksacija plač zaposlenih v evropskih
               institucijah, ki poteka avtomatično v skladu z neko formulo, ki pa v časih recesije
               in nazadovanja gospodarske rasti v številnih državah članicah Evropske unije ni več
               ustrezna. Zato s to reformo evropska komisija oziroma države članice predlagamo
               zmanjšanje plač v institucijah Evropske unije, vsem zaposlenim za 5%, dvig
               solidarnostne premije, zmanjšanje zaposlenih za 5%, spremenjeno metodo izračunavanja
               plač, ki bo zdaj odsevala realno sliko v vseh državah članicah. Zdaj je indeksacija
               temeljila na povprečju 8-ih, recimo temu najbogatejših držav članic, vse so bile
               stare članice, zdaj se bodo upoštevali podatki iz vseh 27-ih držav članic. Hkrati se
               povečuje starostna meja za upokojevanje na 65 let in pa podaljšuje se delovni čas iz
               37 ur in pol na teden na 40 ur na teden. Mogoče toliko na kratko. Slovenija podpira
               ta predlog in bo tudi v nadaljnjih postopkih ta predlog podpirala, kot je to že
               zadnji dve leti delala v okviru zasedanj na ravni Evropske unije. Hvala.</p>
            </sp>
            <sp xml:id="SDT6-OZZEU-redna-9-2012-03-09.sp15">

               <speaker>PREDSEDNIK ROMAN JAKIČ:</speaker>

               <p>Najlepša hvala tudi vam. Najbrž je prišlo do lapsusa lingue, rekli ste, da za 5% bodo
               padle plače, govorimo o zmanjšanju števila zaposlenih za 5%. Plače se bodo
               prilagodile glede na indeksacijo, se pravi, da bo iz 8-ih šlo na 27, kar pomeni,
               predvidevam, da bodo plače manjše, ker je poprečje 27-ih manjših kot pa povprečje teh
               8-ih. Res je tudi minimalno število delovnih ur bo šlo na slovenski standard 40, do
               zdaj je bilo 35. Moram pa reči, da  je vprašanje, ki se meni poraja, ko sem bral ta vaš material, je, da
               bo bistvena sprememba tudi odprava geografskih neravnovesij, in sicer naj bi bile
               nekatere nacionalne pripadnosti oziroma so preveč zastopane glede na relativno težo
               njihovega prebivalstva druge premalo. In na tej točki, upam, da odprava geografskih
               neravnovesij ne bodo povzročila nova neravnovesja glede tega, glede na to, da imamo
               že tako problem imeti to število, veste, da imamo problem, da Slovenija po mojih
               informacijah nima proporcionalno zaposleno število ljudi v institucijah, predvsem pa
               vsi jamramo vedno, da je na vodilnih mestih premalo tega. Odpiram razpravo, če želi
               kdo razpravljati. Še eno vprašanje, se opravičujem. Ali glede na to, da smo vedno
               vajeni tudi v Sloveniji, ali je stekel kakšen dialog s tako imenovanimi socialnimi
               partnerji, tam gre za sindikat zaposlenih v evropskih institucijah in če imamo
               kakršenkoli feed back, se opravičujem, glede na kaj oni menijo o tem, da se bo
               starost povečala s 63 na 65, da boš lahko delal praviloma ne pa izjemoma do 67. leta,
               glede na tudi zmanjšanje letnega potovalnega časa, vidim, da je sedaj iz 6-ih na 3
               dni ukrepi glede transparentnosti in tako naprej. Odpiram razpravo. Želi še kdo? Ne.
               Potem bi vam dal besedo, če lahko pojasnite ta del.</p>
            </sp>
            <sp xml:id="SDT6-OZZEU-redna-9-2012-03-09.sp16">

               <speaker>GOSPOD_______:</speaker>

               <p>Hvala lepa. Glede proporcionalnosti zaposlenih slovenskih državljanov v institucijah
               Evropske unije na najvišjem nivoju smo proporcionalno zastopani, se pravi rangi od
               A12 do A16, torej raven generalnih direktorjih, njihovih namestnikov in višja raven
               je Slovenija proporcionalno zastopana. Prav tako je dobra zastopanost na ravni A5 do
               A9, to so nižji uradniki oziroma nižji do nižje srednji uradniki. Najslabša je pa
               zastopanost A9 do A12, to je karierni razred srednjih ali srednjih višjih uradnikov,
               kjer je pa problem, da po karierni lestvici napredovanja, ki velja v evropskih
               institucijah, potrebuješ določeno leta službe, ki pa jih ti ljudje, ki so štartali
               leta 2004 oziroma 2005 ali kasneje, še niso dosegli, da bi lahko prišli v te range,
               zato imamo med A9 in A12 približno 10, 11 ljudi samo.</p>
               <p>Glede pogajanj s socialnimi partnerji komisija vodi ta dialog s sindikati, ki
               delujejo na ravni komisije in dialog je praktično tako zahteven kot je dialog
               zahteven tudi v vsaki državi članici, skratka ni nekih posebnosti. Sindikati skušajo
               izboriti najboljše pogoje za zaposlene.</p>
               <p>Glede same odločitve, ker gre za postopek soodločanja pri tej uredbi pričakuje, da bo
               Evropski parlament na koncu še najbolj trd oreh, ker se poslanci morajo strinjati s
               celo zadevo in tam se pričakuje tudi dodatna debata in dodatni vpliv, lobiranje za
               interese zainteresiranih strani.</p>
               <p>Glede geografske zastopanosti. Ta sprememba se dogaja predvsem zaradi tega, ker če je
               krajše časovno obdobje, potem bodo privilegirani tisti ljudje, ki so zaposleni
               oziroma ki so rezidenti Luksemburga, Belgije in tako naprej. Tako, da če podaljšamo
               na daljše časovno obdobje, pridemo do točke kjer se lahko tudi iz drugih držav članic
               ljudje enakopravno oziroma imajo večji interes, da se prijavijo na te pozicije.</p>
               <p>In še zadnje. Skrajševanje časa potovanja. Določeno je bilo glede na kilometrsko
               oddaljenost od kraja zaposlitve ali je to Bruselj ali je Luksemburg ali pa je to
               predstavništvo evropske komisije kje drugje oziroma agencija ali drugi organ
               institucij, ki deluje izven držav članic Evropske unije, da se za vsakih, najprej je
               bilo 600 kilometrov, potem od 600 do 1200 kilometrov in tako naprej, priznava
               določeno število dni poti na 
               matično lokacijo oziroma na dopust. To se seveda zdaj krajša in to gre za
               racionalizacijo. Hvala.</p>
            </sp>
            <sp xml:id="SDT6-OZZEU-redna-9-2012-03-09.sp17">

               <speaker>PREDSEDNIK ROMAN JAKIČ:</speaker>

               <p>Hvala. Še kakšna diskusija? Samo toliko v informacijo, če ste prebrali, evropska
               komisija pričakuje eno milijardo prihranka na dolgi rok pa milijardo na leto, to
               sicer ta izračun mi ne gre skupaj, ampak gre za nek prihranek, predvsem pa je zelo
               pomembno, to pa se mi zdi zelo fer, glede na to, da vsi delimo usode, da se bodo
               plače in pokojnine uradnikov uravnavale le v obdobju gospodarske rasti, ne pa v
               obdobju gospodarske krize, kot veste imajo možnost evropski uslužbenci kljub temu, da
               je gospodarska kriza, si povečevati plače.</p>
               <p>Še kdo želi razpravljati? Če temu ni tako, zaključujem razpravo in dajem na
               glasovanje predlo stališča Republike Slovenije, ki se glasi: Republika Slovenija
               načeloma podpira predlog uredbe Evropskega parlamenta in Sveta o spremembi kadrovskih
               predpisov za uradnike in pogojev za zaposlitev drugih uslužbencev Evropske unije.
               Republika Slovenija pričakuje, da bo dogovor o spremembi uredbe dosežen čim prej in
               da bo to vodilo v znižanje stroškov uprave v okviru večletnega finančnega okvira
               2014-2020. Republika Slovenija tudi pričakuje, da bo evropska komisija čim prej
               predložila natančnejši izračun pozitivnih finančnih posledic predvidenih ukrepov,
               intermeco moj, zato sem to rekel, da je samo tak okviren milijardo, nimamo pa
               izračuna. Republika Slovenija meni, da mora biti nova metoda za prilaganje plač in
               pokojnin takšna, da se bodo plače uradnikov in drugih uslužbencev EU prilagajale le v
               obdobju gospodarske rasti, ne pa tudi v času ekonomske krize, čemur smo bili priča v
               zadnjih dveh letih. Sistem prilagajanja ter izjema naj bosta učinkovita in naj
               omogočata učinkovito odzivanje sveta na ekonomske in druge okoliščine. Stališče
               Republike Slovenije je, da morajo uradniki in drugi uslužbenci EU deliti usodo
               ostalih javnih uslužbencev v državah EU. Republika Slovenija ne bi nasprotovala
               nadaljnjim spremembam kadrovskih predpisov, ki bi omogočili nadaljnje prihranke,
               hkrati pa institucijam še vedno zagotavljale kakovostne kadre. Prosim, da glasujemo
               za ta predlog sklepa.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Stališče je sprejeto.</p>
               <p>Končujem 1. točko dnevnega reda.</p>
               <p>2. točko dnevnega reda smo že obdelali. Se zahvaljujem. Prosim, da prenesete našo
               veliko kritiko do tega in jaz vam obljubim, pa veste, gospod Kranjc mene pozna že
               dolga leta, da sem rojen v znamenju bika, da bom vztrajal pri tem in da naslednjič ne
               bom spustil, da predstavite stališče, če nimate pooblastila predvsem pa če ni nekdo
               od teh treh. Hvala.</p>
               <p>Prejahajmo na <title>2.A TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O PODELJEVANJU KONCESIJSKIH
                  POGODB.</title> Gradivo k tej točki smo prejeli od vlade 1.3. na podlagi prvega
               odstavka 4. člena Zakona o sodelovanju med Državnim zborom in Vlado Republike
               Slovenije v zadevah EU. Skrajni rok za odziv je 9.3.2012. Gradivo je bilo v skladu z
               določili Poslovnika Državnega zbora dodeljeno nam kot pristojnemu odboru in Odboru za
               finance in monetarno politiko kot matičnemu delovnemu telesu. Slednji ga je
               obravnaval na svoji prvi seji, dne 6.3. in sprejel mnenje, ki ste ga prejeli. Najprej
               pa prosim in s tem pozdravljam gospoda Živkoviča Aleša, državnega sekretarja na
               Ministrstvu za finance, da nam predstavi predlog direktive in še zlasti predlog
               stališča Republike Slovenije. Izvolite in dobrodošli med nami.</p>
            </sp>
            <sp xml:id="SDT6-OZZEU-redna-9-2012-03-09.sp18">

               <speaker>ALEŠ ŽIVKOVIČ:</speaker>

               <p>Hvala, gospod predsednik, poslanke, poslanci. Naj na kratko predstavim stališče
               Republike Slovenije do omenjene direktive. Torej, predlagana direktiva je del paketa
               direktiv, s katerimi se prenavlja javna naročniška zakonodaja na ravni Evropske
                  unije. Cilj te direktive je
               ustvariti enoten pravni okvir, ki bo omogočal širšo uporabo koncesij. Evropska
               komisija s predlogom te direktive želi zagotoviti preglednost, pravično in
               enakopravno obravnavo ter ustrezno pravno varnost gospodarskih subjektov pri
               podeljevanju koncesij, kar bo tudi prispevalo k izboljšanju naložbenih priložnosti
               gospodarskih subjektov. Vlada Republike Slovenije je sprejela predlog stališča v
               katerem podpira sprejem predlagane direktive, seveda pa z nekaterimi pripombami.
               Vlada Republike Slovenije pričakuje s strani evropske komisije dodatna pojasnila
               predvsem glede možnosti spreminjanja pogodb, se pravi koncesijskih pogodb v času
               njihovega trajanja, in sicer kot posledico ali sprememb evropske zakonodaje ali pa
               kot posledico sprememb nacionalne zakonodaje ter kako je predviden prenos finančnih
               posledic takšnih sprememb koncesijskih pogodb.</p>
               <p>Mogoče za konec bi želel opozoriti le to, da je v tekstu obrazložitve predloga
               stališča prišlo do neljube napake, saj je bilo zapisano, da Republika Slovenija o tem
               delu ima določene pridržke kar se tiče direktive, čeprav je iz stališča razvidno, da
               ima Republika Slovenija zgolj pripombe na samo direktivo oziroma na predlog besedila
               direktive. Tako, da to bi bilo na kratko stališče Slovenije. Hvala lepa.</p>
            </sp>
            <sp xml:id="SDT6-OZZEU-redna-9-2012-03-09.sp19">

               <speaker>PREDSEDNIK ROMAN JAKIČ:</speaker>

               <p>Najlepša hvala. Moram dati gospodu Frangežu, članu Odbora za finance in monetarno
               politiko besedo, da nam predstavi mnenje matičnega delovnega telesa.</p>
            </sp>
            <sp xml:id="SDT6-OZZEU-redna-9-2012-03-09.sp20">

               <speaker>MATEVŽ FRANGEŽ (PS SD):</speaker>

               <p>Odbor za finance in monetarno politiko je predlog stališča obravnaval in po
               opravljeni razpravi sprejel sklep, da predlaga matičnemu delovnemu telesu, da ga
               sprejme. Nekaj časa smo se vrteli okoli vprašanja na katerega je zdaj opozoril in se
               zanj opravičil tudi državni sekretar. Namreč pridržek ima določene učinke in kadar ga
               država članica izraža ima to določeno težo in veljavo v zakonodajnem postopku, zato
               je potrebno biti pri uporabi in formulacijah toliko bolj previden. Na to je opozoril
               tudi Odbor za finance in monetarno politiko v svojem stališču.</p>
            </sp>
            <sp xml:id="SDT6-OZZEU-redna-9-2012-03-09.sp21">

               <speaker>PREDSEDNIK ROMAN JAKIČ:</speaker>

               <p>Najlepša hvala za to in za pojasnilo. Podobna vprašanja bi letela z naše strani, vsaj
               z moje. Zdaj pa odpiram diskusijo. Želi kdo razpravljati glede tega? Nihče.
               Zaključujem razpravo. Dajem na glasovanje predlog stališča Republike Slovenije, ki se
               glasi: Republika Slovenija podpira predlog direktive Evropskega parlamenta in Sveta o
               podeljevanju koncesijskih pogodb, a z določenimi pridržki oziroma zdaj bomo rekli z
               določenimi pripombami. Ali lahko tako formuliramo ali ostane ta<gap n=".."/>? Pripombami, ali
               ne?</p>
            </sp>
            <sp xml:id="SDT6-OZZEU-redna-9-2012-03-09.sp22">

               <speaker>ALEŠ ŽIVKOVIČ:</speaker>

               <p>Se pravi s pripombami, ne pridržki.</p>
            </sp>
            <sp xml:id="SDT6-OZZEU-redna-9-2012-03-09.sp23">

               <speaker>PREDSEDNIK ROMAN JAKIČ:</speaker>

               <p>Izvolite.</p>
            </sp>
            <sp xml:id="SDT6-OZZEU-redna-9-2012-03-09.sp24">

               <speaker>MATEVŽ FRANGEŽ (PS SD):</speaker>

               <p>Žal nimam gradiva, ki sem ga imel pri sebi na seji delovnega telesa, torej Odbora za
               finance. Tam je tudi v stališču bila formulacija <q>"s pridržki"</q>. Ali je vlada
               korigirala predlog stališča?</p>
            </sp>
            <sp xml:id="SDT6-OZZEU-redna-9-2012-03-09.sp25">

               <speaker>ALEŠ ŽIVKOVIČ:</speaker>

               <p>Jaz imam tukaj sklep vlade. V stališču je zapisano <q>"s pripombami"</q>, medtem, ko
               <q>"pridržek"</q> piše ne.</p>
            </sp>
            <sp xml:id="SDT6-OZZEU-redna-9-2012-03-09.sp26">

               <speaker>PREDSEDNIK ROMAN JAKIČ:</speaker>

               <p>Zdaj, če prav razumem je vlada sama amandmirala svoj sklep in sklep, ga bom prebral,
               gospod Živkovič me bo pa popravil. Saj poskušamo pomagati, pa bomo dali<gap n=".."/>ja,
               izvolite.</p>
            </sp>
            <sp xml:id="SDT6-OZZEU-redna-9-2012-03-09.sp27">

               <speaker>ALEŠ ŽIVKOVIČ:</speaker>

               <p>Mogoče samo, če obrazložim. V sklepu je zapisano <q>"s pripombami"</q>, se pravi, da ni
               pridržka, medtem ko v obrazložitvi je pa zapisan <q>"pridržek"</q>.</p>
            </sp>
            <sp xml:id="SDT6-OZZEU-redna-9-2012-03-09.sp28">

               <speaker>PREDSEDNIK ROMAN JAKIČ:</speaker>

               <p>Mi smo pa zapisali sklep <q>"a z določenimi pridržki"</q>, ki ga zdaj korigiram in ponovno
               prebiram sklep. In sicer Republika Slovenija podpira predlog direktive Evropskega
               parlamenta in Sveta o podeljevanju koncesijskih pogodb, a z določenimi pripombami. V
               procesu sprejemanja pričakujemo dodatna pojasnila glede storitev, ki so izjema po 5.
               členu direktive ter dodatna pojasnila glede možnosti spreminjanja koncesij tekom
               njihovega trajanja. Prosim, da 
               glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Stališče je sprejeto.</p>
               <p>S tem končujem 2.a točko dnevnega reda.</p>
               <p>Prehajamo na <title>3. TOČKO DNEVNEGA REDA - ZASEDANJE SVETA EVROPSKE UNIJE ZA
                  EKONOMSKE IN FINANČNE ZADEVE V BRUSLJU, 13.3.2012.</title> Gradivo k tej točki ste
               prejeli od vlade 8.3. na podlagi 8. člena Zakona o sodelovanju med Državnim zborom in
               Vlado v zadevah Evropske unije. In ponovno prosim gospoda Živkoviča, državnega
               sekretarja na Ministrstvu za finance, da nam predstavi izhodišča. Izvolite.</p>
            </sp>
            <sp xml:id="SDT6-OZZEU-redna-9-2012-03-09.sp29">

               <speaker>ALEŠ ŽIVKOVIČ:</speaker>

               <p>Ponovno hvala za besedo, gospod predsednik. Jaz bi predstavil mogoče tri glavne točke
               in stališče do teh treh glavnih točk zasedanja ECOFIN-a. In sicer 1. točka davek na
               finančne transakcije ali tako imenovan FTT. Na željo Nemčije bo na tokratnem
               zasedanju predsedstvo predstavilo trenutno stanje obravnave predloga direktive za
               uvedbo davka na finančne transakcije. Državni zbor je že sprejel stališče do
               zadevnega predloga. Slovenija podpira uvedbo davka na finančne transakcije vsaj na
               ravni G20, lahko pa ga podpre tudi na ravni Evropske unije. Slovenija ima priučitveni
               pridržek do predloga direktive dokler ne bodo razjasnjena vsa vprašanja in pomisleki
               Slovenije in tudi drugih držav članic v zvezi z določenimi elementi predloga
               direktive. Potrebno je pridobiti tudi vse potrebne informacije za oceno finančnega
               vpliva uvedbe tovrstnega davka. Mogoče nekoliko o smem davku. Predlog direktive
               predvideva davek na finančne transakcije kot davek široko davčno osnovo, predlaga se
               obdavčitev po kraju sedeža dejavnosti. Davčna obveznost nastane, ko se finančna
               transakcija izvede, davčna osnova je cena ali druga oblika nadomestila za finančni
               instrument. Glede davčne osnove. Minimalna davčna osnova bo 0,1%, razen za izvedene
               finančne instrumente 0,01%. Uporaba je predvidena od 1.1.2014 dalje.</p>
               <p>Na tehnični ravni so bila do sedaj izpostavljena nekatera občutljiva vprašanja v
               zvezi z davčno osnovo, strukturo stopenj in osebami, ki so dolžne plačevati DDV,
               kakor tudi splošna vprašanja kot je na primer kakšen bo vpliv na gospodarstvo.
               Predsedstvo sicer predvideva širšo razpravo ministrov na enem izmed prihodnjih
               zasedanj, torej maja ali junija letos.</p>
               <p>Če preidem na 2. točko. Druga pomembna tema zasedanja so makroekonomska neravnotežja.
               Na prejšnjem zasedanju je bilo predstavljeno poročilo komisije o tveganjih za obstoj
               makroekonomskih neravnotežij po posameznih državah članicah. Komisija je v poročilu
               identificirala 12 držav, za katere meni, da obstajajo možna tveganja zaradi
               morebitnih makroekonomskih ravnotežij, med njimi je tudi Slovenija, in sicer predvsem
               zaradi poslabšanja konkurenčnosti, zadolženosti zasebnega ter ranljivosti bančnega
               sektorja. Za te države bo komisija opravila poglobljeno analizo, ki bo najprej
               predstavljena v zadevni državi članici. Na tej podlagi bo kasneje Svet na predlog
               komisije lahko sprejel priporočila za posamezno državo članico. Na tokratnem
               zasedanju bo Svet ECOFIN sprejel zaključke v zvezi s tem. To kar se tiče 2.
               točke.</p>
               <p>3. točka. In sicer gre za obravnavo nadaljnjih korakov v okviru postopka odprave
               čezmejnega primanjkljaja za Madžarsko. Na januarskem zasedanju je namreč Svet ECOFIN
               sprejel sklep, da Madžarska ni implementirala učinkovitih ukrepov za odpravo
               čezmejnega primanjkljaja. Rok za odpravo je bil do konca leta 2011. Komisija zato
               Svetu predlaga v sprejem nova priporočila, v skladu s katerimi podaljšuje rok za
               znižanje čezmejnega primanjkljaja in sicer do konca letošnjega leta na 2,5% BDP.
               Znižanje primanjkljaja mora biti doseženo na verodostojen način in hkrati trajno.
               Madžarska je namreč v postopku zaradi čezmejnega primanjkljaja že od vstopa v
               Evropsko unijo. Hkrati komisija Svetu predlaga tudi naj sprejme sklep na podlagi
               katerega se Madžarski začasno zaustavi izplačila 495 milijonov evrov sredstev iz
               kohezijskega sklada, kar je 0,5% BDP oziroma 29% kohezijskih sredstev Madžarske za
               leto 2013. Komisija ima to možnost skladno z uredbo o kohezijskih sredstvih. Ta
               ukrep, v kolikor bi bil sprejet
               bil tokrat uporabljen prvič. Slovenija lahko podpre nov predlog priporočil za odpravo
               čezmejnega primanjkljaja. V zvezi s predlogom za začasno zaustavitev izplačil iz
               kohezijskega sklada bi Slovenija lahko podprla začasen odlog odločanja o tej zadevi,
               in sicer do priprave spomladanskih napovedi komisije. Ta bo namreč natančneje
               nakazovala stanje javnih financ na Madžarskem v prihodnjem letu. Slovenija ob tem
               opozarja na diskriminatornost ukrepa do kohezijskih držav ter posledično neenako
               obravnavo članic, ki so v večji meri upravičene do teh sredstev. Slovenija meni naj
               kazen v nobenem primeru ne preseže 0,2% BDP, kar je v skladu z lani sprejetim novim
               zakonodajnim paketom s področja okrepljenega ekonomskega upravljanja v Evropski
               uniji. Hvala.</p>
            </sp>
            <sp xml:id="SDT6-OZZEU-redna-9-2012-03-09.sp30">

               <speaker>PREDSEDNIK ROMAN JAKIČ:</speaker>

               <p>Najlepša hvala. Dve vprašanji, mogoče z moje strani. Glede MDS-ja, to kar ste rekli v
               1. točki, ko je poročilo zasedanja G20, me samo zanima, glede na to, da smo tudi na
               Odboru za zadeve Evropske unije že govorili o tem, ali še vedno ima Nemčija, glede na
               to, da je MDS odvisen od okrepitve prispevkov držav članic, glede na EFSF pa na EMS,
               me zanima, Nemčija je imela pomisleke, ali ima Nemčija še vedno to stališče na nek
               način rezervirano do investicij ali do vlaganja sredstev? To je eno. Drugo pa, rekli
               ste, da pri paktu za stabilnost in rast Madžarske, kjer zaustavljamo izplačilo v
               bistvu pol milijarde evrov iz kohezijskega sklada, se ta ukrep uporablja prvič. Zdaj
               me pa samo zanima ali ni bil že enkrat celo za nas v Sloveniji ta ukrep uporabljen
               glede na slovenske vinjete, ko smo imeli en del izplačila iz kohezijskega sklada, naj
               ne bi prišlo Darsu za voljo tega, ker nismo izpolnjevali nekaterih<gap n="..."/>? Me samo
               zanima, če je to res tako presedan, ali so se države članice posluževale teh ukrepov
               tudi kje drugje? In ne vem zakaj imam jaz nek tak eho<stage>(?)</stage>, da smo mi imeli problem pri
               Darsu pri vinjetah, da smo zadnjo, sicer majhna številka, ni bila tako velika, da ni
               prišlo do tega izplačila. Odpiram razpravo. Želi kdo postaviti vprašanje? Izvolite,
               gospod Frangež.</p>
            </sp>
            <sp xml:id="SDT6-OZZEU-redna-9-2012-03-09.sp31">

               <speaker>MATEVŽ FRANGEŽ (PS SD):</speaker>

               <p>Najlepša hvala za besedo, gospod predsednik. Več pomembnih točk, med drugim tudi
               davek na finančne transakcije. Vidim, da v bistvu v stališču ni novosti glede na
               dosedanji potek stvari. Zanima me ali je danes že mogoče natančneje ugotoviti katere
               države znotraj Evropske unije ohranjajo zadržke in preprečujejo, da bi se davek
               uvedel na ravni celotne Evropske unije, ali je torej v stališčih Velike Britanije in
               drugih držav prišlo do kakšnih pozitivnih premikov, ki bi omogočili uvedbo davka na
               ravni celotne Evropske unije? Da sem osebno kritičen do stališča, da nasprotujemo
               uvedbi na ravni evroobmočja smo na tem odboru tudi v preteklosti pred predhodnimi
               zasedanji, pa tudi tedaj, ko smo potrjevali slovenska stališča pri uvajanju davka na
               finančne transakcije že govorili. Mimogrede evropska komisija je revidirala model po
               katerem je ugotavljala učinek davka na bruto družbeni proizvod. Prvotna poročila so
               kazala, da bo davek negativno vplival na BDP na evropski ravni v višini 0,5% BDP,
               revizija teh modelov kaže, da bo ta manjši, in sicer na ravni 0,2% bruto domačega
               proizvoda, hkrati pa krepi ugotovitve o pozitivnih učinkih predvsem v smislu
               zmanjšanja sistemskih tveganj v bančnem in finančnem sektorju in pa povečanje
               agregatnega povpraševanja na ravni Evropske unije. Že prejšnja vlada je bila precej
               neprepričljiva pri  pri
               vprašanju zakaj imamo dve stopnji, zakaj torej pri izvedenih finančnih instrumentih,
               ki so vir zla in ki so generirali nastanek finančne krize v letu 2008, zakaj torej
               tam nižja stopnja 0,01%, medtem ko je pri ostalih finančnih transakcijah ta odstotek
               0.1%. En in drugi odstotek je nizek, ampak en je za desetino nižji od prvega. Nizki
               so zato, ker želi Evropska unija na ta način preprečiti selitve finančnih transakcij
               in finančnih institucij glede na to, da gre za obdavčitev po sedežu izven Evropske
               unije. Moram pa reči, da v vsej dosedanji razpravi še nisem dobil prepričljivega
               odgovora zakaj razlike v obdavčitvi med obema vrstama instrumentov oziroma
               transakcij. In morda nov državni sekretar bo imel bolj srečno roko.</p>
               <p>Kar se tiče makroekonomskih neravnovesij v tem januarskem poročilu komisije med 12-mi
               državami obravnavna tudi Slovenija z analizo naših makroekonomskih slabosti, o
               katerih mislim, da smo pred tedni, ko je bil tukaj finančni minister, tudi že
               govorili, pa vendarle moram reči, da se ne morem znebiti tega, da v stališču v
               obrazložitvah se zdi kot da Slovenija sicer deli ocene komisije, vendar na teh
               področjih ne namerava kaj prida narediti, saj tako iz teksta izhaja. Jaz pa vendarle
               mislim, da na teh področjih ima država neke možnosti. Če navedem primer, vemo, da je
               naša izrazita slabost prezadolženost gospodarstva. To ni področje, kjer država ne
               more narediti nič. Dal bom primer. Zdaj smo vsi skupaj v tej varčevalni evforiji,
               odločili smo se, da bomo zaklenili nadaljnje zadolževanje javnega sektorja, ki ga
               moramo narediti tudi zaradi naših evropskih zavez. Dejstvo je, da javni dolg v
               Sloveniji prehitro raste, da pa ima to svoje razloge in nekateri ekonomisti danes že
               opozarjajo, da bo prevelika evforija pred nadaljnjimi zmožnostmi javnega sektorja, da
               tudi z javnimi sredstvi na nekaterih področjih intervenira, pravzaprav situacijo
               zgolj poslabšala. Mi vemo, da imamo v dveh državnih bankah danes vrsto praktično
               zaklenjenih naložb, da je na drugi strani gospodarstvo, ki je prezadolženo in edini
               način kar kaže recimo zelo jasno primer Avstrije, ki je praktično ob začetku finančne
               krize v svoje banke vložila finančne injekcije, ki segajo do sto milijard evrov,
               zato, da je preprečila to kar se je zgodilo v Sloveniji, se pravi kreditni krč,
               nedostopnost do virov sredstev in podobno. Sedanja vlada zelo jasno stoji na
               stališču, da dokapitalizacije obeh državnih bank iz javnih sredstev ne bo, s čimer
               tudi ne bo mogoča intervencija na tem področju, se pravi pri vprašanju
               prezadolženosti gospodarstva, ker ne bo mogoče spremeniti dolžniškega kapitala v
               lastniškega, to pa je verjetno edini način, da v nekem srednjeročnem obdobju
               prečistimo bilance prezadolženih podjetij. To bi bilo mogoče ob neki jasni državni
               intervenciji in z odgovorom na vprašanje na kakšen način bomo rešili vprašanje
               kapitalske ustreznosti in dokapitalizacije vsaj Nove Ljubljanske banke, če ne tudi
               Nove kreditne banke Maribor.</p>
               <p>Toliko v tem uvodnem delu. Veselim se odgovorov.</p>
            </sp>
            <sp xml:id="SDT6-OZZEU-redna-9-2012-03-09.sp32">

               <speaker>PREDSEDNIK ROMAN JAKIČ:</speaker>

               <p>Gospod Živkovič, izvolite.</p>
            </sp>
            <sp xml:id="SDT6-OZZEU-redna-9-2012-03-09.sp33">

               <speaker>ALEŠ ŽIVKOVIČ:</speaker>

               <p>Hvala lepa. Mogoče zdaj kar se tiče vašega vprašanja glede Nemčije. Res je, da je
               Nemčija imela določene pridržke, zato bo evroskupina tudi zasedala mislim, da v marcu
               na to temo in takrat bo več znano glede same odločitve. Kar se tiče nasprotovanja
               držav članic, nasprotujeta
               predvsem Velika Britanija in Švedska, kot je znano.</p>
               <p>Kar se tiče vašega vprašanja glede kohezijskega sklada. Res je, da je Slovenija že
               bila v podobnem postopku, vendar pa ni bil to ta postopek in ni šel preko oziroma ga
               je komisija izvedla sama, se pravi ni šel preko Sveta.</p>
               <p>Kar se tiče pa vašega vprašanja glede makroekonomskega neravnotežja. Res je, da se je
               Slovenija znašla v isti usodi oziroma podobni usodi kot celotna Evropa. Mi poskušamo
               v okviru rebalansa proračuna zadeve korigirati oziroma to politiko voditi vsaj v
               okviru rebalansa v tem trenutku.</p>
               <p>Kar se tiče vašega vprašanja glede same dokapitalizacije in konvertiranja, bom rekel,
               dolžniških sredstev NLB-ja in drugih bank v državni lasti, lastniška bi pa mogoče
               poudaril, da imamo tukaj več poti, ena je tista, ki je bila uporabljena v
               preteklosti, in sicer dokapitalizacija NLB-ja iz proračuna, obstaja pa tudi možnost
               dokapitalizacije na podlagi tujih investitorjev. Vlada se nagiba k slednji.
               Hvala.</p>
            </sp>
            <sp xml:id="SDT6-OZZEU-redna-9-2012-03-09.sp34">

               <speaker>PREDSEDNIK ROMAN JAKIČ:</speaker>

               <p> Hvala tudi vam. Če ni razpravljavcev bi zaključil to razpravo, se seveda zahvalil
               za vse odgovore in dal na glasovanje predlog sklepa, ki se glasi: Odbor za zadeve
               Evropske unije se je na 9. seji 9.3.2012 seznanil z izhodišči za udeležbo delegacije
               Republike Slovenije na zasedanju Sveta Evropske unije za ekonomske in finančne
               zadeve, ki bo v Bruslju 13.3. in jih podprl. Prosim, da glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Zahvaljujem se državnemu sekretarju <gap n="..."/><stage>/Nerazumljivo./</stage><gap n="..."/> za sodelovanje.</p>
               <p>Prehajamo na <title>4. TOČKO DNEVNEGA REDA - PREDLOG SESTAVE STALNE DELEGACIJE DRŽAVNEGA
                  ZBORA ZA PARLAMENTARNO SKUPŠČINO UNIJE ZA SREDOZEMLJE.</title> Predsednik Državnega
               zbora, dr. Gregor Virant je odboru 21.2. poslal pobudo, da mu posredujemo predlog za
               sestavo stalne delegacije Državnega zbora za parlamentarno skupščino Unije za
               Sredozemlje. Glede na predlog razdelitve mest vodje stalne delegacije pripada
               Poslanski skupini Socialnih demokratov mesti po enega člana in nadomestnega člana v
               Poslanski skupini Slovenske demokratske stranke in Poslanski skupini Pozitivne
               Slovenije. Sam sem v dopisu z dne 29.2. pozval omenjene poslanske skupine naj mi
               pošljejo predloge za sestavo stalne delegacije. Vse tri poslanske skupine so predloge
               posredovale. Vse predloge ste tudi prejeli. Poslanska skupina Socialnih demokratov za
               vodjo stalne delegacije predlaga gospoda Sama Bevka. Poslanska skupina Slovenske
               demokratske stranke za člana predlaga gospoda Marjana Pojbiča, nadomestnega člana pa
               ni predlagala. Poslanska skupina Pozitivne Slovenije pa za članico predlaga gospo
               Tamaro Vonta in za nadomestnega člana gospoda Gašparja Gašparja - Mišiča. Želi kdo
               razpravljati? Moram priznati, da je kolega Mitja Meršolj izrazil tudi željo, da bi
               bil nadomestni član, ampak zato, ker ima kvoto SDS to ni bilo mogoče narediti in je
               Poslanska skupina Pozitivna Slovenija izpeljala svoj <gap n=".."/><stage>/nerazumljivo./</stage><gap n=".."/> Odpiram
               razpravo. Želi kdo razpravljati o predlogu? Izvolite.</p>
            </sp>
            <sp xml:id="SDT6-OZZEU-redna-9-2012-03-09.sp35">

               <speaker>JANJA KLASINC (PS PS):</speaker>

               <p>Jaz bi samo vprašala, gospod predsednik, če ni to mesto zasedeno nadomestnega člana
               SDS, ali je možno potem koga drugega na to mesto dati za nadomestnega člana?</p>
            </sp>
            <sp xml:id="SDT6-OZZEU-redna-9-2012-03-09.sp36">

               <speaker>PREDSEDNIK ROMAN JAKIČ:</speaker>

               <p>To vprašanje bi lahko naslovili na Kolegij predsednika Državnega zbora. Mi smo dobili
               zelo jasno razpredelnico in iz te razpredelnice je razvidno kdo ima člane in kdo
               nadomestnega in kdo lahko predlaga.</p>
            </sp>
            <sp xml:id="SDT6-OZZEU-redna-9-2012-03-09.sp37">

               <speaker>JANJA KLASINC (PS PS):</speaker>

               <p>Zato sem mislila, ker če je potem interes kje drugje, da bi potem to izkoristili, če
               je kolega Meršolj recimo res zainteresiran, pa če res SDS potem ne bi, jaz dajem
               prednost razdelitvi.</p>
            </sp>
            <sp xml:id="SDT6-OZZEU-redna-9-2012-03-09.sp38">

               <speaker>PREDSEDNIK ROMAN JAKIČ:</speaker>

               <p>Najlepša hvala za pobudo. Izvolite, kolega Mate.</p>
            </sp>
            <sp xml:id="SDT6-OZZEU-redna-9-2012-03-09.sp39">

               <speaker>DRAGUTIN MATE (PS SDS):</speaker>

               <p>Se opravičujem, jaz sem sicer nadomestni član tukaj. Kolikor jaz vem smo mi poslali predloge za vse člane in tudi
               nadomestne člane. Zdaj, če je prišlo kje do kratkega stika bi bilo treba preveriti.
               Jaz vem, da smo to na poslanski skupini obravnavali in da so bile vse razpredelnice
               popolnjenje, tako da jaz bi predlagal, da vendarle mi preverimo v naši poslanski
               skupini, če je prišlo do česarkoli in da popolnimo mesta.</p>
            </sp>
            <sp xml:id="SDT6-OZZEU-redna-9-2012-03-09.sp40">

               <speaker>PREDSEDNIK ROMAN JAKIČ:</speaker>

               <p>Dobro. Najlepša hvala za to. Izvoli, kolega Frangež.</p>
            </sp>
            <sp xml:id="SDT6-OZZEU-redna-9-2012-03-09.sp41">

               <speaker>MATEVŽ FRANGEŽ:</speaker>

               <p>Glede na to, da imamo dve nejasnosti, ena se veže na predlagatelje in druga na
               Kolegij, kot je že formuliral predsednik, da morebiti še ni rokov do katerih bi
               morali odločiti na tej točki torej prekinili in nadaljevali na naslednji seji.</p>
            </sp>
            <sp xml:id="SDT6-OZZEU-redna-9-2012-03-09.sp42">

               <speaker>PREDSEDNIK ROMAN JAKIČ:</speaker>

               <p>Kolega Frangež, jaz bi kljub vsemu imenoval to kar je bilo predlagano, to pošljemo za
               ta open windov, kot bi rekli, oziroma za tega nadomestnega člana, članico, bi pa
               počakal prvič, poslansko skupino SDS, da pogleda. Jaz imam pred sabo dopis gospoda
               Tanka, kjer predlagate samo člana, da vam dam to možnost in vi imate vedno možnost to
               predlagati. V kolikor temu ne bi, pa tudi naslovu, potem, če bi bil ta
               <gap n="..."/><stage>/nerazumljivo./</stage><gap n=".."/> ta prazen stol, da bi potem predlagali Kolegiju predsednika, da
               pogleda. Jaz bi kljub vsemu imenoval delegate, ker bi želeli to proceduro končati.
               Najlepša hvala za razpravo. Zaključujem razpravo in dajem na glasovanje predlog
               sklepa, ki se glasi: Odbor za zadeve Evropske unije predlaga Kolegiju predsednika
               Državnega zbora, da imenuje stalno delegacijo Državnega zbora za parlamentarno
               skupščino Unije za Sredozemlje v sestavi Samo Bevk, Poslanska skupina Socialnih
               demokratov, vodja, Marjan Pojbič, Poslanska skupina Slovenske demokratske stranke,
               član, Tamar Vonta, Poslanska skupina Pozitivna Slovenija, članica in Gašpar Gašpar -
               Mišič, Poslanska skupina Pozitivna Slovenija, nadomestni član. Prosim, da glasujemo o
               tem predlogu.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Sklep je sprejet. S tem končujem 4. točko in 9. sejo Odbora za zadeve Evropske unije
               in se vam zahvaljujem za rano vstajanje, prihajanje in za diskusijo, ki smo jo imeli.
               Hvala. <stage type="time">Seja je bila končana 9. marca 2012 ob 8.56.</stage>
               </p>
            </sp>
         </div>
      </body>
   </text>
</TEI>
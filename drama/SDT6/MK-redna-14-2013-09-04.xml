<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-MK-redna-14-2013-09-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">12B652DFCD4E9F6AC1257D1F005A7439</idno>
               <idno type="custom" subtype="day">8B333AFA448686D1C1257BDC00388683</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=8B333AFA448686D1C1257BDC00388683</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-MK-redna-14-2013-09-04.MK" n="14">
               <name>redna seja</name>
               <date when="2013-09-04"/>
            </setting>
         </settingDesc>
         <particDesc>
            <listOrg>
               <org xml:id="SDT6-MK-redna-14-2013-09-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-MK-redna-14-2013-09-04.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MANDATNO-VOLILNA KOMISIJA</stage>
            <stage type="session">1. nadaljevanje 14. seje</stage>
            <stage type="date">(4. september 2013)</stage>
            <stage type="chairman">Sejo je vodila mag. Katarina Hočevar, podpredsednica komisije.</stage>
            <stage type="time">Seja se je pričela ob 10. uri. </stage>


            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Vse članice in člane komisije, vabljene ter ostale prisotne lepo pozdravljam!
               Pričenjam 1. nadaljevanje 14. seje Mandatno-volilne komisije.</p>
               <p>Nisem bila obveščena, da bi bil kdo izmed članov komisije zadržan. Na seji pa kot
               nadomestni član s pooblastilom sodeluje gospod Matjaž Zanoškar namesto predsednice
               mag. Melite Župevc. Lepo pozdravljeni!</p>
               <p>Dnevni red današnje seje je <title>Predlog zakona o spremembah in dopolnitvah Zakona o
                  poslancih.</title> Tako nadaljujemo z obravnavo <title>1. točke dnevnega reda.</title>
               </p>
               <p>Predlog zakona je objavljen na spletni strani Državnega zbora in v Poročevalcu z dne
               7.2.2013. Mnenje Vlade z dne 4.3.2013 je bilo objavljeno na spletni strani Državnega
               zbora. Mnenje Zakonodajno-pravne službe z dne 26.3.2013,  prav tako objavljeno na spletni strani Državnega
               zbora. Prejeli smo tudi magnetogram javne predstavitve mnenj.</p>
               <p>K predlogu zakona sta amandmaje vložili Poslanska skupina Državljanske liste in
               Poslanska skupina Slovenske demokratske stranke.</p>
               <p>Vabljeni so, kot sledi iz sklica: predlagatelj zakona, gospod Rihard Braniselj,
               prvopodpisani, Zakonodajno-pravna služba. Lepo pa pozdravljam tudi predstavnico
               Ministrstva za notranje zadeve, državno sekretarko mag. Renato Zatler.</p>
               <p>Komisija bo predlog zakona obravnavala na podlagi 126. člena poslovnika.</p>
               <p>Državni zbor je o predlogu zakona opravil splošno razpravo in sklenil, da je Predlog
               zakona o spremembah in dopolnitvah Zakona o poslancih primeren za nadaljnjo
               obravnavo. Odbor za notranje zadeve, javno upravo in lokalno samoupravo ter
               Mandatno-volilna komisija sta na skupni seji na predlog Poslanske skupine Pozitivna
               Slovenija sprejela sklep, da se o Predlogu zakona o spremembah in dopolnitvah Zakona
               o poslancih in drugih z njim povezanih zakonih opravi javno predstavitev mnenj; ta je
               bila, kot že rečeno, opravljena 14.5.2013.</p>
               <p>Ugotavljam, da so bili v poslovniško določenem roku vloženi amandmaji k 1. in 2.
               členu predloga zakona.</p>
               <p>Komisija je sejo prekinila zaradi predloga za dodatna posvetovanja, ki ga je
               posredoval poslanec Matjaž Han.</p>
               <p>Tako nadaljujemo z <title>drugo obravnavo</title> predloga zakona, v kateri bomo opravili
               razpravo in glasovanje o posameznih členih predloga zakona.</p>
               <p>Želi predlagatelj zakona, prvopodpisani gospod Rihard Braniselj, besedo?
               Izvolite.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Hvala lepa.</p>
               <p>Na prvi obravnavi je Državni zbor sprejel sklep, da je novela Zakona o poslancih
               primerna za nadaljnjo obravnavo. Kasneje je bila sklicana javna predstavitev mnenj,
               kjer smo dobili določene odzive, določena stališča strokovne javnosti.</p>
               <p>V Državljanski listi smo pripravili amandmaje, pri čemer smo sanirali, bi temu rekli,
               ali pa drugače rečeno, popravili novelo zakona v tako smer, da mislim, da v tem
               trenutku kakšnih očitkov neustavnosti ali kakršnihkoli drugih ne bi smelo biti.
               Največji kamen spotike in pomisleki so bili glede alineje, ki določa, da poslanec, ki
               je v kazenskem postopku in je zoper njega vložena pravnomočna obtožnica, izgubi
               mandat. Tu je bilo precej dilem na strani nekaterih poslancev, pa tudi pri
               Zakonodajno-pravni službi. Mi smo temu sledili in v amandmaju, ki ga predlagamo,
               umaknili to alinejo. Tako ta trenutek predlagamo, da se obtožnica kot razlog za
               prenehanje mandata umakne iz zakona; dikcija člena ostaja enaka, razen te pravnomočne
               obtožnice.</p>
               <p>Ustavil bi se pri dilemah, ki se morda pri nekaterih od vas še bodo oziroma so se
               pojavile. Menimo, da niso utemeljene in da je amandma ter zakon, ki bi ga sprejeli,
               dober, ustrezen in vsebinsko sledi tistemu, kar smo tudi sprejeli v prvem branju, da
               je zakon primeren za nadaljnjo obravnavo in da je v tem trenutku primeren tudi za
               sprejetje, seveda z amandmaji, ki določene stvari popravljajo. Pojavlja se vprašanje,
               da te določbe posegajo  oziroma
               imajo določen kazensko pravni vidik, in sicer pravne posledice obsodbe so določene v
               kazenskem zakoniku. Rešitve delno odstopajo od neke usmeritve, kjer pravijo, da
               pravne posledice obsodbe ne morejo nastati za kazen izrečeno, kar je več kot zaporna
               kazen. Ne za pogojno, ne za denarno in tako naprej, zgolj za zaporno kazen.</p>
               <p>Izhajamo iz tega, da ge za lex specialis. V primeru zakona o poslanci. Gre tudi za
               lex posterior. In mislim, da samo s tem ne rušimo kazensko-pravnega koncepta in da ta
               izjema je povsem na mestu, ne samo za poslance, tudi za vse ostale kategorije, ki so
               še v proceduri in zakone, ki so še v proceduri.</p>
               <p>Očitek bi tudi bil, da je to poseg v tekoči mandat. Mi poznamo ne pravo
               retroaktivnost, se temu reče, ki ni prepovedana, ki je dovoljena. Pravzaprav če je
               izkazana z javnim interesom. O javnem interesu na tem področju, točno o tem segmentu
               sem govoril že večkrat, se ne bi ponavljal. Seveda je javni interes ta, da to državo
               vodijo politiki, ki niso obremenjeni ne s kazenskimi postopki, še posebej pa ne s
               kazenskimi sodbami in da je zaupanje javnosti v politiko popolna, neomajna in na ta
               način je pravzaprav tudi ta javni interes izkazan. Da z državnimi stvarmi upravljajo
               ljudje, ki so v tem brezhibni in da nimajo nekih kazenskih obsodb.</p>
               <p>Če se mogoče še naslovnim na javnomnenjske ankete, ki so bile narejene kasneje po
               javni predstavitvi mnenj in po prvi obravnavi. V anketi Dela 93% ljudi meni, da bi se
               moral tisti politik, ki je pravnomočno obsojen umakniti iz politike. Podoben delež pa
               je pritrdilno odgovoril tudi na vprašanje Ali se strinjajo s predlogom, da bi se
               osebi pravnomočno obsojen za kaznivo dejanje zoper javno dolžnost trajno ali začasno
               prepovedalo potegovanje za poslansko, župansko ali katerokoli drugo javno funkcijo.
               To se pravi, nekje okoli 93% vprašanih to idejo in to stališče zagovarja.</p>
               <p>Kar se tiče amandmajev Državljanske liste pravzaprav predlagam, da podpremo. S tem bi
               pravzaprav bil tudi zakon o poslancih tako napisan, da lahko rečemo, da je ustrezen,
               primeren, predvsem pa sledi tistemu, kar smo se v Državnem zboru na plenarni seji
               poenotili, da te standarde vendarle prestavimo na nek okvir, ki ne samo da bo višji
               od ostalih, celo primerljiv z ostalimi. Mi imamo pravzaprav zgolj nekaj primerov, ki
               kažejo na nedoslednost, imamo v zakonu o Ustavnem sodišču kjer ustavni sodnik izgubi
               mandat, če je obsojen na kazen zapora, ne glede na kakšno, če je zgolj obsojen na
               kazen zapora, pravnomočno, izgubi mandat ustavni sodnik. Komisija za preprečevanje
               korupcije - izguba mandata, če je predsednik oziroma namestniki, člani komisije
               obsojeni na zaporno kazen na kakršnokoli izguba mandata. Pri sodnikih, če so obsojeni
               na šest mesecev zapora ali več izguba mandata. Vendar če so obsojeni na nižjo kazen,
               pa sodniški svet predlaga Državnemu zboru, da odloči ali je ta sodnik sploh še
               primeren za svojo funkcijo ali ne in mu Državni zbor tudi odvzame mandat. Pa da ne
               govorim cela paleta ostalih v vojski, v policiji, v notariatu, v  odvetništvu, konec koncev tudi v zakonu o
               delovnih razmerjih, kjer so določene posledice, ki govorijo o tem, da oseba, ki je
               pravnomočno obsojena ne more izgubiti službo, izgubi funkcijo, izgubi mandat.</p>
               <p>In še glede tega očitka, kakšne primere določb v veljavni zakonodaji imamo še. Ko ima
               obsodba konkretne pravne posledice četudi ni izrečena zaporna kazen. Tudi taki
               primeri so v naši zakonodaji, ko je to uveljavljeno. Imamo primere, ko ima konkretne
               pravne posledice že ravnanje z znaki kaznivega dejanja in do obsodbe sploh ne pride v
               zakonu o delovnih razmerjih, ko ima konkretne pravne posledice že pravnomočna
               obtožnica, tudi take primere imamo, ko nekdo ne more niti kandidirati zgolj ob
               dejstvu, da je v kazenskem postopku. Ko ima pravnomočna obsodba ne glede na kazen,
               torej tudi pogojna, konkretne pravne posledice vse dotlej dokler sankcija neizbrisane
               kazenske evidence <gap n="..."/><stage>/Nerazumljivo./</stage> Zakon o notariatu, ko ima konkretne pravne
               posledice celo odločba o prekršku zoper javni red in mir. To je zakon o
               organiziranosti in delu policije veže različne pravne posledice na obsodbo, na
               pravnomočno obtožnico, celo na odločbo o prekršku zoper javni red in mir. Tam nismo
               imeli nobenih pomislekov, da smo te standarde uveljavili in mislim, da je korektno,
               da te standarde, ki so pravzaprav še daleč od standardov v teh primerih, ko sem
               govoril, uveljavimo ne samo za, bom takole rekel, uveljavimo za tiste odločevalce v
               slovenski politiki, ki so odgovorni za to državo in za to lokalno skupnost. Jaz
               predlagam pravzaprav, da amandmaje Državljanske liste podprete in da tudi zakon
               podpremo. Hvala lepa.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala gospod Braniselj. Sprašujem gospo Natašo Voršič iz Zakonodajno-pravne službe,
               želite besedo? Izvolite.</p>
            </sp>
            <sp who="SDT6:VoršičNataša">

               <speaker>NATAŠA VORŠIČ:</speaker>

               <p>Hvala lepa. Zakonodajno-pravna služba je k predlogu zakona podala obsežno pisno
               mnenje v katerem se je ukvarjala z zahtevnimi ustavno-pravnimi in sistemsko-pravnimi
               vprašanji. Kar uvodoma, ker gre za zahtevne, obsežne in pa me seboj povezane
               pripombe, začela kar pri tem, da je predlog zakona vsebinsko povezan z drugimi
               predlogi zakonov, ki so v zakonodajnem postopku, in sicer z novelo zakona o volitvah
               v Državni zbor, z novelo zakona o volitvah predsednika republike, z novelo zakona o
               vladi in z novelo zakona o lokalnih volitvah in o lokalni samoupravi. Ker vsi ti
               predlogi zakona določajo vpliv pravnomočne obsodbe in pravnomočne obtožnice na
               možnost kandidiranja za te funkcije in pa na prenehanje te funkcije. S tega vidika že
               takoj na začetku ugotavljamo,da so vloženi amandmaji, vložena sta dva sklopa
               amandmajev k tem zakonom, amandma Poslanske skupine Državljanske liste in pa amandma
               Poslanske skupine SDS, da so povsem nekonsistentni in povzročajo neenakost pogojev
               med posameznimi funkcijami. Razlikovanje med posameznimi funkcijami pomeni neenakost
               pred zakonom in je, če seveda ni ustavnopravnih razlogov, zato pravno nedopustno.
               Poleg neenakosti med posameznimi funkcijami je z amandmaji povzročena tudi neenakost
               znotraj posamezne funkcije, in sicer med pogoji za kandidiranje in pogoji za
               prenehanje mandata. To je po naši presoji ustavno sporno z vidika načela
               sorazmernosti, ki si ga v volilno pravico, to je eden izmed ključnih ustavnopravnih
               pogojev za omejitev volilne pravice. Tako je Državljanska lista vložila amandmaje k
               noveli zakona o poslancih, o volitvah predsednika republike, o vladi, lokalni
               samoupravi, ni pa vložila amandmajev k noveli zakona o volitvah v Državni zbor in k
               noveli zakona o lokalnih volitvah. Poslanska skupina SDS pa je vložila amandma k vsem
               navedenim zakonom, razen k noveli zakona o vladi. Pri vloženem amandmaju k noveli
               zakona o volitvah predsednika republike pa se z amandmajem spreminjajo pogoji za
               prenehanje funkcije. V celoti pa se ohranjajo pogoji za kandidiranje, ki pa so
               drugačni. Poleg tega opozarjamo, da je bil že v prvi obravnavi zavrnjen predlog
               zakona o spremembah in dopolnitvah zakona o Državnem svetu, ki je enako kot zakon o
               poslancih in drugih zakonih določal pogoje za pridobitev in prenehanje funkcije
               članov Državnega sveta. To pomeni, da bi v primeru uveljavitve sprememb zakona o
               poslancih veljali različni pogoji za izvolitev  poslanca in državnega svetnika, glede nekaznovanosti, za kar
               še posebej upoštevanje, da gre, da so to funkcionarji iste zakonodajne veje oblasti
               po naši oceni je lahko sporno z vidika enakosti pred zakonom.</p>
               <p>Zdaj pa k samemu predlogu zakona, kot je bil vložen zakonodajni postopek. Predlog
               zakona določa prenehanje funkcije poslanca, zaradi pravnomočne obsodbe na določena
               kazniva dejanja, zaradi obsodbe na določeno kazen, pa tudi zaradi pravnomočne
               obtožnice za določena kazniva dejanja. Gre za odvzem mandata. Vprašanje, ki se zato
               takoj postavi ali so take omejitve ustavno dopustne. Glede dopustnosti omejitev v
               volilno pravico ima odločilno vlogo Ustavno sodišče. Iz odločbe Ustavnega sodišča z
               dne 29. 7. 2003 v mnenju je citiram izhajajo nosilni razlogi, ki so pomembni za
               presojo dopustnosti posegel v volilno pravico. In sicer, so omejitve volilne pravice
               dopustne pod pogojem sorazmernosti, je bilo že rečeno, v povezavi z razlogi, ki so
               sprejemljivi v primerjalnih pravnih ureditvah. Glede skladnosti s primerjalnimi
               pravnimi ureditvami ugotavljamo, da je volilna pravica, pač politična pravica, zato
               je ta primerljivost nujna. Naša ugotovitev je, da tisti primerjalno pravni prikaz, ki
               je sestavni del predloga zakona absolutno ni zadosten in ne daje nikakršne opore za
               rešitve, ki so predlagane v noveli zakona, prej nasprotno.</p>
               <p>Drugi pogoj, sorazmernost. Zahtevo po sorazmernosti posegov v volilno pravico smo v
               mnenju zelo izčrpno, vsebinsko obrazložili. Predlagatelj je upošteval tiste naše
               argumente, ki so narekovali, da je poseg oziroma, ki so na podlagi katerih bi bil
               poseg v volilno pravico in odvzem funkcije že v fazi obtožnice očitno prekomeren in
               tudi v nasprotju z domnevo nedolžnosti. Amandma poslanske skupine Državljanske liste
               v 1. členu zato ne vključuje več obtožnice kot podlage za prenehanje mandata, še
               vedno pa vključuje po naši presoji druge ustavno pravne in sistemsko pravne zelo
               sporne rešitve. Konkretno, amandma v 3., 4. in 5. alineji 9. člena našteva bodisi
               kazniva dejanja, bodisi kazenske sankcije, ki so podlaga za odvzem funkcije, pri
               čemer se ti razlogi prekrivajo oziroma izključujejo, to je prva pripomba. Poleg tega
               opozarjamo, da v peti alineji 9. člena nastajajo pravne posledice v primeru
               kakršnekoli obsodbe, kar je v nasprotju z določbami kazenskega zakonika, to bom še
               posebej potem utemeljila glede na pripombe gospoda Branislja. Poleg tega se pri tem
               najhujšem ukrepu postavlja vprašanje glede nabora kaznivih dejanj. Po naši oceni je
               ta nabor vprašljiv in pa arbitraren. Gre namreč za posege v volilno pravico, niso pa
               vključena kazniva dejanja zoper volilno pravico. Gre za zakonodajalca iz enega od
               stebrov državne ureditve niso vključena kazniva dejanja zoper državno ureditev, zoper
               obrambno moč države, zoper človečnost. Naprej. Po naši presoji je v nadaljevanju
               vprašljiva tudi četrta alineja 9. člena. Najprej zato, ker veže pravne posledice na
               pogojno obsodbo, kar je v direktnem nasprotju z drugim odstavkom 78. člena Kazenskega
               zakonika. Pogojna obsodba je opozorilna sankcija, zato pravne posledice pri pogojni
               obsodbi Kazenski zakonik absolutno izključuje. V tej zvezi je pomembna tudi ena
               zadnjih odločb Ustavnega sodišča, glede ustavnosti Zakona o gospodarskih družbah. Ker
               je Ustavno sodišče precej določb razveljavilo, nekaj jih je ohranilo v veljavi,
               bistveno pa je, da je pri uporabi ukrepov, ki so posledica pravnomočne obsodbe za
               kaznivo dejanje, Ustavno sodišče naredilo jasno distinkcijo, torej razlikovanje med
               pogojno obsodbo in pa pravnomočno obsodbo na kazen zapora. Iz 27. točke obrazložitve
               jasno izhaja, da ustavno sodišče zavzema stališča, da če bo sodišče ocenilo, da je
               storjeno kaznivo dejanje glede na vse okoliščine družbeno manj nevarno ima možnost,
               da v teh primerih izreče pogojno obsodbo, kar pomeni, da ukrep, torej pravna
               posledica v tem primeru ne bo prišla v poštev.</p>
               <p>In še naprej, opozarjamo še, da bi iz primerjave razlogov v amandmaju, se pravi med
               posameznimi alinejami, ki predstavljajo razlog za prenehanja mandata izhaja,  izhaja da bi poslanec izgubil
               funkcijo, če bi bil obsojen na pogojno kazen zapora 3 mesecev, ne bi je pa izgubil,
               če bi bil obsojen na nepogojno zaporno kazen 2 mesecev. Po naši oceni je to tako
               očitno nesorazmerje, ki ga ni mogoče utemeljiti in ubraniti.</p>
               <p>Za zaključek opozarjamo, da niti predlog zakona, niti amandmaji ne vsebujejo nobene
               prehodne določbe. Zato bi sprememba razlogov za prenehanje funkcije med mandatom, po
               naši oceni, pomenila kršitev načela zaupanja v pravo, pa tudi načela zakonitosti v
               kazenskem pravu, ki je določeno v 28. členu Ustave.</p>
               <p>Zdaj se bom kar navezala na vse argumente gospoda Branislja, in sicer. Po naši oceni
               v tem primeru ne gre zgolj za kršitev načela zaupanja v pravo, za poseg v tekoči
               mandat, ki je določen, ki je varovan z 2. členom Ustave, ampak za kršitev tudi
               pravnih jamstev v kazenskem postopku.</p>
               <p>Potem naprej, glede razmerja s Kazenskim zakonikom. V samem mnenju smo zelo izčrpno
               povedali, da v tem primeru ne gre za klasično razmerje specialnega in splošnega
               predpisa, ampak Kazenski zakonik določa okvir, pod katerimi pogoji lahko posamezen
               zakon določa pravne posledice obsodbe. Še naslednje, bili so omenjeni posamezni
               primeri, ko zakoni določajo drugače. Ravno zakon o notariatu je določil drugače in ga
               je Ustavno sodišče razveljavilo. Toliko glede amandmajev Poslanske skupine
               Državljanske liste.</p>
               <p>Zdaj mogoče samo še glede amandmajev Poslanske skupine SDS, ti so drugačni, gredo v
               drugo smer, ohranjajo veljavno ureditev, nekako moramo opozoriti, da s tem tudi
               ohranjajo diskrecijsko pravico, po kateri lahko Državni zbor sklene, da poslanec
               opravlja funkcijo, čeprav je bil pravnomočno obsojen na nepogojno kazen zapora daljšo
               od 6 mesecev. Z amandmaji se poleg tega dodajo nove vsebine, niso čisto povezane z
               osnovnimi rešitvami. V določeni meri bi to lahko pomenilo tudi določitev
               privilegiranega položaja poslancev, s tem pa tudi v tem delu tudi za nekakšen
               koncept, spremembo koncepta zakona.</p>
               <p>Toliko za uvod.</p>
               <p>Hvala.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala.</p>
               <p>Gospod Braniselj.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Kot predlagatelj mogoče par pojasnil.</p>
               <p>Očitek je bil o neenakosti, neenakem obravnavanju določenih kategorij funkcionarjev v
               politiki. Državni svet ni eden najpomembnejših odločevalcev v tej državi. Mislim, da
               enačiti Državni svet, državne svetnike in Državni zbor, poslance, ki imajo bistveno
               večjo težo pri odločanju in odgovornost, mislim da ni ne enako. Amandmaji so vloženi
               pri večini paketa, kjer še niso vloženi bodo vloženi na odboru, ki bo po zaključku
               MVK-ja, in še če smo spregledali, v čem je razlika med alinejo tri in alinejo 4.
               Alineja 3 govori da izgubi mandat, kdor je s pravnomočno sodbo obsojen na nepogojno
               kazen zapora daljšo od 3 mesecev, nepogojno, to se pravi, kazen zapora daljšo od 3
               mesecev, katerokoli. Alineja 4, če je s pravnomočno sodbo obsojen zaradi naklepnega
               kaznivega dejanja, ki se preganja po uradni dolžnosti, pa na pogojno kazen, to se
               pravi, tukaj ne gre za neko čudno vsebino, ampak mislim, da je to konsistentno.</p>
               <p>Toliko za enkrat.</p>
               <p>Hvala.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala, še enkrat.</p>
               <p>Predlagam, da damo besedo še predstavnici vlade mag. Renati Zatler, izvolite.</p>
            </sp>
            <sp who="SDT6:ZatlerRenata">

               <speaker>MAG. RENATA ZATLER:</speaker>

               <p>Hvala za besedo.</p>
               <p>Vlada je predlog zakona obravnavala v mesecu februarju in nasprotovala ureditvi, s
               konkretnimi rešitvami, ki kot razlog za prenehanje funkcije poslanca določi tudi
               pravnomočno obtožnico. Gre za tretjo alinejo 9. člena in s tem razveljavlja ustavno
               načelo domneve nedolžnosti, gre za 27. člen Ustave in krši tudi načelo
                  sorazmernosti. Bi pa
               posebej poudarili, da glede na predlog predlagatelja in predlagane amandmaje, ki na
               nek način popravljajo določbe v tretji alineji in se uveljavlja nazaj institut, ki
               določa, da je vezano pa pravnomočno obsodbo, bi lahko analogno ocenili, da bi se
               Vlada lahko s to predlogo spremembe strinjala. Vendar še enkrat poudarjam, aktualna
               Vlada novih stališč na ta predlog ni sprejela, tako da moram podati stališče prejšnje
               Vlade, ki pa je nasprotovalno. Hvala.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala tudi vam. Predlagam, da združimo razpravo o vseh treh členih skupaj, o
               amandmajih pa glasujemo posebej. Kdo temu nasprotuje? Ugotavljam, da nihče.</p>
               <p>Nadaljujemo na podlagi 126. čelna, prehajamo na razpravo o 1. členu predloga zakona
               in dveh vloženih amandmajih k 1. členu. Gospod Han je prvi. Izvolite.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Hvala. Zelo na kratko. Jaz vem, da bi mogoče v tej temi bilo najbolj modro molčati
               nam poslancem, zato ker čustva ljudi so razgreta. Za večino ljudi smo, da smo
               nesposobni, da smo skorumpirani, da smo nekatere, smo tudi narobe počesani, itn.
               Lahko bi še naštevali. Tako, da jaz razumem predlagatelja, razumem Državljansko
               listo, vendar, če kdo nima videoposnetka in je poslušal prej gospo pred nami, moram
               reči, da to ni bila poslanka, ampak je bila to Zakonodajno-pravna služba.
               Zakonodajno-pravna služba, ki pa mi poslanci ne moremo biti na nek način naklonjeni,
               moramo spoštovati mnenja, je pa ta zakon po dolgem in po čez, bom zelo preprosto
               rekel, raztrgala. Ker pa Socialni demokrati želimo, da se zadeva reši, bomo dali tudi
               svoj predlog, da Vlada, ki je dala negativno mnenje in mene ne zanima katerakoli
               Vlada. Vlado imamo samo eno, hvala bogu, v Sloveniji, imamo enkrat leve, enkrat
               desne, ampak imamo vlado in jo je treba spoštovati in ima tudi neke strokovne službe,
               je dala negativno mnenje ta Vlada, pripravi en novi predlog, ki bo dovolj jasen, da
               bo za vse funkcionarje v tej državi enak, da ne bodo eni lahko funkcionarji, čez dve
               uri pa pred parlamentom govorili, kako ti politiki nič ne delajo, pri tem pa 20 let
               se pasli pri koritu teh istih državnih sredstev. Ampak danes so oni, ker niso več
               funkcionarji, v Državnem svetu so pa civilna družba in nas vse učijo, kaj je v tej
               državi narobe, s tem, da jaz sem pet let ali pa malo več politik, oni so pa 20 let na
               državnih sredstvih priklopljeni. Sedaj pa mogoče, ker teh državnih sredstev več ni,
               je pa v tej državi vse narobe. Normalno, ker nimaš speljane kapilare do svojih zadev.
               Tako da, Socialni demokrati smo svojo domačo nalogo sami naredili. Ne rabimo nobenih
               predpisov. Mi imamo v statutu stranke jasno napisano kdo lahko za to stranko na nek
               način nastopa na volitvah, kdo jo lahko predstavlja. Seveda se lahko zmeraj naredi
               pri tej množici ljudi, da pride tudi kakšen, ki potem ugotovimo, da ni pravi ali pa,
               da je v navzkrižju z zakonodajo, ampak zato v naši stranki, ki je mogoče stranka malo
               dlje kot nekatere druge, znamo to tudi - Jani se smeji - ampak res, mi imamo
               tradicijo, tako da zadeva je pač takšna kakršna je. Jaz si tega nisem izmislil, ampak
               tako je, ki znamo potem tudi temu primerno odreagirati. Razumem pa razmere, ki so ta
               moment v Sloveniji. Ta moment bi bili 99,9% Slovencev zadovoljnih, da bi mi dali
               odstopne izjave vsi, in da bi priznali, da smo vsi skorumpirani, da vsi delamo
               narobe, da so vsi barabe, da bi bili vsi radi ta moment v upravah nekih podjetij,
               itn. Pa ni res. In ni dovolj, da greš z enim listkom pred parlament, prej si pa
               opravljal z državnim premoženjem in govoriš kako je vse v tej državi narobe. Tako, da
               predlagam, da ne razburjajmo ljudi po nepotrebnem, ker zaradi tega ne bomo dobili
               nobene pike več, gospe in gospodje, in zaradi tega, jutri ali pa pojutrišnjem se ne
               bodo vstajniki umaknili iz cest, ker pravijo vstajniki, ljudje težko živijo, tisti ki
               pa so v prvi vrstah, pa nisem čisto prepričan, da težko živijo. Ampak to je tema za
               kdaj drugič, ampak sem  moral
               povedati kot poslanec, ker včasih mi je prav hudo, ko gledam televizijo, pa vidim na
               televiziji znane obraze kako govorijo kako je vse narobe v tej državi.</p>
               <p>Mi iz razloga Zakonodajno-pravne službe Socialni demokrati, bom rekel, smo zadržani
               pri tem zakonu, pozivamo pa vlado in resornega ministra gospoda Viranta, da pripravi
               eno zakonodajo, v kateri bodo vsi funkcionarji izenačeni, v kateri bodo imeli vsi
               enake pravice in dolžnosti in tako naprej in bomo to mi Socialni demokrati brez
               problema podprli, vmes pa skrbeli za to z našim statutom, da ne bo teh primerov v
               Državnem zboru ali je kateri pravi ali ni pravi in tako naprej. Zaradi enega poslanca
               ali dveh, pa ne smemo obračati te države, ki je 20 let tako ali drugače
               funkcionirala, na glavo. Zdaj bomo zaradi Gašparja Gašparja Mišiča, ki se je sam
               prijavil ozirom so ga nekateri želeli imeti v Luki Koper, spremenili še Zakon o
               gospodarskih družbah in ne vem kaj še vse, ni potrebno. Še enkrat ponavljam, iz vseh
               teh navedenih dejstev, mogoče mi bo žal za nekatere besede, ki sem jih zdaj izrekel,
               ampak sem rekel, ko sem včeraj televizijo gledal in sem videl nekatere stvari, tudi
               jaz imam pravico kaj reči, pa tudi zato, če bo zdaj nekakšen plakat to zraven
               narisal, nič hudega, imam pa dušo oprano, se mi zdi to bolj pomembno v življenju kot
               pa kaj drugega.</p>
               <p>Socialni demokrati zaradi mnenja Zakonodajno-pravne službe in zaradi spoštovana tudi
               pravne države tega zakona ne moremo sprejeti. Hvala lepa.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala, gospod Han.</p>
               <p>Gospa Maša Kociper je naslednja prijavljena. Izvolite.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Hvala lepa.</p>
               <p>Delno se s tem kar je povedal gospod Han strinjam, ampak bi vseeno malo natančneje
               opredelila. Namreč, ta zakon je dokaz, da včasih tudi dobra volja in dobri nameni
               niso dovolj. V Pozitivni Sloveniji smo veliko razmišljali o tem ali se da na določen
               način spremeniti zakonodaja, tako da bi se neki višji standardi za politike
               uveljavili na način kot to zahtevajo ljudje. In sicer je prvotno naš pomislek že od
               začetka mandata šel recimo v inštitut odpoklica poslanca. Na tem inštituta odpoklica
               poslanca sem tudi osebno sama veliko delala, se dobila z različnimi strokovnjaki,
               naročili smo raziskovalne materiale v raziskovalni službi Državnega zbora, opravili
               številne pogovore in na koncu prišli do zaključka, da v sistemu, ki velja v naši
               državi, v parlamentarnem sistemu z volilnim sistemom kot ga imamo sedaj,
               proporcionalnim volilnim sistemom po Dontovem sistemu odpoklic poslanca pač ni mogoč
               v nobeni državi po svetu ga nimajo in tudi v naši ureditvi bi povzročil samo težave,
               povzročil bi možnosti političnega obračunavanja, diskreditacij in še škodoval ugledu
               parlamenta bolj kot bi naredil korist. To pa vem kot primer zato, ker smo tudi pri
               teh ukrepih, ki so predlagani v tem zakonu v Pozitivni Sloveniji opravili temeljit
               premislek, želeli, da koalicija potem skupaj oblikuje neke rešitve, no prehitela nas
               je Državljanska lista, nič hudega, ampak tudi pri teh ukrepih se je sedaj pokazalo po
               dveh branjih, da še vedno obstajajo številni resni ustavno-pravni pomisleki. Jaz od
               začetka tega mandata trdim, da ni Ustavno sodišče, tako kot nekateri trdijo, edino
               tisto, ki lahko presoja ali so zakoni ustavni ali ne. Po naši zakonodaji po
               parlamentarni ureditvi je že parlament sam tisti, ki mora pri sprejemanju zakona
               paziti, da zakoni niso protiustavni, šele, če mu to ne uspe, je potem na konkretnih
               primerih na vrsti Ustavno sodišče, se pravi kadar najboljši viri parlament sprejme
               rešitev, za katero meni, da je skladna z Ustavo, takrat na konkretnih primerih morda
               se tu pa tam lahko zgodi, da Ustavno sodišče lahko to odloči drugače in seveda potem
               v nadaljevanju spremljati potrebno prakso Ustavnega sodišča, ki pa že tolmači
               konkretne primere. In v podobnih primerih, kot so tukaj našteti, se  je Ustavno sodišče Republike Slovenije že
               opredelilo. Kolegica iz Zakonodajno-pravne službe je prej izrecno določbo Ustavnega
               sodišča navedla, kjer je Ustavno sodišče povedalo, da na podlagi pogojne obsodbe ne
               morejo nastati pravne posledice. In še nekaj je takih odločb, ne samo Ustavnega
               sodišča Republike Slovenije, ampak tudi Evropskega sodišča za človekove pravice in
               Beneške komisije, ki ima prav v svojem delu na nivoju Evrope ustavnopravna vprašanja,
               kjer pravijo, da so posegi v volilno pravico lahko zelo omejeni, natančno definirani
               in da smo tudi pri domnevi nedolžnosti zelo omejeni.</p>
               <p>Skratka, ker sta kolega Braniselj in kolegica iz Zakonodajno-pravne službe vse
               konkretne dileme že naštela, jih ne bi ponavljala. Je pa dejstvo, da je situacija,
               kjer smo zdaj, pripeljala do tega, da so zakoni nekonsistentno urejeni, nekateri so
               si v nasprotju in rešitve niso enotne. Nekatere rešitve, kot je rekla
               Zakonodajno-pravna služba, so vprašljive, recimo, nabor kaznivih dejanj, in
               arbitrarne. To ni huda kritika predlagatelju, kajti tudi sami smo ugotovili, naš
               poslovnik, na primer, določa, da je treba tri primerjalne ureditve pri vsakem
               predlogu zakona predstaviti, da primerjalnih ureditev na to temo, se pravi, na temo,
               kdaj poslanec ali drug funkcionar lahko kandidira in kdaj mora odstopiti, praktično
               ni. Nobena država v Evropi ali v svetu praktično tako v detajle, kot to želimo
               narediti mi, teh stvari ne regulira. Zato praktično ni bilo mogoče najti treh
               primerjalno pravnih rešitev v drugih zakonodajah, da bi lahko primerjali, katera
               kazniva dejanja imajo oni našteta in kako imajo to urejeno. Kar spet pripelje do
               naslednjega zaključka - da vsega v tej državi pač ni mogoče regulirati z zakoni.
               Nekatere stvari ostajajo v domeni morale, etike in tako naprej. In tudi dobronamerni
               in resni poskusi, ki smo jih poslanci izvedli na tem področju, glede omejitve
               poslancev, vidimo, da smo naleteli na številne probleme. Tako da to, da drugi nimajo
               tega urejenega, očitno res ni naključje. Kar pa ne pomeni, da se tega ne bi dalo
               urediti drugače, recimo, v kodeksih etike ali v zakonih, ki se tičejo področja
               integritete. Tam bi se to dalo po našem mnenju bolj enotno urediti, konsistentno za
               vsa področja, za vse funkcionarje hkrati.</p>
               <p>Tu imamo zdaj res med drugim tudi situacijo, da Zakon o Državnem svetu ni šel naprej,
               se pravi, Zakon o Državnem svetu je bil spoznan kot neprimeren za nadaljnjo
               obravnavo. Se pravi, za funkcionarje Državnega sveta ureditev ne bi veljala, za
               poslance pa. Gospod Braniselj pravi, ja, vloga in moč državnih svetnikov je pa vendar
               veliko manjša, kot je vloga in moč poslancev. To je res, ampak če gremo gledat na
               nivo konsistentne in pravne ureditve zakonodaje, imamo pa mi dvodomni parlament in v
               tem dvodomnem parlamentu imamo dva doma, en dom je Državni svet in en je Državni
               zbor. In res bi bilo čudno, da imajo eni funkcionarji drugačne vstopne in izstopne
               pogoje kot drugi.</p>
               <p>Tudi kar se drugih zadev tiče, moramo vedeti, da ne samo, da je potencialna
               neustavnost grozeča, vedeti moramo, da so to rešitve, ki bodo zadele konkretne
               funkcionarje. In konkretni funkcionarji bodo v svoji prizadetosti, sem prepričana,
               zahtevali ustavnopravno varstvo; se pravi, prej ko slej bo o tem odločalo Ustavno
               sodišče. In če že zdaj Zakonodajno-pravna služba, Vlada in strokovnjaki opozarjajo na
               zelo verjetno protiustavnost, nekatere protiustavnosti pa so že ugotovljene s strani
               Ustavnega sodišča, potem imamo tu veliko nevarnost, da bodo te rešitve spoznane za
               neustavne ali, kot se nam je že zgodilo, da jih bo Ustavno sodišče že vnaprej
               razveljavilo. Bom dala isti primer, kot ga je dala predstavnica Zakonodajno-pravne
               službe. V prejšnjem mandatu ste poslanci sprejeli zakon, za katerega, sem prepričana,
               ste imeli vsi najboljši namen.  To je bila novela ZGS, katere namen je bil, da se tiste
               gospodarstvenike, ki so povzročili stečaje podjetji, ki so povzročili, da so podjetja
               propadla, itn., onemogoči pri nadaljnjem opravljanju svojega dela. prepričana sem, da
               ste hoteli odgovoriti na zahteve javnosti, in da ste želeli dobro rešitev. Rešitev se
               je izkazala za zelo slabo in Ustavno sodišče je že takoj razveljavilo več kot
               polovico določb, med njimi vse ključne določbe, ki zadevajo ta zakon. Izkazalo se je
               namreč, da kljub najboljšemu namenu ti ne moreš v naprej ločevati med tistimi, ki so
               za slabo vero, zlonamerno povzročili škodo podjetjem in dobrimi gospodarstveniki, ki
               so pri vestnem opravljanju svoje gospodarske dejavnosti zaradi takih ali drugačnih
               razlogov, razlogov na trgu, razlogov pri podizvajalcih, je prišlo do stečaja in zdaj
               deset let ne bi smeli več opravljati svojega posla. Še enkrat. So stvari, ki niso
               rešljive z zakoni, in ki jih je treba reševati na drugačne načine.</p>
               <p>Jaz se strinjam z gospodom Hanom, da vsaka stranka mora razčistiti tudi pri sebi, in
               da mlajše stranke potrebujejo nekaj časa, da spoznajo svoje kandidate, da spoznajo
               svoje delovanje. Starejše so se že bolj utirile v tem svojem delovanju. Po drugi
               strani pa verjetno nismo tiste stranke, ki smo eno leto na oblasti, krive za slab
               ugled politikov in funkcionarjev. Mi smo tukaj samo eno leto, ugled je pa slab že
               dalj časa. Tako da, težko se strinjam s to tezo, da smo samo novi pokvarili ugled
               politike in funkcionarjev.</p>
               <p>Skratka, zaključujem to razpravo s tem, da morda res velja opraviti še resni
               razmislek, predvsem pa strokovne službe Vlade, ki jih vlada ima, vpeljati v to
               razmišljanje in pripraviti zakonsko podlago, ki bo enotno uredila vsa ta področja, ki
               jih sedaj v šestih zakonih urejamo, ki bo zakonodajno-pravna vzdržala, ki bo ustavno
               skladna, in ki bo potem ali v teh zakonih ali pa v drugem zakonu to uredila tako kot
               je treba. Hvala lepa.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala tudi vam. Smo pri 1. členu. Gospod Tanko še želi besedo. Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Če bi zakonodajno-pravna služba iskala pisno podporo za svoje
               stališče, bi v naši poslanski skupini dali podpise. V tem primeru, ker je to tako
               narejeno, dobro analizirano, čeprav moram reči, da se vedno tudi ne strinjamo z
               mnenjem zakonodajno-pravne službe, vendar v tem primeru se mi zdi, da njihova
               argumentacija stoji v popolnosti.</p>
               <p>Tukaj imamo primer, kaj se pravzaprav zgodi, če nekdo vloži neke zakone iz, ne
               vsebinskih, ampak iz drugih razlogov. To je tipičen primer, ko se nekaj naredi na
               hitro, ko se nekaj naredi samo zato, da se nekoga prehiti, da ne bi nekdo drug prej
               vložil in se potem pač naredijo napake in spregledi, kot so se v tem primeru. Mene
               pravzaprav čudi, da se je ta problem zgodil Državljanski listi, ki je imela včasih v
               Državnem zboru gospoda Viranta, ki se je predstavljal v določeni meri tudi kot
               ustavni pravnik, kot sotvorec ustave, komentator ali pa tisti, ki je napisal določene
               člene ustave. Celo pohvalil se je katere. Mislim, da 116. ali katerega. Tako da, me
               moti oziroma ne moti, me čudi, da se je lahko iz pravzaprav te ambicije, da se nek
               javnomnenjski vtis popravi in izkoristi zaradi prelaganja določenih rešitev,
               spregleda, bom rekel, take stvari. Mislim, da bi bilo dobro, če bi v marsikaterih
               primerih se zgledovali po kakšnih drugih, uveljavljenih rešitvah v drugih državah,
               tudi na tem področju, tudi pri primerjalnih ureditvah, ne vem, drugih stvari. Ne pa,
               da na vsak način se nekdo potrudi, da najde neko rešitev, samo zato, ker je optično v redu, v praksi je pa
               pravzaprav težko izvedljiva ali neizvedljiva. Mi bi lahko v naslednji rundi prišli
               celo do rešitve v Zakonu o volitvah, da niti na volitve ne bi mogel tisti in voliti,
               ki je pogojno obsojen, to je naslednji korak lustracija. Tudi ti vzame aktivno
               pravico na tak način. In samo čakamo, kdaj bo prišel še kakšen takšen predlog. In
               moram reči, da podpiram tudi predlog, če je potreba in najbrž je, da vlada s svojimi
               inštrumentarijem, s svojimi službami pripravi neko rešitev, ki bi zadovoljila
               vprašanje vsebine, predvsem vprašanje vsebine na tem področju, ne pa populizma. Zdaj,
               ko smo pa že odprli to vprašanje celovitosti ureditve, pa bi pa samo spomnil, da je
               bilo takrat, ko je bil ta paket vložen, da je bila dana izjava, da gre to samo v
               paketu ali pa ne gre. Kljub temu, da Zakon o državnem svetu ni šel skozi postopek, se
               vztraja na reševanju tega parcialnega dela in tukaj mislim, da tudi v tem delu
               predlagatelji niso držali besede. Ker, če pade en dvotretjinski zakon s področja
               volilnih zadev, potem je logično, da ne stoji nobeden več. Ampak tisti, ki ste pač to
               prodali kot paket, ste tudi povedali, da je to smiselno samo v primeru, če gredo vsi
               zakoni. Že dolgo je jasno, da en zakon ni šel skozi zakonodajni postopek in tisti, ki
               ste zagovarjali pač to celovitost danes ne predlagate nobene konkretne poteze ali pa
               rešitve, da bi se na tem področju to vaše stališče tudi uveljavilo. To mislim, da je
               problem.</p>
               <p>Kar zadeva pa Državni svet oziroma drugi dom državnega parlamentarizma je pa problem
               tudi tam, da tudi nekatere druge stvari, kar zadeva Državni svet niso enake kot v
               Državnem zboru. Na primer nezdružljivost funkcij. Tam so v drugem domu, ki glasujejo
               o vetih lahko nekateri člani nadzornih svetov. Lahko so člani, ne vem koga in tako
               naprej. Poslanec ne more biti. Če boste se lotili to sistematično urejati, potem je
               treba tudi druga odprta vprašanja, ki se pojavljajo urediti na takšen način. Zdaj ne
               vem sicer, kakšen bo predlog koalicije. Zdi se mi, da po vsem tem, kar je
               argumentirala Zakonodajno-pravna služba najbrž obravnava tega paketa zakonov ni več
               smiselna in se mi zdi logično to, kar je predlagal Han, da se naloži vladi, da se te
               stvari pač uredijo v neki konsistentni rešitvi. Hvala lepa.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala gospod Tanko. Če bo kakšen predlog sklepa, se mi ga lahko posreduje oziroma če
               ima kdo kakšen predlog, pač kot matično delovno telo seveda lahko na koncu
               sprejmemo<gap n="..."/> Gospa Kociper, izvolite.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>V imenu koalicije bi prosila za pet minut pavze za posvetovanje.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Prav. Hvala lepa. Odrejam pet minut odmora. Hvala.</p>
               <p><stage type="time">(Seja je bila prekinjena ob 10.52.)</stage>
               </p>
               <stage type="time">(Seja se je nadaljevala ob 10.56.)</stage>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Nadaljujemo z obravnavo 1. člena. Gospa Kociper želite besedo?</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Na podlagi posvetovanja v koaliciji, koalicija predlaga v zvezi s tem Zakonom o
               poslancih sprejem naslednjih dveh sklepov: Mandatno-volilna komisija predlaga
               pristojnemu ministrstvu, da v okviru priprave novele Zakona o integriteti in
               preprečevanju korupcije ali drugega primernega zakona, recimo Zakona o funkcionarjih
               vanj vključi tudi enotno sistematično in ustavno skladno ureditev pogojev za
               kandidiranje in prenehanje mandata funkcionarjev. To bomo predlagali kot prvi
               sklep.</p>
               <p>In drugi sklep, Mandatno-volilna komisija predlaga, da se čim prej pristopi k
               pripravi etičnega kodeksa za poslance, skladno s priporočili GRECO.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala lepa. A se strinjate, da o teh dveh sklepih glasujemo po končani proceduri?
               Zdaj smo pri 1. členu in vloženih dveh amandmajih in če bi še kdo želel razpravljati,
               sicer predlagam, da glasujemo o prvem amandmaju k 1. členu. Aha, gospod Braniselj,
               izvolite. Še kdo se javi?</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Še mogoče kot predlagatelj zgolj mogoče dva stavka.</p>
               <p>Glede ustavnosti seveda nikoli ne veš, ko je ta ustavnost pravzaprav presojena.
                   Mislim, da živimo v
               državi, kjer bodo morale biti odločitve Ustavnega sodišča tudi drugačne kot so bile
               do sedaj. Ustavno sodišče tudi presoja glede na aktualno politično dogajanje glede na
               stanje v družbi in nisem prepričan, da bi bile te zadeve neustavne.</p>
               <p>Res je, rečeno je bilo z moje strani, če padeta dvotretjinska zakona, potem je zadeva
               nesmiselna. Vendar pa glede na to, da je padel samo zakon o Državnem svetu, za
               Državni svet pravzaprav po eni strani, če razmišljamo oni niti ne rabijo imeti neke
               predpisane kriterije. Pri njih, pri edini inštituciji v tej državi piše v uvodnih
               členih, da je njihova funkcija častna. In če je ta dikcija pravzaprav res, Državni
               svet ne rabi nekih posebnih kriterijev, če se tega striktno držimo. In ne strinjam
               se, da je definicija Državnega sveta, da je to drugi dom parlamenta. Tega ni še nihče
               jasno napisal in tu mislim, da tudi v Ustavi ne piše tako.</p>
               <p>Še glede nabora kaznivih dejanj. Če bi šli na nabor kaznivih dejanj dosledno, potem
               bi pravzaprav prišli do tega, da bi dali vsa kazniva dejanja notri v ta nabor. Mi smo
               izpostavili zgolj tista, kjer je napadena ustavna ureditev oziroma tam, kjer so
               napadena javna sredstva in kjer je napadeno zaupanje v upravljanje z javnimi
               sredstvi.</p>
               <p>Toliko še kot predlagatelj. Hvala lepa.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala. Ali lahko glasujemo o amandmaju k 1. členu? Imamo dva amandmaja. Glasujemo k
               prvemu amandmaju k 1. členu Poslanske skupine Slovenske demokratske stranke. Če bo
               sprejet ta amandma je amandma pod številko 2 brezpredmeten. Glasujemo.</p>
               <p>Kdo je za? <stage>(Nihče.)</stage>Je kdo proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem drugi amandma k 1. členu, in sicer Poslanske skupine Državljanske
               liste. Amandma je povezan z amandmajem istega predlagatelja k 2. členu pod številko
               1. Če ta amandma ne bo sprejet je amandma istega predlagatelja k 2. členu pod
               številko 1 brezpredmeten. Glasujemo.</p>
               <p>Kdo je za? <stage>(1 član.)</stage> Je kdo proti? <stage>(11 članov.)</stage></p>
               <p>Ugotavljam, da amandma ni sprejet.</p>
               <p>Tako ugotavljam, da je prvi amandma k 2. členu brezpredmeten.</p>
               <p>Nadaljujemo z glasovanjem o drugem amandmaju k 2. členu, in sicer Poslanske skupine
               Slovenske demokratske stranke. Ali lahko glasujemo?</p>
               <p>Kdo je za? <stage>(Nihče.)</stage> Je kdo proti? <stage>(9 članov.)</stage></p>
               <p>Ugotavljam, da amandma ni sprejet.</p>
               <p>Odpiram razpravo k 3. členu. Želi kdo razpravljati o 3. členu predlog zakona?
               Ugotavljam, da nihče.</p>
               <p>Na glasovanje dajem vse tri člene skupaj. Glasujemo.</p>
               <p>Kdo je za? <stage>(1 član.)</stage> Je kdo proti? <stage>(13 članov.)</stage></p>
               <p>Ugotavljam, da členi niso bili sprejeti.</p>
               <p>Glede na to, da členi predloga niso bili sprejeti na podlagi razlage Komisije za
               poslovnik v zvezi z drugim odstavkom 61. člena Poslovnika z dne 9. 12. 2009
               ugotavljam, da je obravnava predloga zakona o spremembah in dopolnitvah zakona o
               poslancih na matičnem delovnem telesu končana.  S tem zaključujem drugo obravnavo predloga zakona na matičnem
               delovnem telesu. Komisija bo pripravila poročilo v katerega bo vključila to
               ugotovitev in ga posredovala predsedniku Državnega zbora. Gospod Tanko je želel
               proceduralno. Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Glede na to, da je ta proceduralni oziroma ta predlog dodatnih dveh
               sklepov drugačen od tistega, ker je gospod Han predlagal, predlagam da to točko v tej
               fazi prekinemo, in da se pripravijo neki sklepi, ki stojijo. Mislim, da nima nobenega
               smisla, da se funkcionarske stvari rešujejo v Zakonu o integriteti in z etičnim
               kodeksom, ampak je treba to, če je tak namen zakonodajalca, to naložiti Vladi, da
               pripravi neko resno rešitev. mislim, da nima nobenega smisla, da se to preklada na
               neke institucije, ki pravzaprav s tem področjem niso aktivni udeleženec. Ne bom rekel
               pripravi zakona, ampak so izvajalec tega področja. Tako da, jaz bi predlagal, da
               najprej glasujemo o predlogu Matjaža Hana, da se zadolži. Če je to treba, zadolži
               Vlado. Če pa to ni tako, potem pa predlagam, da točko prekinemo, in da se do
               naslednje seje, do naslednjič pripravi neke primerne predloge sklepov za reševanje
               tega področja.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala lepa. Sicer lahko sprejemamo tudi sklepe, kjer ne bomo konkretizirali samo ime
               zakona. Izvolite, gospa Kociper.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Ja. Tudi v koaliciji, ko smo se pogovarjali, nismo povsem prepričani, tudi Državna
               sekretarka je izrazila pomislek ali je to prav pravi zakon. To je treba proučiti,
               tako da na pomisleke kolegov lahko daste zakon ven, in je predlog pač, naj pripravi
               Vlada v ustrezni zakonodaji. Se pravi, sklep tako kot je. Mi pa predlagamo, da vendar
               to zadevo danes zaključimo, in da ne prelagamo zopet, ker vlečemo to že pol leta ali
               več, kot jaro kačo. Tako, da predlagam, da glasujemo o obeh sklepih, s tem popravkom,
               ki ste ga že vi predlagala in jaz tudi.</p>
            </sp>
            <sp who="SDT6:HočevarKatarina">

               <speaker>PODPREDSEDNICA MAG. KATARINA HOČEVAR:</speaker>

               <p>Hvala lepa. Bom poskušala povzeti sklep, pa boste povedali, če se s tem strinjate
               oziroma podali pripombe. To se pravi, zdaj modificiran sklep, ki ga je predlagala
               gospa Kociper, bi se glasil takole. Mandatno-volilna komisija predlaga pristojnemu
               ministrstvu, da v okviru zakonodaje pripravi enotno in sistematično ustavno skladno
               ureditev kandidiranja in prenehanja mandata funkcionarjev. Pika. Predlaga pristojnemu
               ministr<gap n="..."/> V redu. Ali lahko glasujemo o tem sklepu? Glasujemo.</p>
               <p>Kdo je za? <stage>(17 članov.)</stage> Kdo je proti? <stage>(Nihče.)</stage></p>
               <p>Ugotavljam, da je soglasno sprejet sklep.</p>
               <p>Prehajamo na drugi sklep. Ga bom prebrala, pa boste še potem korigirali.
               Mandatno-volilna komisija predlaga, da se čim prej pristopi k pripravi etičnega
               kodeksa za poslance, skladno s priporočili GRECO. Lahko glasujemo? Dala bom na
               glasovanje. Odpiram glasovanje. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(3 člani.)</stage></p>
               <p>Ugotavljam, da je tudi drugi sklep sprejet.</p>
               <p>Zaključujem to točko dnevnega reda in s tem tudi zaključujem prvo nadaljevanje 14.
               seje komisije. Vsem se lepo zahvaljujem, in obveščam, da čez 10 minut pričenjamo 17.
               sejo mandatno-volilne komisije. Hvala. <stage type="time">Seja je bila končana 4. septembra 2013 ob
                  11.08.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZP-redna-14-2012-11-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">787DCBC15D47D89FC1257D1F005A6760</idno>
               <idno type="custom" subtype="day">60A2BF207A198FB8C1257AB70025B0B3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=60A2BF207A198FB8C1257AB70025B0B3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZP-redna-14-2012-11-14.OZZP" n="14">
               <name>redna seja</name>
               <date when="2012-11-14"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZP-redna-14-2012-11-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZP-redna-14-2012-11-14.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">14. seja</stage>
            <stage type="date">(14. november 2012)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 8. uri.</stage>


            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Dobro jutro, lep pozdrav vsem skupaj. Spoštovane kolegice in kolegi, pričenjam 14.
               redno sejo Odbora za zunanjo politiko. Obveščam vas, da so zadržani oziroma da na
               seji sodelujejo kot nadomestne članice in člani naslednje poslanke oziroma poslanci,
               gospod Mirko Brulc namesto gospoda Boruta Pahorja, za današnjo sejo pa so se
               opravičili Janja Klasinc, Jerko Čehovin, Roman Jakič, Maja Dimitrovski, Mitja Meršol,
               Tamara Vonta in Roberto Battelli.</p>
               <p>Ugotavljam, da smo sklepčni in lahko s sejo nadaljujemo. Pozdravljam, vse prisotne,
               predstavnike Vlade, predstavnika Urada predsednika Republike, če je tukaj, ne vidim,
               in predstavnika Državnega sveta, gospoda Vinka Otoničarja ter seveda predstavnike
               medijev. Dvanajstega novembra sem prejel opravičilo predsednika Vlade, gospoda Janeza
               Janše.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red seje, 12.11.2012 ste prejeli predlog za širitev dnevnega reda s točkami 5a., 5b.,
               5c., 5č. in 8a. Kolegice in kolegi, predlagam, da glasujemo o predlogu za širitev.
               Glasujemo o vsaki širitvi posebej.</p>
               <p>Najprej torej glasujemo o predlogu za širitev s točko 5a.</p>
               <p><stage>(Za je glasovalo 10.)</stage><stage>(Proti nihče.)</stage></p>
               <p>Ugotavljam, da je širitev sprejeta.</p>
               <p>Zdaj bomo glasovali o predlogu za širitev s točko 5b.</p>
               <p><stage>(Za je glasovalo 9.)</stage><stage>(Proti nihče.)</stage></p>
               <p>Ugotavljam, da je širitev sprejeta.</p>
               <p>Glasujemo o predlogu za širitev s točko 5c.</p>
               <p><stage>(Za je glasovalo 9.)</stage><stage>(Proti nihče.)</stage></p>
               <p>Ugotavljam, da je širitev sprejeta.</p>
               <p>Glasujemo o predlogu za širitev s točko 5č.</p>
               <p><stage>(Za je glasovalo 9.)</stage><stage>(Proti nihče.)</stage></p>
               <p>Ugotavljam, da je tudi ta širitev sprejeta.</p>
               <p>Zdaj glasujemo še o zadnji širitvi, to je s točko 8a.</p>
               <p><stage>(Za je glasovalo 9.)</stage><stage>(Proti nihče.)</stage></p>
               <p>Ugotavljam, da je tudi ta širitev sprejeta.</p>
               <p>Tako je določen dnevni red seje kot je bil predlagam s sklicem ter z izglasovanimi
               širitvami.</p>
               <p>Kolegice in kolegi, glede na to, da državnega sekretarja še ni med nami predlagam, da začnemo z obravnavo
               predlogov zakonov o ratifikaciji.</p>
               <p>Zato prehajam na <title>2. TOČKO DNEVNEGA REDA - PREDLOG ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN VLADO ROMUNIJE O VOJNIH GROBIŠČIH, EPA
                  1611/IV</title>
               </p>
               <p>Mnenje Zakonodajno-pravne službe ste prejeli, pričenjam drugo obravnavo predloga
               zakona, v kateri bomo opravili razpravo in glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Mislim, da ne, gradivo smo
               dobili, zato prehajamo na razpravo in glasovanje o posameznih členih predloženega
               zakona. Predlagam, da po končani razpravi glasujemo o vseh členih skupaj, razen če
               kdo temu nasprotuje. Ugotavljam, da ne.</p>
               <p>Besedo torej dajem poslankam in poslancem, želi kdo razpravljati? Ne želi, zato
               razpravo zaključujem in prehajamo na glasovanje o vseh členih predloga zakona.</p>
               <p><stage>(Za je glasovalo 10.)</stage><stage>(Proti nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Predlagam, da je poročevalec na seji
               Državnega zbora predsednik odbora. Vidim, da ni nasprotovanja.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  SPREMEMBI SPORAZUMA MED VLADO REPUBLIKE SLOVENIJE IN VLADO RUSKE FEDERACIJE O
                  SODELOVANJU PRI GRADNJI IN DELOVANJU PLINOVODA NA OZEMLJU REPUBLIKE SLOVENIJE, EPA
                  1622/V.</title>
               </p>
               <p>Mnenje Zakonodajno-pravne službe ste prejeli. Pričenjam drugo obravnavo predloga
               zakona, v kateri bomo opravili razpravo in glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Ni potrebe. Prehajamo na
               razpravo in glasovanje o posameznih členih predloženega zakona. Predlagam, da po
               končani razpravi glasujemo o vseh členih skupaj, kot je to tudi običaj. Nihče temu
               načinu dela ne nasprotuje.</p>
               <p>Besedo dajem poslankam in poslancem. Ni razprave, zato razpravo zaključujem in
               prehajamo na odločanje o vseh členih predloga zakona.</p>
               <p><stage>(Za je glasovalo 10.)</stage><stage>(Proti nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme.</p>
               <p>Prehajamo še na določitev poročevalca, je kakšen prostovoljec? Ugotavljam, da ne,
               potem bomo zboru pisno poročali ali pa bo to opravil predsednik odbora.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO KRALJEVINE ŠVEDSKE O IZMENJAVI IN
                  MEDSEBOJNEM VAROVANJU TAJNIH PODATKOV, EPA 1301/V</title>
               </p>
               <p>Mnenje Zakonodajno-pravne službe ste prejeli, pričenjam drugo obravnavo predloga
               zakona, v kateri bomo opravili razpravo in glasovanje o predlogu zakona. Želi morda
               predlagatelj zakona podati obrazložilno dopolnitev? Ne želi.</p>
               <p>Prehajamo na razpravo in glasovanje o posameznih členih predloga zakona, predlagam
               tudi tokrat, da po končani razpravi glasujemo o vseh členih skupaj. Ni nasprotovanja
               takšnemu delu.</p>
               <p>Besedo dajem poslankam in poslancem. Želi kdo razpravljati? Ni interesa za razpravo,
               zato razpravo zaključujem in prehajamo na glasovanje o vseh členih predloga
                  zakona. <stage>(Za je glasovalo
               10.)</stage><stage>(Proti nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Odbor bo zboru o tem pisno
               poročal.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA - PREDLOG ZAKONA O SPREMEMBAH ZAKONA O
                  RATIFIKACIJI KONVENCIJE O CIVILNOPRAVNIH VIDIKIH MEDNARODNE UGRABITVE OTROK, EPA
                  255/VI.</title>
               </p>
               <p>Mnenje Zakonodajno-pravne službe smo prejeli, pričenjam torej drugo obravnavo
               predloga zakona, v kateri bomo opravili razpravo in glasovanje o predlogu zakona.</p>
               <p>Želi morda predlagatelj zakona podati dopolnilno obrazložitev? Ni potrebe, gradivo
               smo pravočasno prejeli, zato prehajam na razpravo in glasovanje o posameznih členih
               predloženega zakona. Predlagam, da po končani razpravi glasujemo o vseh členih
               skupaj. Najbrž temu nihče ne nasprotuje. Ugotavljam, da je tako, zato dajem besedo
               poslankam in poslancem. Podpredsednik Jožef Jerovšek, izvolite.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Mene, pravzaprav nimam nič drugega, ampak me zanima, a je ta prevod popolnoma
               korekten, o civilnopravnih vidikih mednarodne ugrabitve otroke, saj upam, da razumem
               zakaj gre, ampak se mi zdi pa tako napisano, mi ne zveni prav ta dikcija prevoda
               naslova zakona.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Državni sekretar, mag. Robert Marolt.</p>
            </sp>
            <sp who="SDT6:MaroltRobert">

               <speaker>MAG. ROBERT MAROLT:</speaker>

               <p> Ja, hvala za besedo.</p>
               <p>Hvala za tole vprašanje, bi tukaj izrecno pojasnil, da je ta prevod popolnoma
               korekten. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Še kakšno vprašanje, kakšna razprava? Ugotavljam, da ne, zato razpravo
               zaključujem in prehajamo na glasovanje o vseh členih predloga zakona.</p>
               <p><stage>(Za je glasovalo 9.)</stage><stage>(Proti nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko Državnemu zboru predlaga, da predlog zakona
               obravnava v predloženem besedilu in ga sprejme. Odbor bo zboru pisno poročal.</p>
               <p>S tem zaključujem to točko dnevnega reda.</p>
               <p>Prehajamo na <title>5A. TOČKO DNEVNEGA REDA - PREDLOG ZAKONA O RATIFIKACIJI DRUGEGA
                  DODATNEGA PROTOKOLA K EVROPSKI KONVENCIJI O MEDSEBOJNI PRAVNI POMOČI V KAZENSKIH
                  ZADEVAH, EPA 151/IV.</title>
               </p>
               <p>Mnenje Zakonodajno-pravne službe smo prejeli, pričenjamo drugo obravnavo predloga
               zakona, v kateri bomo opravili razpravo in glasovanje o predlogu zakona. Želi morda
               predlagatelj zakona podati dopolnilno obrazložitev? Ni potrebe, zato prehajamo na
               razpravo in glasovanje o posameznih členih predloženega zakona. Predlagam, da po
               končani razpravi glasujemo o vseh členih skupaj.</p>
               <p>Besedo dajem poslankam in poslancem. Želi kdo razpravljati? Ne želi, zato razpravo
               zaključujem in prehajamo na glasovanje o vseh členih predloga zakona.</p>
               <p><stage>(Za je glasovalo 10.)</stage><stage>(Proti nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo predlaga Državnemu zboru, da predlog zakona obravnava v
               predloženem besedilu in ga sprejme. Tudi za to točko bo odbor zboru pisno
               poročal.</p>
               <p>S tem zaključujem to točko dnevnega reda.</p>
               <p>Prehajamo na <title>5B. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O</title>
                   <title>SODELOVANJU PRI ZAŠČITI PRIČ, EPA 115/VI.</title>
               </p>
               <p>Mnenje Zakonodajno-pravne službe smo prejeli, pričenjamo drugo obravnavo predloga
               zakona, v kateri bomo opravili razpravo in glasovanje o predlogu zakona. Želi morda
               predlagatelj zakona podati dopolnilno obrazložitev? Ni potrebe, hvala lepa. Zato
               prehajamo na razpravo in glasovanje o posameznih členih predloga zakona. Tudi pri tej
               točki predlagam, da po končani razpravi glasujemo o vseh členih skupaj.</p>
               <p>Zdaj pa besedo dajem poslankam in poslancem. Želi kdo razpravljati? Ugotavljam, da
               ne, zato razpravo zaključujem in prehajamo na odločanje o vseh členih predloga
               zakona.</p>
               <p><stage>(Za je glasovalo 8.)</stage><stage>(Proti nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme.</p>
               <p>Prehajamo na določitev poročevalca na seji Državnega zbora, je kakšen prostovoljec?
               Ga ni, potem bomo zboru pisno poročali.</p>
               <p>S tem zaključujem to točko dnevnega reda.</p>
               <p>Prehajamo na <title>5c. TOČKO DNEVNEGA REDA - PREDLOG ZAKONA O RATIFIKACIJI PROTOKOLA O
                  POMISLEKIH IRSKEGA NARODA O LIZBONSKI POGODBI, EPA 754/VI.</title>
               </p>
               <p>Mnenje Zakonodajno-pravne službe smo prejeli, zato pričenjam drugo obravnavo predloga
               zakona, v kateri bomo opravili razpravo in glasovanje o predlogu zakona. Želi
               predlagatelj zakona podatki dopolnilno obrazložitev? Ne želi, zato prehajamo na
               razpravo in glasovanje o posameznih členih predloženega zakona. Tudi tokrat
               predlagam, da o končani razpravi glasujemo o vseh členih skupaj.</p>
               <p>Zdaj pa besedo dajem poslankam in poslancem, gospod Jožef Jerovšek, izvolite.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p> Ja, mene zanima, glede na to, da je Lizbonska pogodba že nekaj časa sprejeta, zakaj
               to tako pozno post festum prihaja, jaz ne vem, kakšne so bile obljube Evropske unije,
               vem, da je bilo potrebno dati Irski nekatere odstopanja in uveljavili so nekatere
               pomisleke, ampak sem pa bil trdno prepričan, da to velja že s konvencijo oziroma z
               Lizbonsko pogodbo. Me zanima, kakšen je bil <gap n="..."/></p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Jerovšek. Izvolite.</p>
            </sp>
            <sp who="SDT6:ZupančičMihael">

               <speaker>MIHAEL ZUPANČIČ:</speaker>

               <p> Hvala lepa. Ja, res je, postopki trajajo tudi zato, ker so določeni postopki v
               Bruslju, ki jih je treba sprocesirati en takšen protokol, dejstvo je, da kot vemo, je
               imela Irska enkrat že težavo in naknadno so dale ta jamstva Irski, ki seveda ne
               pomenijo odstopanja od Lizbonske pogodbe, pomenijo samo neko, kako bi rekel, ne
               garancijo, ampak tolažbo, da dejansko določene rešitve, ki so v Lizbonski pogodbi ne
               pomenijo nobenih dodatnih obremenitev ali zavez za Irsko tam, kjer se Irska še
               posebej občutljiva, kot recimo obdavčitev, vojaško področje in tako naprej. Je pa
               res, stvar nekoliko dolgo traja, tudi zato, ker so postopki takšnega sprejemanja
               protokola dolgotrajni v Bruslju. Tako da, zadeva je prišla šele sedaj na vrsto.
               Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Zupančič. Gospod Jerovšek, ste zadovoljni? V redu. Še kakšna
               razprava, kakšno vprašanje? Ugotavljam, da ne, zato razpravo zaključujem in prehajamo
               na glasovanje o vseh členih predloga zakona.</p>
               <p><stage>(Za je glasovalo 10.)</stage> <stage>(Proti
               nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Zboru bo odbor pisno poročal.</p>
               <p>S tem zaključujem to točko dnevnega reda.</p>
               <p>Prehajamo na <title>5č. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN SVETOM MINISTROV BOSNE IN HERCEGOVINE O
                  ZAPOSLOVANJU DRŽAVLJANOV BOSNE IN HERCEGOVINE V REPUBLIKI SLOVENIJI IN PROTOKOLA O
                  IZVAJANJU SPORAZUMA MED VLADO REPUBLIKE SLOVENIJE IN SVETOM MINISTROV BOSNE IN
                  HERCEGOVINE O ZAPOSLOVANJU DRŽAVLJANOV BOSNE IN HERCEGOVINE V REPUBLIKI SLOVENIJI,
                  EPA 905/V.</title>
               </p>
               <p>Mnenje Zakonodajno-pravne službe smo prejeli, prav tako samo prejeli tudi javni poziv
               Zveze svobodnih sindikatov o obravnavi predloga zakona. Pričenjamo drugo obravnavo
               predloga zakona, v kateri bomo opravili razpravo in glasovanje o predlogu zakona.
               Sprašujem, želi predlagatelj zakona podati dopolnilno obrazložitev? Ne želi, zato
               prehajamo na razpravo in glasovanje o posameznih členih predloženega zakona.
               Predlagam, kolegice in kolegi, da po končani razpravi glasujemo o vseh členih skupaj,
               razen, če temu kdo nasprotuje. Ne nasprotuje.</p>
               <p>Besedo zdaj dajem poslankam in poslancem, najprej kolegu Bevku, pred tem pa vas želim
               spomniti, da je Odbor za zunanjo politiko pobudo obravnaval na svoji 29. seji in
               sicer 24. februarja 2010 in jo potrdil.</p>
               <p>Besedo ima kolega Samo Bevk. Izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa gospod predsednik za besedo.</p>
               <p>Člani in članice odbora smo 13. novembra prejeli javni poziv Zveze svobodnih
               sindikatov Slovenije v zvezi s to obravnavano točko dnevnega reda, že pred tem je
               sindikat opozoril na določene pomanjkljivosti tega zakona, tudi predsednika Vlade in
               pristojnega ministra, in sicer, 18. oktobra 2012. Glede na pripombe, ki so zgoščeno
               napisane na eni strani in pol, sindikat ugotavlja, da ta sporazum postavlja delavce
               migrante v Bosni in Hercegovini v diskriminatorni položaj glede na delavce iz drugih
               držav, vi se vsi spomnite, kakšne velike probleme so imeli delavci migranti, posebej
               v gradbenih podjetjih, neizplačevanje plač in tako dalje, slabi pogoji za delo. Vlada
               je sicer s posameznimi ukrepi poskušala to nekako olajšati, ampak ko sem prebral ta
               dopis, se vidi, da je tukaj kar več pomanjkljivosti, pa bi poprosil predstavnika
               predlagateljev, da bolj natančno komentira te pripombe in ali lahko še kaj naredimo,
               da se ta stvar izboljša, namreč sporazum določa, da lahko delavec iz Bosne in
               Hercegovine, kateremu poteče triletno delovno dovoljenje, le-tega podaljša za
               nadaljnja tri leta pod pogojem, da je bil pred tem najmanj eno leto zaposlen in da
               ima sklenjeno pogodbo o zaposlitvi še najmanj za eno leto. V primeru, da tega pogoja
               ta delavec ne izpolni, se mora delavec prostovoljno v narekovajih vrniti v državo
               izvora in sicer za najmanj 6 mesecev in po pripombah sindikatov to pomeni, da
               sporazum, tako kot je sedaj v njem zapisano, vrača delavce migrante iz Bosne in
               Hercegovine nazaj v razmerje pred spremembo Zakona o zaposlovanju in delu tujcev, to
               je čas, ko je bila za pridobitev osebnega delovnega dovoljenja, potrebna najmanj
               dvoletna neprekinjena zaposlitev pri istem delodajalcu. Posledica te ureditve pa je
                   bilo to, da je kar nekaj
               delodajalcev svojim delavcem preprosto prenehalo izplačevati plače in potem so bili v
               dilemi, kaj narediti, ali ostati pri takem nepoštenem delodajalcu, ali pa sprožiti
               ustrezne postopke. Večina se jih je pač odločila, da so vztrajali pri takem
               nepoštenem delodajalcu. Potem navaja sindikat, da je zelo poseben in problematičen
               problem ta prostovoljna vrnitev delavcev migrantov v državo izvora najmanj za 6
               mesecev, s čimer se v Sloveniji uvaja zelo nevaren koncept krožnih migracij.</p>
               <p>Potem dalje je v sporazumu določeno, da se v primeru odpovedi pogodbe o zaposlitvi s
               strani delavca migranta takoj sprožijo postopki za vrnitev delavca v državo izvora,
               to pa konkretno pomeni, da bo delavec migrant, ki bo sprožil izredno odpoved
               delavnega razmerja zaradi neizplačevanja plač s strani delodajalca, mora zapustiti
               Slovenijo, kar je absolutno nesprejemljivo.</p>
               <p>Na podlagi vseh teh stvari ugotavljajo, tako kot sem že povedal, da je ta zakon
               diskriminatoren do teh konkretnih delavcev iz Bosne in Hercegovine, če jih primerjamo
               z ureditvami, ki so za delavce iz drugih držav in potem v tem pismu sindikat
               predlaga, da bi bilo potrebno, prvič, ukiniti določbo o 6 mesečnem trajanju
               prostovoljne vrnitve v državo izvora po preteku triletnega delovnega dovoljenja in
               takoj pričeti s spremembo sklenjenega sporazuma v smeri, da se preprečijo kakršnekoli
               možnosti nastanka izkoriščanja delavcev migrantov iz Bosne in Hercegovine oziroma
               njihovega postavljanja v slabši položaj od tistega, ki velja za delavce migrante iz
               drugih držav, zato bi prosil predstavnika predlagatelja, da bolj podrobno komentira
               te pripombe. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala za vaše vprašanje, kolega Samo Bevk. Gospod Zupančič, izvolite.</p>
            </sp>
            <sp who="SDT6:ZupančičMihael">

               <speaker>MIHAEL ZUPANČIČ:</speaker>

               <p> Najlepša hvala, gospod predsednik.</p>
               <p>Ja, v tem primeru je predlagatelj v malo nerodnem položaju, ker to so predvsem
               vsebinske pripombe, dopis Zveze svobodnih sindikatov je včeraj prišel, zvečer, in se
               nismo imeli časa posvetovati z resornim ministrstvom, ki je vsebinsko pristojen za ta
               sporazum, to je Ministrstvo za delo. Zdaj, tukaj ne vidim kolegov iz Ministrstva za
               delo, ki bi lahko pomagali na to vprašanje odgovoriti, so pa res to precej vsebinska
               in temeljna vprašanja, na katera prav gotovo je treba odgovoriti, ker lahko odgovorim
               po pisni poti, ampak zdajle v tem trenutku nisem v stanju, da vam odgovorim na ta
               vprašanja, ker tudi sami smo se seznanili s tem pismom prepozno oziroma smo ga dobili
               prepozno, da bi lahko opravili ta posvetovanja. Najlepša hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala tudi vam.</p>
               <p>Kolega Bevk, želite razpravljati? Izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Ja, jaz sem presenečen, da ni predstavnika pristojnega ministrstva, glede na to, da
               je sindikat s temi pripombami pristojno ministrstvo oziroma ministra mag. Andreja
               Vizjaka in predsednika Vlade Janeza Janšo seznanil že 18. oktobra letos in zato
               predlagam, da prekinemo obravnavo te točke dnevnega reda dokler ne pride predstavnik
               ministrstva in bolj podrobno predstavi omenjeno problematiko. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala tudi vam.</p>
               <p>Kolega Dragutin Mate, izvolite.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p> Hvala lepa.</p>
               <p>Jaz sicer zdaj nisem pogledal, kakšne so točno določbe za vse države nečlanice
               Evropske unije, pod kakšnimi pogoji lahko zaposlujejo delavce v svoji državi, vem pa,
               da sporazumi, ki so bili sklenjeni med EU in državami nečlanicami za prostovoljno
               vrnitev, da so vsebovali roke, kot so vsebovani v tem zakonu. Tako da, mislim da pri
               tem sporazumu ne gre za nobeno kršitev, sporazum je predlagan z obeh strani in
               vsebuje klasične datumske omejitve, ki so predvidene za države, ki niso članice
               Evropske unije. Mi vendarle moramo vedeti, da obstajajo nekatere norme v Evropski
               uniji, ki jih moramo spoštovati in ki jih moramo v sporazume, ki jih sklepamo z
               državami, ki niso članice Evropske unije  in mi je žal, da tukaj ni predstavnika, ki bi znal to jasno pojasniti
               in seveda mimo teh okvirjev in norm ne moremo, ker bi potem prišli v nasprotje z
               Evropskim pravnim redom.</p>
               <p>Tako da jaz vendarle menim, da se dovoli ministrstvu, da dalje gre v pogajanja in
               verjemite mi, da v procesu pogajanj, če bo Slovenija kakorkoli predlagala strožje
               režime, kot so režimi, ki jih ima Evropska unija, država Bosna in Hercegovina na njih
               ne bo pristala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Mate. Kolega Samo Bevk, izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Ja, mi ne obravnavamo pobude za zakon, ampak mi govorimo o zakonu o ratifikaciji že
               dogovorjenega sporazuma, zato bi jaz vseeno predlagal, da predstavnik ministrstva
               pride in pojasni zadevo.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>To je res, sporazum je bil podpisan 22. junija lansko leto, podpisala sta ga dr. Ivan
               Svetlik, takratni minister za delo, družino in socialne zadeve Republike Slovenije in
               Sredoje Nović, minister za civilne zadeve Bosne in Hercegovine.</p>
               <p>Zdaj, če sem prav razumel, kolega Bevk, vi ste pravzaprav predlagali proceduralni
               predlog, da sejo prekinemo in da počakamo, pardon, da točko prekinemo in da počakamo
               podrobnejše obrazložitve o tem sporazumu s strani Ministrstva za delo, družino in
               socialne zadeve. Ta proceduralni predlog ne bom dal na glasovanje, ampak, če prav
               tako nekako razumem, se vsi s tem soglašamo. Ja, smo že aktivirali službe, da bomo
               čim prej morda, danes ali pa takrat, ko bomo sejo nadaljevali, dobimo odgovore na
               vprašanja, ki ste jih vi, kolega Bevk postavili. Zato to točko prekinjam.</p>
               <p>Prehajamo na 6. točko dnevnega reda <gap n="..."/> Ja, kolega Mate, izvolite.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p> Zakaj to točko prekinjamo, jaz tega ne razumem. Sporazum je bil podpisan, zdaj ko
               ste povedali datume, v času prejšnje Vlade, v času ministra SD-ja, obe strani sta se
               sporazumno strinjali, sindikati so rabili od dneva podpisa do danes leto dni, da so
               napisali v zadnjem hipu neko pismo, ves čas bi lahko to naredili, ves čas bi lahko to
               sprožili, jaz mislim, da moramo točko obravnavati in sprejeti sklepe danes. In
               predlagam, da peljemo to zadevo tako dalje, da danes to sprejmemo, v končni fazi bomo
               s tem zaščitili delavce, ki pridejo iz države Bosne in Hercegovine v Slovenijo. Sedaj
               pa niso in jaz ne vem, zakaj bi podaljševali te agonije.</p>
               <p>Tako da, jaz vas res prosim, da daste zadevo na glasovanje in da zadevo danes
               zaključimo.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>V redu. Potem sem se morda prenaglil, da sem sam odločil o prekinitvi in da nisem dal
               proceduralnega predloga na glasovanje, zato dajem <gap n="..."/> Želite še razpravljati, kolega
               Bevk? Izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p> Glejte, s tem, če mi prekinjamo to točko dnevnega reda, ne bomo podaljševali nobene
               agonije, mi se bomo sestali seveda lahko še pred sejo Državnega zbora, ki začne v
               ponedeljek in da tej seji bodo tudi te ratifikacije in v tem vmesnem času lahko
               dobimo vsa ta relevantna pojasnila, je pa popolnoma brezpredmetno, a je to podpisal
               minister prejšnje ali sedanje vlade, gre za zakon, za katerim stoji država in mi
               poslanci moramo dobiti odgovore na ta, po moje zelo relevantna vprašanja, ne glede na
               to, da so prišla na naš odbor pred par dnevi oziroma, da jih je predsednik Vlade in
               pristojni minister dobil že prejšnji mesec. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Bevk. Gospod Pukšič.</p>
            </sp>
            <sp who="SDT6:PukšičFranc">

               <speaker>FRANC PUKŠIČ (PS SLS):</speaker>

               <p>Ja, hvala lepa.</p>
               <p>Jaz se strinjam, da dobimo odgovore, da torej slišimo, kaj so to za eni pozivi
               sindikata k temu  sporazumu.
               Ampak, prvič, izhodišča za pripravo sporazuma so se obravnavala na OZP-ju, vsaj tako
               kot se jaz spomnim, takšna je procedura. Potem sporazumi so bili podpisani in karkoli
               bodo sedaj iz Ministrstva za delo in družino nam objasnili na te predloge sindikatov,
               verjetno ne bomo šli spreminjati, ker je sporazum med državama že podpisan, oba
               ministra sta to naredila, zato seveda proceduralno ne vidim nobene potrebe, da to
               zavlačujemo, res pa je, da lahko na sami seji Državnega zbora, ko se obravnavna
               zakon, čisto normalno, minister ali tisti, ki je pristojen za to, na seji Državnega
               zbora pove, da te odgovore, ki jih izpostavljajo tako sindikati kot kolega Bevk, tako
               da ne sme ostati brez odgovora, se strinjam, ampak ni potrebe, da to zavlačujemo in
               proceduro, torej tega ne sprejmemo.</p>
               <p>Torej, predsednik jaz predlagam, da to točko normalno daste v proceduro, tako kot ste
               dali tudi vse ostale in o njej enostavno glasujemo. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Pukšič.</p>
               <p>Da bo seja vodena korektno, v skladu s Poslovnikom Državnega zbora, sem dolžen
               proceduralni predlog kolega Bevka dati na glasovanje. To je bil torej predlog, da
               točko prekinemo in da počakamo dopolnilno obrazložitev Ministrstva za delo, družino
               in socialne zadeve. Glasujemo o proceduralnem predlogu.</p>
               <p><stage>(Za je glasovalo 3.)</stage><stage>(Proti 8.)</stage></p>
               <p>Ugotavljam, da proceduralni predlog ni bil sprejet, zato nadaljujemo z obravnavo te
               točke.</p>
               <p>Gospod Bevk, proceduralni predlog.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p> Oziroma najava.</p>
               <p>Gospod predsednik, koalicija si bo pač morala zagotoviti sklepčnost za to točko
               dnevnega reda, kajti s kolegom Brulcem bova obstruirala to točko, se pravi, to točko
               5č. in boste pač, če boste želeli to točko izglasovati, boste morali poklicati svoje
               kolegice in kolege, da boste zagotovili sklepčnost, če ne pa ne boste morali
               odločati. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala tudi vam za to najavo. Gospod Mate.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p> Preden nas ta kolega zapustita, mene zelo čudi takšen odnos SD-ja do zadev, kjer je
               njihov minister v času njihove vlade na izglasovanje njihove poslanske skupine in
               večine, ki so jo imeli v Državnem zboru potrdil izhodišča za pogajanja, opravil
               pogajanja, izpeljal vse zadeve, podpisal sporazum in sedaj obstruirajo zadeve. To je
               dejansko nenavaden in popolnoma nesprejemljiv način poskusa blokiranja dela skupine,
               mislim, da se ne naslednji seji ne bo nič spremenilo, ko bomo dobili ta odgovor, me
               pa izredno čudi, da na takšen način blokirajo delo, ki ga je opravil njihov minister
               v času njihove prejšnje vlade. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolega Bevk.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p> Glejte, kolega Mate, čisto popolnoma vseeno je, kaj si vi mislite, jaz sem zahteval
               samo to, da pride predstavnik pristojnega ministrstva in pojasni zadevo. S tem ne
               blokiramo nobenega odločanja. Mi dobimo na dnevni red po 5, 6 točk tik pred zdajci,
               ko je bil sklic seje Odbora za zunanjo politiko tega ni bilo na dnevnem redu, tako da
               je treba tudi to upoštevati.</p>
               <p>V tem mandatu ste sklicevali same izredne seje Državnega zbora, kjer se poslanke in
               poslanci niti temeljito ne moremo pripraviti na točke dnevnega reda in preštudirati
               gradiva, tako da če želimo samo eno dodatno in jasno pojasnilo, ne vem, kaj je tukaj
               tako strašnega. Obstrukcija pa seveda je najavljena in bova s kolegom pri tej točki
               zapustila sejo.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolega Mirko Brulc.</p>
            </sp>
            <sp who="SDT6:BrulcMirko">

               <speaker>MIRKO BRULC (PS SD):</speaker>

               <p> Spoštovani.  Z ozirom na to,
               pravzaprav nepomembno je naš, vaš minister in tako dalje, nismo tista vojska, ki bi
               glasovala tako, kot je kdo prej mislim in mislim naslednje. Tako kot se je delalo z
               delavci iz te države v preteklem obdobju je kriminal za našo družbo in to moramo
               preprečiti in če je to opozorilo sindikata en korak bližje k temu, da bi delavci, ki
               bodo tukaj v Sloveniji delali, imeli tudi človekove pravice, da rečem dobesedno,
               potem je treba te stvari spremeniti in moramo si vzeti čas in nič hudega, če pride
               predstavnik ministrstva in nam razloži, zakaj recimo se to ne upošteva pri dogovoru
               med obema državama.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, kolega Brulc.</p>
               <p>Jaz bi oba kolega, pa morda še enkrat prosil, da prekličete svojo odločitev o
               obstrukciji, tako kot sem tudi sam svojo odločitev preklical in potem dal na
               glasovanje proceduralni predlog.</p>
               <p>Kolega, mag. Branko Grims.</p>
            </sp>
            <sp who="SDT6:GrimsBranko">
               <speaker>MAG. BRANKO GRIMS (PS SDS):</speaker>
               <p>Hvala. Poglejte, jaz bi se sicer strinjal, da tako kot je recimo
               tudi Mestna občina Ljubljana pod vodstvom ljubljanskega župana Zorana Jankoviča v
               času Pahorjeve vlade ravnala, preko nekaterih podjetij, ki so takrat zanjo delala, s
               temi delavci, da je bilo nesprejemljivo, nečloveško, v neskladju z evropskimi normami
               pa tudi z obče človeškimi vrednotami. To se vse strinjam. Ampak njihov minister je
               potem na pritisk javnosti odreagiral, pripravil izhodišč,a ta izhodišča ste vi
               izglasovali, skupaj smo jih izglasovali, ampak tudi vi ste jih izglasovali, to ni
               tema, ki bi se danes odprla tu, da bi vas danes to presenetilo. Vsa izhodišča so bila
               potrjena in potem, ko je bilo vse storjeno, doseženo, podpisano, zdaj se pa
               komplicira zaradi tega, ker je očitno nekomu iznenada v interesu, da stvari zavleče v
               nedogled. Tukaj gre za en odnos do ljudi in predlagam, da se s to demagogijo preneha
               in da vendar temu zakonu damo zdaj zeleno luč, za eventualne dodatne informacije pa
               se potem lahko poskrbi na sami seji Državnega zbora ali pa z ustreznim odgovorom
               ministrstva javnosti. Zaradi tega ni nobenega razloga, da se zdaj ta postopek
               zavlačuje ali zaustavlja, še enkrat poudarjam, gre za usodo ljudi, za konkreten odnos
               do ljudi in tukaj mislim, da ta demagogija je pa res vse prej, samo ne primerna za
               Državni zbor.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Besedo dajem kolegici Sonji Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p> Lep pozdrav vsem še v mojem imenu.</p>
               <p>Mene namreč čudi ta odločitev opozicijskih poslancev, da nameravajo obstruirati to
               točko dnevnega reda, kajti če pregledamo obrazložitev tega sporazuma, ki je priložena
               k gradivu, lahko vidimo, da so se postopki sprejema tega sporazuma praktično začeli
               že v letu 2010, danes smo leta 2012. Ta sporazum je nastal ravno zaradi tega, ker so
               imeli delavci bivših republik Jugoslavije, konkretno iz Bosne in Hercegovine, v
               preteklosti res ogromno težav pri zaposlovanju oziroma pri samem odpuščanju in potem
               pri urejanju svojih pravic iz pogodbe o zaposlitvi.</p>
               <p>Če pogledamo, v tem sporazumu se delavcu migrantu izda dovoljenje za obdobje treh let
               in po tem sporazumu po enem letu v bistvu lahko si tak delavec, ne da se mora vrniti,
               če se mu prekine pogodba o zaposlitvi, ampak si lahko svobodno išče zaposlitev v
               Sloveniji in jaz mislim, da s tem sporazumom, ki sta ga podpisala tako bivši minister
               za delo, družino in socialne zadeve Slovenije in pa seveda na drugi strani tudi Bosne
               in Hercegovine, dejansko celovito urejamo to področje, ki je bilo prej, ko ni bilo
               tega sporazuma, izkoriščanje delavcev, kar govorita seveda poslanca.</p>
               <p>Jaz razumem, jaz sem prebrala ta dopis Zveze svobodnih sindikatov takoj včeraj, ko
               smo ga dobili, meni je tudi žal, da predstavnikov Ministrstva za delo ni tukaj, ampak
               kljub vsemu jaz mislim, ko je sporazum podpisan na takšnem nivoju v bistvu pomeni
               zadrževanje takšnega sporazuma, prvič, nadaljevati s prakso kršenja pravic zaposlenih
               iz Bosne in Hercegovine, po drugi strani pa v bistvu, če bi na podlagi tega, kar je
               sindikat po enem letu se zbudil in začel in dal pač te pripombe, v bistvu sprožili nov postopek
               pogajanj, ki lahko zopet traja eno leto in kaj je to, to je seveda na škodo
               imigrantov iz Bosne in Hercegovine in zaščita delodajalcev v Sloveniji, ki
               izkoriščajo to delovno silo. In jaz mislim, da ne bi bilo prav in pošteno, da
               prekinemo to točko, ampak gremo v potrditev tega sporazuma, seveda pa pričakujem, da
               bo tudi Ministrstvo za delo, družino in socialne zadeve do seje Državnega zbora pa
               odgovorilo morda na te pripombe, ker jaz, ko sem jih brala in ko sem gledala
               sporazum, za mene sporazum v bistvu ni sporen. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Naj sporočim vsem kolegicam in kolegom, da smo Ministrstvo za delo, družino in
               socialne zadeve k tej točki vabili in kolikor imam informacijo, prihajajo na sejo.
               Zdaj pa dajem besedo gospodu Dragutinu Mateju.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p> Hvala lepa. </p>
               <p>Ja, najprej, jaz seveda ne odobravam tega, da iz kakšnega ministrstva niso prisotni
               na seji in nam ne podajajo odgovorov. To je nesprejemljivo in seveda s tem se s
               kolegom Bevkom lahko popolnoma strinjam. Prav tako je pa treba povedati, da so se
               zadeve začele premikati v zvezi s tem sporazumom ravno zaradi situacije, ki je
               nastala v času vlade od leta 2008 do 2011 in takrat ni bilo slišati takšnih glasov,
               kot jih danes lahko slišimo v tej sobi, vsaj ne na tako odločen način in na hitro
               zaščito teh delavcev, ki so seveda utrpeli veliko škodo. To, kar se je takrat zgodilo
               v državi je popolnoma nesprejemljivo bilo takrat in je tudi nesprejemljivo v bodoče.
               To, da so nekatera podjetja na tak način zlorabila delavce, jih ne plačale, izigrale
               in potem brez vsega poslale nazaj, ker so jim prenehala delovna dovoljenja, to je
               nesprejemljivo, tako se z ljudmi ne počne. Ta sporazum, ki ga imamo sedaj pred seboj,
               ki je bila pobuda za sporazum, izhodišča za sporazum so bila potrjena v tem Državnem
               zboru z večino in z opozicijo skupaj, mislim, da je bilo čisto soglasno to potrjeno,
               potem so potekala pogajanja, ki jih je vodil minister stranke, ki sedaj seveda tako
               odločno nasprotuje in želi neka dodatna pojasnila, samo zato, da bi bili všeč nekomu
               in s tem zavlačuje to, seveda podaljšuje možnosti zlorab in nič drugega. Postopke je
               treba zaključiti, dati v Državni zbor in treba je tudi, če je potrebno to reči, da
               ministrstvo, ki ne zagotavlja svojih članov na delovnih telesih, da je to popolnoma
               nesprejemljivo in da to tudi žali člane odbora in tudi Državni zbor. Na naslednjih
               sejah je treba take točke tudi eventualno umikati, če bo na takšen način delo
               potekalo, to je nesprejemljivo, enako kot je nesprejemljivo to, da danes ne
               sprocesiramo tega sporazuma in ga ne potrdimo in tudi ratificiramo, s tem
               podaljšujemo brezpravni položaj za delavce iz Bosne in Hercegovine.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Preden nadaljujemo dovolite, da vas obvestim, da gospod Ivan Grill
               nadomešča Danijela Krivca, z nami je pa sedaj tudi že državni sekretar z Ministrstva
               za zunanje zadeve, gospod mag. Igor Senčar s sodelavci, prav lepo vse
               pozdravljam.</p>
               <p>Besedo pa dajem kolegu Samu Bevku v upanju, da sta si kolega iz Socialnih demokratov
               premislila glede obstrukcije.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p> Hvala lepa, gospod predsednik.</p>
               <p>Ja, tako hitro si pa ne premislimo. Torej, naj ponovim, pa naj bo to za stokrat, da
               ne bom več ponavljal. Ne blokiramo sprejemanja tega zakona in ne podaljšujemo
               procedure, terjamo samo jasno pojasnilo pristojnega ministrstva glede teh vsebinskih
               zadržkov Zveze svobodnih sindikatov Slovenije, ne glede na to, da so prišli do Vlade
               šele prejšnji mesec, kajti ko bomo na nadaljevanju te seje, tako ali tako se bo seja
               zdaj ob 9.00 prekinila, ker je začetek seje Državnega zbora in je nadaljevanje Odbora
               za zunanjo politiko predvideno, kdaj, bo to povedal predsednik odbora in bomo
                  lahko takrat, in boste
               zagotovili udeležbo predstavnika ministrstva, da pojasni zadeve in če bo na odboru
               potem dovolj dobro pojasnjeno, bomo seveda podprli lahko ta predlog in bo normalno
               zadeva šla na dnevni red novembrske seje državnega zbora. Ne blokiramo in ne
               podaljšujemo procedure in ne podaljšujemo agonije eventualno že tako diskriminiranih
               delavcev v naši državi. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam, kolega Bevk.</p>
               <p>Jaz zdaj razpravo zaključujem in prehajamo na glasovanje o vseh členih predloga
               zakona.</p>
               <p><stage>(Za je glasovalo 9.)</stage><stage>(Proti nihče.)</stage></p>
               <p>Ugotavljam, da so členi sprejeti in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženemu besedilu in ga sprejme. Prehajamo še na določitev
               poročevalca na seji Državnega zbora, je kakšen prostovoljec? Ne, potem bo to opravil
               predsednik odbora.</p>
               <p>S tem zaključujem to točko dnevnega reda.</p>
               <p>Glede na to, da se čez pet minut začne seja Državnega zbora, sejo Odbora za zunanjo
               politiko prekinjam in jo bomo nadaljevali v petek ob 8. uri. Hvala lepa vsem za
               sodelovanje in uspešen dam želim vsem. <stage type="time">(SEJA JE BILA PREKINJENA 14. NOVEMBRA 2012
                  OB 08.55.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZNJF-redna-22-2013-02-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">DB733F0D8C0C95B7C1257D1F005A6CDE</idno>
               <idno type="custom" subtype="day">44FAF51C2C0F04D1C1257B0B003FA8A1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=44FAF51C2C0F04D1C1257B0B003FA8A1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZNJF-redna-22-2013-02-07.KZNJF" n="22">
               <name>redna seja</name>
               <date when="2013-02-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZNJF-redna-22-2013-02-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZNJF-redna-22-2013-02-07.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">22. seja</stage>
            <stage type="date">(7. februar 2013)</stage>
            <stage type="chairman">Sejo je vodil Mirko Brulc, podpredsednik komisije.</stage>
            <stage type="time">Seja se je pričela ob 9. uri. </stage>


            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Spoštovani prisotni, dober dan! Pričenjamo 22. sejo Komisije za nadzor javnih financ.
               Danes bom nadomeščal predsednico, gospo Alenko Bratušek.</p>
               <p>Obveščam vas, da se seje ne morejo udeležiti: gospod Alojzij Potočnik, ki ga
               nadomešča s pooblastilom gospod Mitja Meršol.</p>
               <p>Sprememba v sestavi komisije je z novim članom, gospodom Sašo Ciglerjem. Dobrodošli
               med nami! Malo za šalo, malo zares, če se le da, s konsenzom sprejemamo svoje
               odločitve. <stage>/Smeh./</stage>  Drugih
               sprememb v sestavi komisije ni. Moram pa povedati, da so se nam pridružili
               predstavniki Računskega sodišča in Ministrstva za finance. Vse prisotne lepo
               pozdravljam! Bi pa prosil, ko boste razpravljali, da se predstavite, zaradi
               zapisnika.</p>
               <p>Prehajamo na določitev dnevnega reda seje.</p>
               <p>S sklicem seje ste prejeli dnevni red seje komisije s petimi točkami. Ker vaših
               predlogov za spremembo dnevnega reda včeraj do 12. ure nismo prejeli, je določen, kot
               je bil predlagan s sklicem. 5.2.2013 smo vam pa posredovali predlog za razširitev
               dnevnega reda z naslednjimi točkami: A1 - sprejetje poročila s priporočili o
               obravnavi revizijskega poročila Računskega sodišča Republike Slovenije, poslovanje
               Slovenskih železnic, d.o.o., Ljubljana, ravnanje z nepremičninami, številka
               450/02/12/3; A2 - sprejetje poročila s priporočili o obravnavi revizijskega poročila
               Računskega sodišča Republike Slovenije, učinkovitost upravljanja s pogodbami; A3 -
               sprejetje poročila s priporočili o obravnavi revizijskega poročila Računskega sodišča
               Republike Slovenije, poslovanje Pošte Slovenije, d.o.o., Maribor, pri prenosu
               nenaslovljenih publikacij. Širitev dnevnega reda smo predlagali v skladu s
               poslovnikom komisije. Na 21. seji smo namreč obravnavali navedena tri revizijska
               poročila in se dogovorili, da bo komisija poročila sprejela na eni od naslednjih sej
               oziroma na tej seji. Tak način obravnave je predviden tudi po poslovniku
               komisije.</p>
               <p>Odpiram razpravo o predlaganih razširitvah dnevnega reda. Ali ima kdo od prisotnih
               članov komisije kakšen drug predlog? Ne vidim želje po razpravi, zato jo
               zaključujem.</p>
               <p>Prehajamo na glasovanje o razširitvi dnevnega reda. Predlagam, da glasujemo o vseh
               treh točkah skupaj. Glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je širitev dnevnega reda sprejeta.</p>
               <p>Tako je določen naslednji dnevni red seje:</p>
               <p>A1. sprejetje poročila s priporočili o obravnavi revizijskega poročila Računskega
               sodišča Republike Slovenije, poslovanje Slovenskih železnic, d.o.o., Ljubljana,
               ravnanje z nepremičninami,</p>
               <p>B1. sprejetje poročila s priporočili o obravnavi revizijskega poročila Računskega
               sodišča Republike Slovenije o učinkovitosti upravljanja s pogodbami,</p>
               <p>C1. sprejetje poročila s priporočili o obravnavi revizijskega poročila Računskega
               sodišča Republike Slovenije, poslovanje Pošte Slovenije, d.o.o., Maribor, pri prenosu
               nenaslovljenih publikacij,</p>
               <p>1. obravnava revizijskega poročila Računskega sodišča Republike Slovenije, ureditev
               področja občin,</p>
               <p>2. obravnava revizijskega poročila Računskega sodišča Republike Slovenije, poslovanje
               Mestne občine Celje,</p>
               <p>3. obravnava revizijskega poročila Računskega sodišča Republike Slovenije, pravilnost
               dela poslovanja Občine Bloke,</p>
               <p>4. obravnava revizijskega poročila Računskega sodišča Republike Slovenije, poslovanje
               Občine Radovljica,</p>
               <p>5. obravnava revizijskega poročila Računskega sodišča Republike Slovenije, poslovanje
               Občine Kočevje.</p>
               <p>Prehajamo na <title>A1 TOČKE DNEVNEGA REDA - SPREJETJE POROČILA S PRIPOROČILI O
                  OBRAVNAVI REVIZIJSKEGA POROČILA RAČUNSKEGA SODIŠČA REPUBLIKE SLOVENIJE, POSLOVANJE
                  SLOVENSKIH ŽELEZNIC, D.O.O., LJUBLJANA, RAVNANJE Z NEPREMIČNINAMI.</title>
               </p>
               <p>Osnovno gradivo za to točko ste prejeli  s sklicem in dodatnimi dopisi za 21. redno sejo. Osnutek poročila ste
               prejeli z dopisom sekretarja komisije z dne 29. januarja. Na osnutek poročila so
               podale manjše pripombe Slovenske železnice in Ministrstvo za infrastrukturo in
               prostor. Njihove pripombe pa ste prejeli. Pripombe smo upoštevali v predlogu
               poročila, ki smo vam ga posredovali z dopisom predsednika komisije. K tej točki danes
               na sejo nismo vabili nikogar, ker na predlog poročila v skladu s 35. členom
               Poslovnika Komisije lahko dajo amandmajske pripombe samo člani komisije.</p>
               <p>Prehajamo na obravnavo in sprejem poročila s priporočili. Če imate kakšne predloge za
               spremembe poročila ali priporočil prosim, da jih podate v amandmajski obliki, da bi
               lahko obravnavo danes zaključili. Ima kdo kakšen amandma na to poročilo? Ugotavljam,
               da amandmajskih predlogov ni. Zato prehajamo na glasovanje o poročilu s priporočili.
               Odpiram glasovanje. Glasujemo. Prosim za glasovanje. Odpiram. Zaključujem
               glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Pomeni, da je poročilo s priporočili sprejeto.</p>
               <p>S tem zaključujem 1.A točko dnevnega reda.</p>
               <p>Prehajamo na <title>B.1 TOČKO DNEVNEGA REDA,</title> in sicer <title>SPREJEM POROČILA S PRIPOROČILI O OBRAVNAVI REVIZIJSKEGA POROČILA RAČUNSKEGA
               SODIŠČA REPUBLIKE SLOVENIJE O UČINKOVITOSTI UPRAVLJANJA S POGODBAMI.</title>
               </p>
               <p>Enako osnovno gradivo za to točko ste prejeli s sklicem in dodatnimi dopisi za 21.
               redno sejo. Osnutek poročila ste prejeli z dopisom sekretarja komisije z dne 29.
               januar 2013. Na osnutek poročila ni bilo pripomb, zato je bil prekvalificiran v
               predlog.</p>
               <p>K tej točki danes na sejo nismo vabili nikogar, ker na predlog poročila v skladu s
               35. členom Poslovnika komisije lahko dajo amandmajske pripombe samo člani
               komisije.</p>
               <p>Prehajamo na obravnavo in sprejem poročila s priporočili. Če imate kakšne predloge za
               spremembe, prosim da se prijavite k razpravi. Ni pripomb. Prehajamo na glasovanje o
               predlaganem poročilu s priporočili. Odpiram glasovanje. Glasujemo. Zaključujem
               glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je poročilo s priporočili sprejeto.</p>
               <p>S tem zaključujem B.1 točko dnevnega reda.</p>
               <p>Prehajamo k <title>C.1 TOČKI DNEVNEGA REDA</title>, to je <title>SPREJEM POROČILA S PRIPOROČILI O OBRAVNAVI REVIZIJSKEGA POROČILA RAČUNSKEGA
               SODIŠČA REPUBLIKE SLOVENIJE O POSLOVANJU POŠTE SLOVENIJE D.O.O. MARIBOR PRI PRENOSU
               NENASLOVLJENIH PUBLIKACIJ.</title>
               </p>
               <p>Osnovna gradiva za to točko ste prejeli s sklicem in dodatnim dopisom za 21. redno
               sejo. Osnutek poročila ste prejeli z dopisom sekretarja komisije z dne 29. 1. 2013.
               Na osnutek poročila je podala pripombe Pošta Slovenije, njene pripombe ste danes tudi
               prejeli. Pripombe smo upoštevali v predlogu poročila, ki smo vam ga posredovali z
               dopisom predsednice komisije. K tej točki danes na sejo nismo vabili nikogar, ker na
               predlog poročila v skladu s 35. členom Poslovnika komisije lahko dajo amandmajske
               pripombe samo še člani komisije.</p>
               <p>Prehajamo na obravnavo in sprejem poročila. Želi kdo razpravljati? Nihče. Ima kdo
               kakšen amandmajski predlog? Tudi ne. Prehajamo na glasovanje o predlaganih
               amandmajih.  Kdo je za? <stage>(6
               članov.)</stage> Je kdo proti? <stage>(Nihče.)</stage></p>
               <p>Ugotavljam, da je priporočilo s priporočilom sprejeto.</p>
               <p>Zdaj pa gremo k rednemu delu. Ta uvod je tako dolg, razprave o vseh teh točkah so
               bile na prejšnjih sejah, zato je malo čuden ta proceduralni postopek.</p>
               <p>Prehajamo na <title>1. TOČKO DNEVNEGA REDA - REVIZIJSKO POROČILO RAČUNSKEGA SODIŠČA
                  REPUBLIKE SLOVENIJE, UREDITEV PODROČJA OBČIN.</title>
               </p>
               <p>Revizijsko poročilo z dne 6. marca 2012 in porevizijsko poročilo z dne 26.6.2012 sta
               bili objavljeni na spletni strani Državnega zbora s sklicem seje. Naknadno smo vam
               30.1.2013 posredovali še opomnik za razpravo, ki ga je pripravilo Računsko
               sodišče.</p>
               <p>K tej točki smo na sejo vabili: Ministrstvo za finance, prisoten je državni sekretar,
               Ministrstvo za pravosodje in javno upravo, predstavniki so prisotni, Računsko sodišče
               Republike Slovenije, prisoten je tudi dr. Šoltes.</p>
               <p>Pričenjam razpravo, ki bo pri tej točki potekala po določilih poslovnika komisije za
               obravnavo revizijskega poročila o smotrnosti in učinkovitosti poslovanja, gre za 10.
               člen, poglavje A. Kljub temu bom zaradi kompleksnosti zadeve in zato, da dobimo nek
               vpogled v celotno problematiko ureditve področja občin, prosil predstavnike
               Računskega sodišča, da podajo uvod v to revizijsko poročilo. Prosim, dr. Šoltes,
               izvolite.</p>
            </sp>
            <sp who="SDT6:ŠoltesIgor">

               <speaker>DR. IGOR ŠOLTES:</speaker>

               <p>Hvala za besedo. Lep pozdrav tudi s strani ekipe Računskega sodišča, predstavnikom
               Vlade ter poslankam in poslancem!</p>
               <p>Res gre za zelo kompleksno zadevo, ko govorimo o vprašanju občin. Zato smo se tudi v
               preteklih letih lotili obravnavanja občin z več vidikov in eden od teh je bilo tudi
               vprašanje, kaj se dogaja v občinah. Ampak zdaj ne govorimo samo o konkretnih
               problemih, o konkretnih nepravilnostih, temveč o bolj generalnih sistemskih
               ureditvah.</p>
               <p>Pregledovali smo leto 2010 oziroma 2011 in do septembra 2012, kjer smo se
               osredotočili tudi na podatke iz leta 2010. To pa kaže, da se tudi število občin<gap n="..."/>
               <stage>/Izklopil se je mikrofon./</stage></p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Dr. Šoltes, prosim, da vklopite mikrofon.</p>
            </sp>
            <sp who="SDT6:ŠoltesIgor">

               <speaker>DR. IGOR ŠOLTES:</speaker>

               <p>Pa je šlo v nič.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Prosim lepo, ja. No, pa spet ne dela.</p>
               <p><stage>/Oglašanje v ozadju./</stage></p>
            </sp>
            <sp who="SDT6:ŠoltesIgor">

               <speaker>DR. IGOR ŠOLTES:</speaker>

               <p>Mogoče gre za nasprotnike naših poročil o občinah, ja. Saj mi nočemo zmanjševati
               števila občin, ampak samo opozarjamo.</p>
               <p>Želimo samo reči, Državni zbor, kot veste, je sprejel neka pravila glede
               ustanavljanja občin, neke minimume, ki morajo biti izpolnjeni za ustanavljanje občin,
               ampak tega se nekako v zgodovini ni najbolj držalo. Govorimo tudi o tej meji 5.000
               prebivalcev kot nekem minimumu za ustanavljanje občin. Opozarjamo na to, da v letu
               2010 je bilo v Sloveniji 210 občin, od tega jih je kar 110 ali 52,4% imelo manj kot
               5.000 prebivalcev. Najmanjša občina je imela 316 prebivalcev, kar pa je bil, kot smo
               rekli, število prebivalcev vedno kriterij. In tisto, kar je mogoče malce moteče, je,
               da kriteriji za izjeme niso bili nikoli jasno opredeljeni. Posledica oziroma drugače
               bom rekel, zavedati se moramo, da Republika Slovenija nima strategije lokalne
               samouprave, na kar kažejo tudi pogoste spremembe te zakonodaje s področja lokalne
               samouprave. Samo za primer, Zakon o lokalni samoupravi se je spremenil že 15-krat,
               Zakon o financiranju občin  pa
               6-krat. Ob tem se mnoga področja urejajo na številnih zakonih, ki so povezani z
               lokalno samoupravo, od upravljanja cest, gozdov, tudi določenih komunalnih storitev,
               ustanavljanja podjetij, dopustnost in nedopustnost takšnega ravnanja. Kot veste,
               imamo kar nekaj problemov z lokalnimi skupnostmi, ki ustanavljajo razne d.o.o.-je, ki
               niso vedno v javno korist. In do tega se bo slej ali prej treba opredeliti tudi na
               ustrezen zakonski način.</p>
               <p>V tej svoji reviziji smo opozorili tudi na vprašanje finančne vzdržnosti občin. Tu se
               kaže ta raznolikost in paleta številnih problemov pri tem številu občin, ki jih
               imamo. Za leto 2010 smo takrat ugotovili, da so občine za lastno delovanje porabile
               288 milijonov evrov, kar je v letu 2010 predstavljalo 12,5% vseh odhodkov občin. Več
               kot za lastno delovanje pa so občine v letu 2010 namenile izobraževanju, prometu,
               prometni infrastrukturi in komunikacijam, kot tudi športu in nevladnim
               organizacijam.</p>
               <p>V letu 2010, na to posebej opozarjamo, so občine prejele 54% pobrane dohodnine, kar
               je predstavljalo 52,2% vseh prihodkov občinskih proračunov. Delež dohodnine,
               namenjene občinam, se je v preteklih letih povečeval, in sicer s 30% pobrane
               dohodnine na 35% ter na 54% pobrane dohodnine od leta 2008. To pomeni, da se potrebe
               občin po finančnih sredstvih za financiranje obveznih nalog občin povečujejo. Župani
               tudi sami opozarjajo, da dobivajo vedno nove naloge, ki pa niso vedno podprte s
               finančnimi posledicami, kar pomeni, da morajo tudi spreminjati svojo strukturo
               proračuna. In tudi zaradi tega smo opozorili na to vprašanje vzdržnosti občin in to
               finančno samostojnost. Seveda smo opredelili to finančno samostojnost kot dejstvo, ki
               pomeni, da občine potrebujejo za financiranje obveznih nalog občine enako ali pa manj
               sredstev, kot znaša del dohodnine njenih prebivalcev, namenjene financiranju občin.
               In na podlagi tega kriterija smo za leto 2010 ugotovili, da je bilo finančno
               samostojnih 48 občin od 210. V povprečju so bile manjše občine finančno manj
               samostojne. Je pa res, da se je z izvedbo te solidarnostne izravnave oziroma tega
               mehanizma solidarnosti v letu 2008 pričel pretok sredstev iz bolj finančno
               samostojnih k tistim, ki so manj finančno samostojne.</p>
               <p>Tu opozarjamo na kar veliko paleto problemov in ravno zato, mimogrede, smo v
               prejšnjem mandatu sklica občin in v tem zadnjem naredili te tako imenovane regijske
               posvete po občinah. Tako smo obdelali večino slovenskih občin in na podlagi tega smo
               pripravili tudi poročilo o regijskih posvetih v obdobju 2011-2012, ki ga boste v
               kratkem dobili tudi na komisijo, in mislim, da bo zelo zanimiva razprava, kaj vse
               muči občine in kaj vse muči Računsko sodišče, ko pregleduje občine. Paleta je zelo
               zanimiva, imamo veliko tem, na katere bi veljalo opozoriti. Posebej pa še tudi na
               potrebne spremembe zakonodaje, da se to področje uredi. Jasno pa je, da brez izdelane
               strategije, dolgoročne, na področju lokalne samouprave, kaj želimo z njimi, je tudi
               spreminjanje zakonodaje spet samo kratkoročna rešitev.</p>
               <p>Opozarjamo tudi na problem, ki je kar pereč, to je problem komunalne ureditve. Kot
               veste, se je s tem tudi Vlada ukvarjala, ko govorimo o cenah storitev komunalnih
               prispevkov, o odmrznitvi, zamrznitvi cen, o določanju, oblikovanju cen - to so vse
               vprašanja, ki kažejo na to problematiko razdelitve občin. In možno je, da bi mogoče
               ravno na podlagi komunalne ureditve začeli neko akcijo za določanje strategije
               razvoja občine. Skratka, z vprašanjem, ali dejansko res potrebujemo toliko komunalnih
               podjetij, ali  res potrebujemo
               toliko odlagališč, ob tem, da imamo seveda probleme z recikliranjem, da imamo
               probleme s sežiganjem, da imamo pravzaprav probleme s tistim delom ravnanja z
               odpadki, ki bi moral biti že davno urejen, pa ni, tudi zaradi razmerij, ki veljajo
               med občinami in po našem mnenju bi seveda te gospodarske javne službe morale biti
               gospodarske javne službe države in ne občin. K temu posledično zavezujejo tudi
               mednarodne obveznosti, od kjotskega do ostalih protokolov in sporazumov, ki jih imamo
               v okviru Evropske unije, ker seveda, če ne bomo izpolnili lastnih obveznosti, bomo
               tudi, tako kot v drugih primerih, imeli opravka z ustreznimi finančnimi posledicami,
               tudi s strani Evropske komisije, ampak seveda, ni bistvo to, bistvo je da uredimo
               ravnanje z odpadki na ustrezen način, ker trenutno se seveda v Sloveniji, ravno
               zaradi tudi teh komunalnih zapletov dogaja ta tako imenovan turizem odpadkov, ki
               potujejo od enega konca Slovenije na drugo, kar pomeni, da na koncu višje cene iz
               naslova tega plačujemo občani.</p>
               <p>Toliko mogoče samo za uvod v to zanimivo razpravo, ker v nadaljevanju so seveda tudi
               končna poročila nekaterih posameznih občin, ampak ta prva točka pa je mogoče dobra
               iztočnica za uvod tudi v neko širšo razpravo in mogoče ne bi bilo slabo, če bi eno od
               naslednjih sej namenili zgolj tej širši problematiki razvoja prihodnosti občin in
               nekako pobuda za izdelavo strategije.</p>
               <p>Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa, dr. Šoltes.</p>
               <p>Problematika je tukaj izjemno široka in če bi naša komisija bila v stanju rešiti vsaj
               en del bi bilo dobro, ampak bo zelo težko, to kar ste omenili, tako število občin, s
               tem se zavedamo regionalizma, s tem se ne ukvarja nihče in to kar ste načel, problem
               komunalnih in teh zadev, to je nekaj neverjetnega kar se dogaja na terenu.</p>
               <p>Želi gospod Kranjc besedo? Ne, hvala lepa, potem dajem besedo predstavnikom
               ministrstva. Kdo bo korajžen, ali ni želje po razpravi? Je, prosim, če se
               predstavite. Hvala.</p>
            </sp>
            <sp who="SDT6:VratanarNevenka">

               <speaker>NEVENKA VRATANAR:</speaker>

               <p> Hvala lepa za besedo. Prihajam z Ministrstva za pravosodje in javno upravo, sem
               vodja službe za lokalno samoupravo in upravne enote, moje ime pa je Nevenka
               Vratanar.</p>
               <p>Glede na predstavljeno problematiko, ki jo je že zdaj opisal predsednik Računskega
               sodišča naj povem, da je služba vlade za lokalni razvoj, tisti del, ki je zadolžen za
               zakonodajo, spremembo Zakona o vladi prešel pod okrilje Ministrstva za pravosodje,
               zato smo se seveda v naši službi ukvarjali s tem poročilom in smo na podlagi
               priporočila oziroma glede na poročilo pripravili nek načrt aktivnosti za pripravo
               strategije razvoja sistema občin, namreč to je bila tista naloga, ki je sledila iz
               vseh ugotovitev, s katerimi se absolutno tudi po strokovni plati strinjamo in
               ugotavljamo, da na terenu so potrebne spremembe in seveda bo to najlažje doseči s
               sprejemom neke dolgoročnejše strategije razvoja, ki bo jasno začrtala smernice in pa
               sledila željam po dosegi končnih ciljev.</p>
               <p>Ta načrt aktivnosti je zdaj trenutno v fazi posredovanja za sprejem na vladi in potem
               ko bo to potrjeno na vladi bo seveda posredovano v Državni zbor oziroma se po začel
               sam postopek priprave strategije in samo posredovanje oziroma predložitev strategije,
               Državni zbor je predviden za marec 2015. To je seveda kompleksen in malce
               dolgotrajnejši proces, ampak mislim, da je glede na pomembnost problematike in tudi
               občutljivost oziroma razsežnost celotne teme potrebno, da se temu posveti določen čas
               in da se predvsem v to vključi vse pomembnejše dejavnike kot so občine, združenja
               občin in pa strokovna javnost.</p>
               <p>Mogoče samo za uvod, da je to pripravljeno, lahko pa v nadaljevanju kaj več povem,
               kakšne so strukture teh izhodišč.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa, za začetek je dovolj.</p>
               <p>Sedaj bomo začeli z vprašanji za revidirance, no, kot pomoč pri postavljanju vprašanj
               ste prejeli opomnik za razpravo. Po poslovniku ima vsak član komisije 15 minut, bomo potem, ko bodo
               vprašanja, pa dali besedo Ministrstvu za finance, 15 minut časa za postavljanje
               vprašanj.</p>
               <p>Kdo želi prvi postaviti vprašanje od članov komisije? Ni želje po razpravi, potem
               dajem besedo Ministrstvu za finance, izvolite.</p>
            </sp>
            <sp who="SDT6:PogačnikMarko">

               <speaker>MAG. MARKO POGAČNIK:</speaker>

               <p> Ja, spoštovani predsedujoči, hvala za dano besedo. Ministrstvo za finance, Marko
               Pogačnik, državni sekretar. Tudi pozdrav vsem kolegicam poslankam in kolegom
               poslancem in prisotnim.</p>
               <p>Ministrstvo za finance se z izrečenim mnenjem Računskega sodišča, da obstaja ureditev
               občin zagotavlja, da so občine sposobne zadovoljevati potrebe in interese svojih
               prebivalcev strinja, prav tako se strinja z ugotovitvijo, da je pri tem stroškovna
               uspešnost občin različna in je odvisna od velikosti občine glede na število
               prebivalcev, ter da obstaja tveganje, da brez prilagajanja sistema financiranja in
               dodatnega financiranja iz državnega proračuna za skupno opravljanje nalog, vse občine
               ne bi mogle izvajati svojih nalog, s katerimi naj bi zadovoljevale potrebe in
               interese svojih prebivalcev. Glede te ugotovitve Računskega sodišča je z vidika
               pristojnosti Ministrstva za finance pri izvrševanju Zakona o financiranju občin
               potrebno poudariti, da se je v obdobju po uveljavitvi Zakona o financiranju občin od
               1. 1. 2007 izkazalo, da veljavni sistem financiranja primerne porabe občine ne sledi
               spremenjenim finančnim in gospodarskim razmeram, ker je bil ta sistem vzpostavljen še
               v obdobju pred finančno in gospodarsko krizo, zato bi bilo priporočljivo, da bi se
               zaradi te potrebe sistem prilagodil.</p>
               <p>V nadaljevanju bi podal še nekaj komentarjev glede priporočila Računskega sodišča, ki
               se nanašajo na Ministrstvo za finance, priporočilo, da Ministrstvo za finance naj v
               mejah svojih pristojnosti čim prej vzpostavi sprotno spremljanje poslovanja občin,
               Ministrstvo za finance realizacijo občinskih proračunov spremlja mesečno in po
               zaključnem računu spletno aplikacijo že od leta 2006 dalje, na ta način so na voljo
               tudi mesečni podatki o realizaciji občinskih proračunov, tako po ekonomski kot tudi
               po programski klasifikaciji izdatkov občinskih proračunov, podatki se objavljajo na
               spletnih straneh Ministrstva za finance. Zadolženost občin in pravnih oseb javnega
               sektorja na ravni občin pa je Ministrstvo za finance spletno aplikacijo začelo
               spremljati januarja 2013, pred tem pa je to potekalo s papirnimi obrazci oziroma v
               elektronski obliki. Priporočilo, ki sledi še Računskega sodišča, da Ministrstvo za
               pravosodje in javno upravo te Ministrstvo za finance naj okrepita medsebojno
               sodelovanje in nastopita kot koordinator z drugimi ministrstvi, v katerih področja
               delovanj sodijo naloge občin. Pri tem je potrebno poudariti, da Ministrstvo za
               finance sodeluje pri pripravi sistemske zakonodaje s področja financiranja občin s
               sodelovanjem v projektnih skupinah in pa v medresorskem usklajevanju in bo sodelovalo
               tudi v bodoče pri pripravi spremembe te zakonodaje.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa, gospod državni sekretar.</p>
               <p>Jaz imam vseeno vprašanje, vemo, koliko občin imamo, da zdaj tukaj sami sebi ne
               razlagamo problemov, ki so z majhnimi občinami, dodatni viri financiranja, da sploh
               preživijo, tudi strokovnost je velikokrat vprašljiva, kajti župan v majhni občini
               nima takega tima, ki bi ga servisiral, kot v neki veliki občini, govorimo o
               revizorski službi in še marsičem. Nekateri mehanizmi so že, ki navajajo k temu, da bi
               se občine povezovale na določenih področjih, govorimo recimo, mogoče o računovodskih
               zadevah, mogoče tudi o redarski službi in tako dalje, kar država posebej nagrajuje,
               vprašam pa, kako se Ministrstvo za finance in Ministrstvo za pravosodje in javno
               upravo, kako bodo spodbudili občine, ne samo k povezovanju, ampak tudi k združevanju,
               to je zelo težka naloga, nobena občina se sama od sebe ne bo razpustila, verjetno ne,
               so pa lahko nekateri mehanizmi, ki pospešijo to željo po združitvi in po boljšem, da
               poenostavim, občinskem proračunu.  Jaz poznam nekaj takih primerov v Italiji, kjer so tudi te zelo majhne
               občine bile na nivoju izjemno, torej župani so imeli v glavnem skrb, da je bilo
               pokopališče urejeno, kakšna cesta pometena, kaj več pa ne. Vendar so imeli potem na
               drugi stopnji organiziranosti, kjer so reševali pa vse druge skupne probleme. Mi tega
               še nimamo urejenega. Sprašujem obe ministrstvi, ali je neka vizija o tem, o čemer je
               govoril tudi dr. Šoltes, da ni smisla spreminjati zakonodajo, dokler ne vemo
               dolgoročno kaj hočemo s temi občinami. Ali jih hočemo imeti 250, kajti vsake toliko
               se še pojavljajo ideje, na primer Ankaran in še marsikaj, neštetokrat zato, ker je
               nezadovoljstvo z obstoječim županom, potem je želja po novi občini. To ni logično,
               saj se župan lahko zamenja na volitvah, občina pa ostane celovita. Ali je kakšna
               vizija, kakšno razmišljanje, kako spodbuditi združevanje majhnih občin z večjimi?
               Hvala lepa.</p>
               <p>Izvolite, gospod Meršol.</p>
            </sp>
            <sp who="SDT6:MeršolMitja">

               <speaker>MITJA MERŠOL (PS PS):</speaker>

               <p>Hvala lepa predsedujoči. Dobro jutro vsem skupaj. Ko sem poslušal to uvodno razlago v
               zvezi z lokalno samoupravo v Sloveniji in občinami, številom občin, 52% manjših občin
               in tako naprej, mi je predvsem ves čas prihajalo v spomin, kako pravzaprav na odboru
               regij v Bruslju vedno opozarja, kako pomembno je, da sama iniciativa občin znotraj
               nacionalnih skupnosti pri raznih projektih in tako naprej. In ravno zato bi res
               postavil vprašanje, če imamo še konkretnejši odgovor na to, kar se tiče rokov
               uvajanja strategije, ali imamo že kakšen določen predviden datum kdaj naj bi s to
               strategijo prišli na dan? In drugič, katera so prioritetna izhodišča te strategije?
               Ne mislim samo na število občin, ampak sicer tudi na samo vsebinsko strategijo pri
               delovanju naše lokalne samouprave? Samo to sem hotel vprašati. Hvala lepa.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa. Bi en sklop vprašanj, potem bi pa v paketu odgovorili, ker se bo verjetno
               ponavljalo. Gospod mag. Stepišnik.</p>
            </sp>
            <sp who="SDT6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p>Hvala lepa za besedo. Lep pozdrav tudi z moje strani. Dve vprašanji bi imel. Eno je
               zadolženost in investiranje v občinah. Glede na to, da Avstrija je zmanjšala število
               občin, ne vem, verjetno so tu narejene kakšne analize. Če imate to, bi bilo dobro
               slišati, koliko so zmanjšali občin v zadnjih treh letih.</p>
               <p>Glede na to, da imamo v Sloveniji 210 občin in kot smo slišali 110 občin ima manj kot
               5.000 prebivalcev, 48 občin je finančno samostojnih, obstaja celo občina, ki nima
               nobenega zaposlenega, da ima najmanjša občina 380 ali 381 prebivalcev in tako naprej,
               potem se bo verjetno v tej strategiji lokalne samouprave tudi poskusilo, da bi se
               občine združevale, ker drugače mislim, da določene občine ob teh virih, ki so na
               razpolago ne bodo mogle več izpolnjevati naloge, ki so jim dane. Zadolženost občin se
               je skokovito povečala. Od leta 2000 do 2011 celo sedemkrat. To je izredno velik
               problem, kako se bo reševal v bodoče, ker bodo prilivi samo za odplačilo anuitet
               obstoječih investicij in pa stroškov, med tem ko novega investiranja pa ne bo.</p>
               <p>Drugo vprašanje pa je, da je investiranje v občinah v zadnjem letu 2010 pomeni kar
               blizu milijarde evrov. To je izredno močan znesek, ki je na strani 11 v tem poročilu,
               razviden, če ima Slovenija približno tam nekje okoli 7 milijard investicij. Milijarda
               investicij občin je kar znaten del, 15%. Verjetno se bo to v bodoče zmanjšalo, pa se
               je celo zmanjšalo v letu 2011 in 2012, zato je tak velik problem, tudi potem na tem
               gradbenem sektorju. Kakšno je 
               planiranje, načrtovanje v prihodnosti tega deleža investiranja, ker sedaj predstavlja
               skoraj, bi rekel, polovico, malo manj, 40% vseh prihodkov, ki jih dobijo občine in
               verjetno se s takim tempom ne bo dalo nadaljevati v bodoče investiranja in pokrivanja
               vseh tistih anuitet in investicij, ki so bile narejene, pa vse tisto, kar je
               prestavljeno iz enega leta v drugo leto. To veste, da med občinami zelo znano,
               formalno, neformalno, da se kar precej stvari iz enega leta prestavi v drugo leto. Če
               imate podatke za leto 2012, kako to približno izgleda. Hvala lepa.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa. Prosim za odgovor na ti dve vprašanji.</p>
            </sp>
            <sp who="SDT6:VratanarNevenka">

               <speaker>NEVENKA VRATANAR:</speaker>

               <p>Hvala lepa za besedo. Mogoče bi najprej v zvezi s temi izhodišči za pripravo
               strategije, da odgovorim na vprašanje, kako je pravzaprav to zamišljeno in kako
               nekako terminsko predvideno, da bi se naj stvari odvijale.</p>
               <p>Skratka, strategija bo obravnavala tri najpomembnejše pravno sistemske sestavine
               lokalne samouprave, in sicer funkcionalno. Pomeni opredelitev delovnega področja
               občin, potem teritorialno, se pravi členitev ozemlja in organizacijsko, kar pomeni
               opredelitev pravnega statusa občine s pravico posedovati in pridobivati vse vrste
               premoženja, razpolagati z njim in pa biti hkrati organizirana kot neka avtonomna
               teritorialna enota. Nekako ukrepi, ki smo jih predvideli s terminskimi roki, da jih
               naveden. Ministrstva naj bi v okviru funkcionalne sestavine pripravila neko analizo
               izvajanja nalog občin vsaka iz svojega delovnega področja, ob upoštevanju načel
               upravne decentralizacije, pripravile predlog sprememb in jih nekako tudi finančno
               utemeljile oziroma ovrednotile. To naj bi bilo opravljeno do septembra 2014. Potem v
               okviru organizacijske sestavine naj bi ministrstva pripravila funkcionalno analizo
               izvajanja nalog občin iz svojega delovnega področja in seveda opredelile tudi z
               vidika nalog mestnih občin in ostalih občin in hkrati bi pripravila tudi predloge
               oziroma standarde za funkcionalno medsebojno povezovanje pri opravljanju določenih
               nalog občin. Tudi to je predvideno nekako do septembra 2014. In potem še zadnja te
               teritorialna sestavina, kjer pač želimo, da bi potem Ministrstvo za pravosodje
               oziroma naša služba izdelala neko analizo stanja, ter v okviru te strategije
               pripravila pogoje za morebitno združevanje občin z vključitvijo finančnih spodbud. In
               tudi zato nekako je predvideno september 2014. Potem bi pa na podlagi vseh teh treh
               segmentov pripravili nek predlog strategije, ki bi šel v obravnavo. Zelo na
               kratko<gap n="..."/><stage>/oglašanje iz klopi./</stage></p>
            </sp>
            <sp who="SDT6:MeršolMitja">

               <speaker>MITJA MERŠOL (PS PS):</speaker>

               <p><gap n="..."/><stage>/ni vključen./</stage> to je vse pogojno, naj bi<gap n="..."/></p>
            </sp>
            <sp who="SDT6:VratanarNevenka">

               <speaker>NEVENKA VRATANAR:</speaker>

               <p>Tako je predvideno v načrtu. Želimo nekako na ta način se lotiti in tudi tako
               izvesti. Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa. Besedo ima kolega Žveglič.</p>
            </sp>
            <sp who="SDT6:ŽvegličRoman">

               <speaker>ROMAN ŽVEGLIČ (PS SLS):</speaker>

               <p>Hvala za besedo. Bolj na kratko. Zelo radi govorimo o majhnosti občin in da jih imamo
               veliko in tako naprej. To je mogoče res. Jaz prihajam iz relativno velike občine, ki
               ni mestna občina, malo manj kot 20.000 prebivalcev. Ampak če odmislimo tisto, kar so
               zakonsko določene naloge občin in če gremo na tisto čisto osnovno, kar občina mora
               prinašati občanu, prebivalcu, državljanu, jaz nisem tistega mnenja, da so majhne
               občine pa seveda neuspešne. Ko hodim po občinah velikokrat ugotovim, da so tisti
               hribovske oddaljene vasi in tako naprej v velikih občinah imajo veliko nižji ta
               splošni standard, kot ga pa imajo v majhnih občinah. To moramo v vseh teh strategijah
               pa tudi vedeti. Če gremo samo tu po obronkih Mestne občine Ljubljana se bomo vozili
               po veliko slabših makadamskih cestah, kot v eni najmanjši občini. Da ne govorim o
               pitni vodi. Dokler niso tu  po
               Velikih Laščah <stage>/Nerazumljivo./</stage> niso imeli svojo občino, niso imeli niti vodovoda v
               tistih vaseh okoli. To je pa zdaj druga zgodba, ne nazadnje zdaj pri snegu, pri
               zimskih službah, so prebivalci v teh majhnih občinah oddaljenih, ki morajo priti v
               službo, so te ceste bolj urejene, ko po velikih občinah, kjer so sistemi in teče in
               je potreben čas, tudi iz svojih lastnih izkušenj to lahko povem. Tako da zdaj moramo
               vedeti tisto, kar je zakonsko in tako naprej dovoljeno od šolstva, predšolskega
               varstva in teh reči, drugo je pa tista osnovna, kar je človeku potrebno, se pravi,
               pitna voda, cesta, recimo tudi ne nazadnje internet in tako naprej, poglejte, po teh
               majhnih dolenjskih občinah so zdajle široko se pravi <stage>/Nerazumljivo./</stage>, mi pravimo,
               investicije v širokopasovni internet zdaj uspešno zaključujejo, ko vidimo, da v
               večjih občinah lahko o tem še kar sanjajo. To moramo imeti, zdaj bolj kot vprašanje,
               imeti o teh strategijah tudi ta drugi vidik. Saj je res, ampak tista najmanjša
               občina, to je verjetno Kostel, vemo, kje je odmaknjen in tako naprej, tudi morajo
               biti neke izjeme, jaz sem po svoje enkrat obisk v Franciji, ko sem dlje časa tam
               hodil, sem prišel v eno občino, ki je imela nič prebivalcev, pa je bila še vedno
               občina, že iz nekih razlogov, tako da to ni samo naša značilnost.</p>
               <p>Hvala lepa.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa. To ni bilo vprašanje, je pa, samo malo, gospod Stepišnik je čakal
               odgovor Ministrstva za finance, jaz pa vam nisem dal besede, lahko zdaj odgovorite?
               Tako.</p>
            </sp>
            <sp who="SDT6:ŠteblajKristina">

               <speaker>KRISTINA ŠTEBLAJ:</speaker>

               <p> Lepo pozdravljeni, Kristina Šteblaj, vodim direktorat za proračun.</p>
               <p>Kar se tiče investicij v občinah, seveda, kot je bilo že povedano, občine so do neke
               mere samostojne pri odločanju o tem, v kaj bodo investirale, za kaj bodo porabljale
               svoje prihodke, država tukaj pravzaprav se ne bi smela mešati že glede na veljavno
               zakonodajo, na kar pa lahko vpliva je pa tisti del sofinanciranja investicij, ki gre
               skladno z Zakonom o financiranju občin iz državnega proračuna. Zdaj, verjetno je
               stvar razmisleka ali je primerno ta delež tukaj zniževati ali ne, mislim pa da bo to
               vsekakor stvar naslednje strategije, ko se bodo naredile analize, za kaj se te
               investicije porabljajo. Lahko se strinjam z vami, da se bo ta rast upočasnila, ker
               verjetno te glavne investicije, vodovodi, kanalizacije, ko so enkrat narejeni, jih ni
               treba vsako leto delati, vsaj upam da ne, tako da verjetno bo enkrat tudi viden ta
               upad, kar se pa tiče zadolževanja občin, aja, še to, podatek, z dokončnimi podatki za
               leto 2012 še ne razpolagamo, ker se zaključni računi pripravljajo zdaj, v tem
               trenutku, kar se tiče zadolževanja občin, zaenkrat, generalno še ni zaskrbljujoče, so
               težave v nekaterih manjših občinah, moram pa pri tem poudariti, da težave so predvsem
               pri tistih občinah, ki, če malo po domače rečem, šmudlajo, ki ne zaprosijo za
               soglasje Ministrstva za finance, ker ko zaprosijo za soglasje Ministrstva za finance,
               mi preverimo ali izpolnjujejo pogoje za zadolžitev po Zakonu o financiranju občin in
               šele na podlagi tega izdamo soglasje, tiste, ki poskušajo s kakšnimi obvodi imajo
               potem seveda lahko težave, ni pa zaenkrat generalno ta problem pereč.</p>
               <p>Toliko za enkrat.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala.</p>
               <p>Izvolite, gospod Stepišnik.</p>
            </sp>
            <sp who="SDT6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p> Ja, nisem vprašal samo tako, ampak namen je bil, da bi recimo ugotovili, koliko pa
               je tega prostora še pri občinah, glede na to, da je treba koristiti v letošnjem letu
               kar okoli milijardo 400 oziroma milijardo 100 evropskih sredstev in verjetno gre
               precej tudi za investicije v občinah, občine imajo tukaj izredno velike probleme, ker
               ne morejo zagotavljati tisti lastni delež zraven in verjetno bi bilo dobro imeti to
               strategijo pripravljeno za letošnje leto, da nam ne uide.</p>
               <p>Hvala lepa.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala.</p>
               <p>Izvolite.</p>
            </sp>
            <sp who="SDT6:ŠteblajKristina">

               <speaker>KRISTINA ŠTEBLAJ:</speaker>

               <p> Zdaj, z natančnimi podatki glede občin v tem trenutku ne razpolagam, ima jih organ
               upravljanja, to je pri Ministrstvu za gospodarstvo, na splošno pa to problematiko kar
               poznam in kar se tiče teh evropskih projektov na občinski strani lahko zatrdim, na
               podlagi podatkov iz preteklih let, da se v zelo veliki meri ta slovenski del
               sofinanciranja nekako prelije tudi iz državnega proračuna, ravno iz tega naslova
               sofinanciranja investicij občinskih, ki so možne po Zakonu o financiranju občin. Zdaj, s točnimi številkami
               ne razpolagam, lahko, če jih želite, jih nekako priskrbimo, je pa to sigurno eden od
               načinov reševanja, tudi izpeljave evropskih projektov.</p>
            </sp>
            <sp who="SDT6:StepišnikStanko">

               <speaker>MAG. STANKO STEPIŠNIK (PS PS):</speaker>

               <p> Če še nadaljujem tisto, kar sem prej želel, ali bo potrebno letos mejo zadolževanja
               občin dvigniti ali ne?</p>
            </sp>
            <sp who="SDT6:ŠteblajKristina">

               <speaker>KRISTINA ŠTEBLAJ:</speaker>

               <p> No, odgovor na to ni prav preprost, če bi jo želeli kakorkoli dvigati, je to stvar
               spremembe zakonodaje, ker ta meja je določena v Zakonu o financiranju občin, zdaj če
               bo, ne vem, zaradi kakršnihkoli razlogov to potrebno je pravzaprav stvar potem na vas
               poslancih, če boste to izglasovali.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa. Dr. Šoltes je hotel besedo.</p>
            </sp>
            <sp who="SDT6:ŠoltesIgor">

               <speaker>DR. IGOR ŠOLTES:</speaker>

               <p> Ja, hvala za besedo.</p>
               <p>To vprašanje zadolževanja občin je kar zapletena reč, mi smo že večkrat opozarjali,
               da sicer struktura tega dolga občin, glede na javni dolg, ni pretiran, mislim, da je
               samo okoli 3 odstotke, pozna se pa pri samem delovanju posameznih občin, mi imamo
               nekaj primerov občin, ki so zadolžene preko roba, še za nekaj mandatov naprej in so
               operativno zelo nesposobne. Nekatere imajo nominalno lahko velik dolg, ampak so ga
               sposobne odplačevati, moramo pa seveda nekaj vedeti, te zadolžitve teh, po eni strani
               investicijski odhodki, ki so bili namenjeni v izgradnjo določene infrastrukture in so
               posledično bili financirani s strani denarja iz naslova zadolževanja, to niso
               projekti oziroma sredstva, ki bi se vračala, v nekem smislu kapitalskih donosov, ker
               občine konec koncev imajo že po ustavi in po zakonu, ni njihov namen pridobivanje
               dobička, ne ustvarjanje presežka prihodkov nad odhodki, ampak skrbi za občane in
               tukaj je ta razlika, mi seveda od občin ne moremo pričakovati, da bodo delale neka
               pozitivna salda v smislu, da te investicije se bodo, seveda se bodo, posredno se bodo
               vse obrestovale, tudi na področju izobraževanja, zdravstva, kulture, vse tisto, kar
               je bilo zgrajeno, tam notri so ljudje, ki bodo prišli, vrnili oziroma ustvarili
               dohodek tudi v tej državi.</p>
               <p>Bi pa se strinjal z gospodom Žvegličem, ki je rekel, majhne občine, mi nikoli nikjer
               nismo napisali, da so majhne občine same po sebi slabe, daleč od tega, opozarjamo pa
               na tveganja, opozarjali smo problem zadolževanja, problem komunalnih ureditev,
               problem cen, ki se je dogajal tudi zaradi majhnih občin in to je stvar, ki jo je
               treba v strategiji jasno zapisati. Se mi pa seveda zdi, da je strategijo od nekje
               potrebno začeti in se mi zdi, da bi bilo mogoče modro razmisliti, po vseh teh treh
               variantah, nacionalna, teritorialna in statusna, da bi mogoče začeli s tako imenovano
               funkcionalno, zakaj, ker mislim, da se je to pokazalo v zadnjih 10-ih, 15-ih letih,
               kot največji problem in bi mogoče skupaj z Ministrstvom za okolje, lokalno samoupravo
               oziroma pravosodje in finance, poskušali in seveda s pomočjo zunanjih deležnikov
               poskušali narediti ta, zdaj bom pa drugače rekel, to regijsko-komunalno
               organiziranost občin, ker dolgoročno moramo gledati, da te stroške zmanjšujemo,
               seveda ne na škodo tega, kar je gospod Žveglič rekel, ne na škodo tega, da bodo zdaj
               ceste slabše splužene v nekih zaselkih ali pa da bo voda manj kvalitetna, ravno
               obratno, ravno ta regijski del bi moral zagotavljati, recimo na področju
               zagotavljanja voda, se pravi odvažanje smeti, reciklaž in tako dalje, ta razmerja med
               regijsko organiziranostjo komunalnih storitev in potem tistega kar gre s strani
               države in če bi na ta način poskušali reševati strategijo, se mi zdi, da bi lahko
               naredili velik korak naprej, ker če bi to znali urediti, bi posledično lažje se potem
               pogovarjali tudi o teritorialni ali pa tudi o statusni ureditvi občin, ker vsega
               hkrati seveda ne moremo rešiti. Je pa to proces, ki ne sme biti na hitro, 20 let
               imamo obstoječo strukturo občin in je prav, da si vzamemo kakšen mesec več, da se res
               razmisli z vsemi deležniki, tudi z župani, se pravi z lokalno samoupravo in tistimi,
               ki jo predstavljajo, kakšen sistem bi bil najbolj ugoden, pri čem ima pa končno
               besedo kljub vsemu država, v tem smislu kako naprej, ker država leži na občinah in treba je vedeti, da določene
               stvari ne morejo biti prepuščene samo občinam in jih more urediti država, ampak v
               dialogu z občinami in župani, seveda so tudi na nek način potarnali, da te
               interakcije med državo in občinami včasih ni in tudi to je ena stvar, ki je lahko del
               strategije, ta komunikacijski šum, ki zdaj včasih zavlada.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa.</p>
               <p>Če bomo šli v podrobnosti, potem lahko danes ostanemo cel dan tukaj. Mi smo v SOS-u
               in ZOS-u neštetokrat razpravljali o tem, o teh vsebinah, to kar je kolega Žveglič
               načel, res je, mestne občine, velike občine imajo neke druge naloge, govorim zdaj za
               področje, ki ga obvladam, financiranje visokega šolstva, kulture, zdravstva in tako
               dalje, na kar se seveda navezujejo tudi majhne občine, kar je normalno, vsaka ne more
               imeti ne bolnišnice, tudi zdravstvenega doma kdaj ne in tako dalje, je pa res, da je
               vse odvisno od župana.</p>
               <p>Zdaj pa čisto interno, če župan šminka mesto, ga uredi, največ volivcev je v mestu in
               je zmagovalec, na podeželju, pa če naredi kanalizacijo, vodovod, bo dobil nekaj 100
               glasov, to ni prava politika in to je problem, to je problem velikih občin, da ne
               razmišljajo o tem, da je poseljenost podeželja v Sloveniji izjemnega pomena in da
               tisto, kar je bilo rečeno, majhne občine, že zaradi reliefa nekatere morajo ostati,
               ker pač vmes je ali gora ali državna meja ali karkoli že.</p>
               <p>Jaz mislim, da to, ko ste omenili, da do leta 2015, da bi bilo res kvalitetno
               pripravljeno gradivo ob tem, da se upošteva, kot sem rekel, vsa ta združenja, tudi
               združenje mestnih občin in tako dalje, se da marsikaj narediti, ampak to je garaško
               delo in bo zelo, zelo težko sinhronizirati želje in interese.</p>
               <p>Jaz dajem besedo kolegici Šulin, hvala.</p>
            </sp>
            <sp who="SDT6:ŠulinPatricija">

               <speaker>PATRICIJA ŠULIN (PS SDS):</speaker>

               <p> Predsedujoči, hvala za besedo, pozdrav tudi v mojem imenu.</p>
               <p>Jaz bi se opredelila na dve področji, in sicer, ko sem pregledovala vaše revizijsko
               poročilo, me je pravzaprav zaskrbel podatek, da le 48 občin je tistih, sicer po vaših
               kriterijih iz leta 2010, ki je finančno samostojnih v smislu, da so sredstva
               dohodnine prebivalcev teh občin zadostna za financiranje obveznih nalog občin. Zdi se
               mi nekakšno majhno število teh občin, torej le 48, če vemo, da jih imamo 210, ki
               dohodnina prebivalcev zagotavlja za obvezne naloge občin, zato je tudi tukaj moj
               razmislek, pravzaprav oziroma vprašanje, torej, je poleg mestnih občin verjetno nekaj
               tudi nekaj večjih občin, ki zadosti temu kriteriju dohodnine in sprašujem, ali so to
               tiste manjše občine, ki izpadejo iz tega kriterija zadostnosti dohodnine prebivalcev,
               za financiranje obveznih nalog občin, tako da se tukaj v bistvu gre moj razmislek
               tudi v statusno ureditev občin, če se po finančnih kazalcih to ugotavlja, ta zadeva,
               je potem smiselno mogoče graditi nadaljnjo razmišljanje in ureditev tudi v to smer,
               sicer potem je kar 162 občin prejemnic presežne solidarnostne izravnave.</p>
               <p>Po drugi strani pa v vašem revizijskem poročilu, kar me veseli, da so prav manjše
               občine tiste, ki imajo oziroma so zadostile boljše črpanje evropskih sredstev in me
               zanima, če ste ugotavljali vzroke za to, ker to je pravzaprav prav paradoksalno.</p>
               <p>Druga zadeva, me tudi skrbi, da posamezne občine ob ustanovitvi še zmeraj niso
               zadostile pogojem ustanovitve, tako da tukaj se mi zdi, da gre še zmeraj zakonodaja
               prepočasi naprej, potem se pa srečujemo s tovrstnimi problemi, ki sem jih prej
                  omenila. Druga zadeva ja pa
               spet tudi mene kot kolege skrbi zadolževanje občine, nekatere so bolj zadolžene
               nekatere manj pa vendarle, od dvesto desetih občin je kar sto štiriinosemdeset občin
               zadolženih, tako kot tukaj navajate oziroma je tega dolga nekaj več kot sedemsto
               milijonov evrov, seveda v skladu z Zakonom o financiranju občin, verjetno vse v
               dovoljenem obsegu.</p>
               <p>Bi pa mogoče vprašala ali je mogoče z Zakonom o lokalni samoupravi iti tudi v smislu
               povezanosti organov, ki nadzirajo to zadolževanje oziroma porabo proračunskih
               sredstev, ki jih imajo občine znotraj sebe, to se pravi notranja revizija, ki je v
               večih občinah, nadzorni odbori občin, da bi v bistvu imeli večji nadzor tudi nad
               smotrnostjo zadolževanja oziroma višine tega zadolževanja v smislu namena, ki ga
               občine nameravajo za to nameniti. Gotovo je sprejemanje tudi zadolževanja stvar
               mestnega občinskega sveta in je stvar to posameznega proračuna oziroma rebalansa
               proračuna občine pa vendarle se mi zdi tudi glede na pripombo kolega Brulca, da bi
               morebiti z večjo usklajenostjo teh organov znotraj posamezne občine brez vmešavanja
               državnih organov bila mogoče ta proračunska sredstva smotrneje porabljena pa čeprav
               iz naslova v nekem delu tudi zadolževanja. Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa za vprašanje. Samo za zapisnik moram povedati, da gospod Majo Dimitrovski
               nadomešča Alenka Pavlič. Hvala lepa.</p>
               <p>Želi dr. Šoltes? Izvolite.</p>
            </sp>
            <sp who="SDT6:ŠoltesIgor">

               <speaker>DR. IGOR ŠOLTES:</speaker>

               <p>Hvala. Bova s kolegom nekako skušala odgovoriti sozvočno na to vprašanje.</p>
               <p>Jaz bi se dotaknil tega zadnjega, zadolževanja; mi pravzaprav ugotavljamo, da mogoče
               tisto vidno, transparentno zadolževanje ni takšen problem. Večji problem imamo v tako
               imenovanem prikritem zadolževanju, tistim ki ga tudi, bom rekel nadzorni če bi še
               tako združevali, ne morejo preprečiti. To lahko storimo s spremembo, bom rekel, druge
               zakonodaje. Govorimo o recimo podeljevanju raznih stvarnih pravic kot so stavbne
               pravice za izgradnjo določenih objektov, govorimo o ustanovitvi raznih d.o.o.-jev, ki
               potem krijejo določene investicije, ki jih potem dolgoročno izplačuje seveda občina.
               Govorimo o različnih preplačanih projektih zaradi neustreznega postopka, ki na koncu
               pomenijo zadolževanje. Govorimo o javno zasebnih partnerstvih, govorimo o kriterijih
               za določitev drugih oblik razmerij med javnim in zasebnim, govorim o kot sem prej
               rekel o d.o.o.-jih. Imeli smo primere, ko je občina za izgradnjo določenega recimo
               doma za starejše občane ustanovila dom, ki se je kasneje izkazalo pravzaprav za
               prikrito ustanovitev podjetja, ki se pravzaprav ukvarja z gradbenimi posli in s
               polnitvijo že tako prenasičenega trga na področju nepremičnin. Govorimo o teh stvareh
               in ko bomo govorili o strategiji in o našem poročilu naslednjič, bomo odprli vse te
               probleme ki pa zahtevajo torej ne samo spremembo Zakona o lokalni samoupravi ampak
               tudi določenih drugih zakonov. Pri čemer pa zopet opozarjamo, ravno zaradi
               pomanjkanja strategije mi zakone spreminjamo prehitro in potem vedno znova in znova
               in se mi zdi, da tukaj pa je vloga državnega zbora, da določi, če rečemo vrstni
               red.</p>
               <p>In se mi zdi da je najbolj pomembno v temu trenutku da se začnemo ukvarjati z
               razvojem strategije, posebej še kot sem rekel, na temu funkcionalnem področju
               razumevanja občin, komunalnem kjer imamo<gap n="..."/> Resnično strašen problem je tudi glede
               tega, ker če rečem nimamo te javne knjige, če hočemo niti<gap n="..."/> Gospod Žveglič je sicer
               šel, glede recimo vodovodov glede teh, bom rekel čisto primarnih infrastrukturnih
               zadev, s tem imajo občine resnične probleme glede evidentiranja. In to so vse stvari,
               ki jih moramo prvo doreči da bi potem zožili krog možnosti zlorab. Ker če začnemo
               zaradi posameznih prikritih oblik zadolževanja  spreminjati zakon o stvarni pravici, se pravi da
               rečemo samo A brez da bi rekli tudi potem B, kaj se bo zgodilo po tem smo rešili
               problem samo četrtinsko. Zaradi tega se mi zdi pomembno, da se najprej odpre razprava
               o tem, da se začne z izvedbo strategije in na podlagi strateških usmeritev določi
               potrebne spremembe zakonodaje. In to kar je gospod Brulc rekel, to ni enostaven
               proces ,to je, bom rekel kar dolgoročen in bo potrebno veliko deležnikov, ker
               posledica ni od včeraj je nastala že kar mnogo prej zato tudi rešitev ne more biti
               kar tako.</p>
               <p>Zdaj pa še če sme kolega Kranjc.</p>
            </sp>
            <sp who="SDT6:KranjcMiroslav">

               <speaker>DR. MIROSLAV KRANJC:</speaker>

               <p>Hvala predsedujoči, Kranjc, Računsko sodišče.</p>
               <p>Najprej na vprašanje glede finančne samostojnosti občin. V revizijskem poročilu smo
               jo opredelili kot status občine, da občina potrebuje za financiranje obveznih nalog
               enako ali manj sredstev kot znaša del dohodnine njenih prebivalcev namenjen
               financiranju občine. To je bilo v letu 2010 54 % vse dohodnine. V letu 2010 je bilo
               tako kot ste pravilno navedli, sto dvainšestdeset občin prejemnic, presežne
               solidarnostne izravnave in vse skupaj prejele sto sedeminšestdeset milijonov evrov
               presežne solidarnostne izravnave na začetku leta 2010. Sicer pa kasneje te finančne
               izravnave več ni bilo, ker so sredstva dohodnine zadoščala za financiranje obveznih
               nalog občine. To je bilo pa seveda posledica dviga tega deleža dohodnine. To pomeni,
               da je bila občina, ki niso bile finančno samostojno zagotovljene so bila zagotovljena
               sredstva za njihovo finančno samostojnost. Zdaj ali gre samo za velike ali za male
               občine ni enoznačnega odgovora, največje prejemnice so presežno solidarnostne
               izravnave v letu 2010 so bile občine Luče, Šalovci, Žetale, Rogašovci in Kuzma,
               recimo občine ki so bile brez obravnave so pa Ljubljana in od ljubljanske občine,
               Koper, Izola, Piran, Nova Gorica in, ker jih je skratka nekje okoli štirideset, so pa
               tudi nekatere manjše občine med njimi.</p>
               <p>Samega tega pojma sredstev potrebnih za financiranje obveznih nalog nismo izumili mi
               ampak določa Zakon o financiranju občin in je podrobneje tudi predstavljen na
               dvainpetdeseti strani revizijskega poročila. In, ne vem v poglavju 3.4 smo bili tudi
               okoli tega mislim da dovolj natančni. Smo vam pa seveda na voljo za morebitna dodatna
               pojasnila.</p>
               <p>Glede črpanja EU sredstev smo na strani štiriinštirideset revizijskega poročila malce
               skušali ugibati zakaj manjše občine, zakaj so pridobile več sredstev domačih
               subjektov. Tukaj smo govorili o črpanju evropskih sredstev<gap n="..."/> Vsekakor gre pri
               razvitost občin, manjše občine so po navadi manj razvite, vpliva na to da dobiva
               večji delež sofinanciranja investicij in seveda potem posledično tudi črpajo več
               sredstev tako v deležu kot včasih tudi nominalno, pa še prejemnice finančne izravnave
               so. Na strani šestinštirideset smo potrdili to, da so manjše občine pridobile več
               sredstev Evropske unije in bi temu lahko takrat smo tukaj tudi navedli, bi lahko to
               pripisali večjemu zanimanju manjših občin za pridobivanje teh sredstev. Tudi same so
               bolj agilne pri tem.</p>
               <p>Pa glede nadzora je bilo še nekaj, se mi zdi, medobčinskih redarstev. Na podlagi, mi
               smo izvedli tudi anketo oziroma povprašali smo tiste izvajalce teh medobčinskih
               nadzorstev. Na podlagi odgovorov organov ocenjujemo, da obstaja tveganje, da nad
               izvajanjem vseh nalog in vseh izdanih predpisov občin ni ustreznega nadzora.
               Ocenjujemo, da bi s centraliziranim nadzorom nad izvajanjem nalog občin in predpisov
               lahko zagotovili bolj celovit in kakovosten nadzor. Verjetno se na takšen način bi
               dalo zagotoviti boljši nadzor in nismo šli v priporočilo na temu področju ampak
               mislim, da izhaja že tudi sicer iz  ugotavljanj in opazovanj tega področja. Je bilo še kaj? Mislim da ne.
               Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa. Če se strinjate bi dal besedo še predsednici komisije, lahko? Prosim.</p>
            </sp>
            <sp who="SDT6:BratušekAlenka">

               <speaker>MAG. ALENKA BRATUŠEK:</speaker>

               <p>Najlepša hvala in tudi v mojem imenu lep pozdrav vsem, še posebej državnemu
               sekretarju ki je nedolgo tega sedel z nami na tej strani.</p>
               <p>Bi se pa tudi jaz dotaknila zadolževanja; kar nekaj časa sem tudi jaz na drugi strani
               spremljala probleme v zvezi z zadolževanjem in jaz bi rekla, da so pri manjših
               občinah vrednostno sicer manjši problemi sicer pa po moji oceni bistveno večji kot
               pri velikih občinah. In bi vprašala, ker vemo da so se ali pa smo se na financah kar
               dolgo ukvarjali z informacijskim sistemom s katerega bi bilo tako rekoč na klik
               razvidno koliko je posamezna občina zadolžena, če tukaj stvari kaj napredujejo. Bi pa
               seveda hkrati opozorila, da sam informacijski sistem nas ne bo nič rešil, ker bi
               nekdo, se pravi občine, morale podatke v ta informacijski sistem vnašati. Tako da to
               bi morala biti za občine potem neka obveza in domnevam tudi kakšna sankcija, če tega
               ne bi delale. Ne vem, kako je to daleč tako da mogoče ta odgovor.</p>
               <p>Pa še, kaj naj rečem, mogoče en namig za spremembo zakonodaje. Občine zdaj na
               Ministrstvu za finance pridejo po soglasje za zadolževanje takrat, ko občinski svet
               že sprejme proračun in sklep koliko se bodo zadolžili. Svetniki, občinski, sami ne
               znajo izračunati ali je kvota presežena ali ni presežena. Mogoče bi bilo prav, da
               preden občinski svet sprejme sklep o zadolževanju da bi Ministrstvo za finance dal
               neko, pa da ne rečem soglasje<gap n="..."/> Ali pa lahko je tudi soglasje ali pa vsaj predhodno
               soglasje, da je to v obsegu, ki ga zakon dovoljuje. Ker formula za izračun
               zadolževanja ni prav pretirano težka ampak tako enostavno da bi pa kar vsak znal
               videti kaj gre notri in kaj ven in kaj na koncu ven pade pa tudi ni. Tako da, mogoče
               še nekaj besed o tem. Hvala.</p>
               <p>Izvolite, državni sekretar.</p>
            </sp>
            <sp who="SDT6:PogačnikMarko">

               <speaker>MAG. MARKO POGAČNIK:</speaker>

               <p>Ja, hvala za dano besedo predsedujoči. tudi jaz bi pozdravil predsednico
               komisije.</p>
               <p>Zdaj tu je bilo tudi eno izmed priporočil računskega sodišča, zdaj bi rad samo
               seznanil, da aplikacija E-doc-občin je zaživela v januarju 2013 in iz tega naslova
               ministrstvo zdaj ažurno spremlja te zadeve, možnosti imajo pa, ko bo dejansko ta
               sistem v celoti zaživel, tudi potem občine spremljati in da bodo dejansko imele
               stanje financ evidentirano tako in da bo tudi lažje potem pri oblikovanju občinskih
               proračunov.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Če se strinjate, bi počasi zaključili razpravo pod to točko. Lahko zaključimo? Ni več
               dodatnih pripomb.</p>
               <p>Torej, predlagam da sekretar komisije o obravnavi pripravi osnutek poročila s
               priporočilom iz razprave, ki ga bo komisija sprejela na eni od naslednjih sej.
               Mislim, da o tem ni potrebno sklepati in lahko gremo na naslednjo točko. Hvala
               lepa.</p>
               <p>Tako zaključujem 1. točko dnevnega reda.</p>
               <p>In prehajamo na <title>2. TOČKO DNEVNEGA REDA - TO JE OBRAVNAVA REVIZIJSKEGA POROČILA
                  RAČUNSKEGA SODIŠČA REPUBLIKE SLOVENIJE O POSLOVANJU MESTNE OBČINE CELJE.</title>
               </p>
               <p>Tukaj je prisotna podžupanja mestne občine<gap n="..."/> <stage>/ Medsebojno pogovarjanje./</stage> Revizijsko
               poročilo z dnem 22. 6. 2012 je bilo objavljeno na spletni strani Državnega zbora s
               sklicem seje. Na sejo smo k tej točki vabili mestno občino Celje, prisotna je
               podžupanja Darja Turk. Tukaj so prisotni z Ministrstva za javno upravo vidim in
               Računsko sodišče. Pri temu poročilu gre za revizijo pravilnosti poslovanja za to jo
               bomo  obravnavali na tako
               imenovan klasičen način, to pomeni, da bodo najprej dobili besedo predstavniki
               računskega sodišča, ki bodo povedali svoje ugotovitve iz revizije, nato bomo dali
               besedo predstavniku Mestne občine Celje, ki bodo povedali kaj so storili, da se
               napake, ki so bile ugotovljene v reviziji ne bodo ponavljale, potem bodo pa dobili
               besedo članice in člani in pa še predstavnik ministrstva za pravosodje in javno
               upravo. Nato bomo prešli na razpravo članic in članov komisije.</p>
               <p>Besedo dajem predstavnikom računskega sodišča. Izvolite gospa, prosim.</p>
            </sp>
            <sp who="SDT6:PlaninšekMojca">

               <speaker>MOJCA PLANINŠEK:</speaker>

               <p>Najlepša hvala. Lep pozdrav, Mojca Planinšek, vrhovna državna revizorka na računskem
               sodišču.</p>
               <p>Računsko sodišče je revidiralo pravilnost poslovanja Mestne občine Celje v letu
               2010.</p>
               <p>Cilj revizije je bil izrek mnenja o pravilnosti poslovanja, o čemer je računsko
               sodišče izreklo negativno mnenje in sicer zaradi tega, ker občina v kar nekaj
               primerih ni poslovala v skladu s predpisi in naštela bi samo tiste
               najpomembnejše.</p>
               <p>In sicer realizacija na proračunskih postavkah je za 1,6 milijona presegla načrtovana
               sredstva, podobno so načrtovana sredstva presegle tudi neplačane in zapadle
               obveznosti konec leta in sicer v znesku 3,3 milijona evrov.</p>
               <p>Prav tako smo ugotovili nekatere nepravilnosti na področju ravnanja s stvarnim
               premoženjem in sicer odtujitev zemljišča v vrednosti 176 tisoč evrov, čeprav to
               zemljišče ni bilo ocenjeno.</p>
               <p>Potem nekatere nepravilnosti pri oddaji poslovnih prostorov. Recimo oddaja poslovnih
               prostorov z neposredno pogodbo, čeprav zato niso bili izpolnjeni pogoji. Ravno tako
               delno oprostitev najemnine oziroma brezplačna oddaja v najem.</p>
               <p>In pa ne ureditev zemljiško knjižnega stanja nepremičnine zaradi katerega se za eno
               izmed nepremičnin ni plačevala najemnina v daljšem časovnem obdobju.</p>
               <p>Ugotovili smo tudi nekatere nepravilnosti na področju javnega naročanja in sicer
               izvedbo petih postopkov v vrednosti približno pol milijona evrov z delitvijo javnega
               naročila zaradi izogiba postopku javnega naročanja. Potem sklenitev dodatkov v
               vrednosti 1,3 milijona z neustreznim postopkom. Sklenitev aneksov po zaključku del,
               se pravi sklenitev aneksov k pogodbam za nazaj. In pa plačilo del brez sklenitve
               pogodb, skratka pogodbene vrednosti, računi so presegli pogodbene vrednosti, občina
               pa ni poskrbela za ustrezno ureditev postopkov javnega naročanja.</p>
               <p>Ena izmed večjih nepravilnosti je bilo tudi preseganje dovoljene meje zadolžitve.
               Občina se je v letu 2010 zadolžila preko dovoljene meje 8% odplačila dolga in sicer
               zaradi tega, ker v preteklosti za enega izmed blagovnih kreditov ni pridobila
               soglasja ministrstva za finance in ob pridobitvi soglasja pač tega kredita tudi ni
               štela v svoj limit zadolževanja oziroma o pridobitvi soglasja ta kredit ni bil
               upoštevan.</p>
               <p>Kot že rečeno, zaradi vseh teh nepravilnosti je računsko sodišče občini izreklo
               negativno mnenje.</p>
               <p>Ker je občina do izdaje revizijskega poročila tiste nepravilnosti, ki jih je bilo
               mogoče odpravila oziroma sprejela ukrepe zato, da se te nepravilnosti v prihodnosti
               ne bi ponavljale s sprejetjem ustreznih pravilnikov odlokov in z okrepitvijo
               notranjega kontrolnega sistema, računsko sodišče od občine ni zahtevalo predložitve
               odzivnega poročila. Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Prosim gospo podžupanjo, gospo Darjo Turk, da nam razloži kako in kaj tečejo
               stvari. Hvala lepa.</p>
            </sp>
            <sp who="SDT6:TurkDarja">

               <speaker>DARJA TURK:</speaker>

               <p>Lep pozdrav vsem skupaj tudi z moje strani. Moje ime je Darja Turk, sem podžupanja
               Mestne občine Celje, imenovana preteklo letu tudi po priporočilih računskega
               sodišča.</p>
               <p>Poglejte, Mestna občina Celje se popolnoma strinjam, sprejema, čeprav v našo žalost,
               negativno mnenje, ki ga je izreklo računsko sodišče, želim pa v prvi vrsti nekako
               pohvaliti ali pa izreči izredno korektno sodelovanje predstavnikov računskega sodišča
                   z Mestno občino Celje in pa
               z vsemi s katerimi so tudi na mestnimi občini sodelovali.</p>
               <p>Res je, da so bile ugotovljene in tudi sedaj izpostavljene te večje nepravilnosti, ki
               so bile ugotovljene v samem poslovanju in zato na nek način so tudi kot bile
               opozorilo in so opozorilo pri našem sedanjem poslovanju, ker nekaj zaradi same,
               rečemo kompleksne, zapletene ali kakršnekoli zakonodaje, se je pokazala
               pomanjkljivost dejansko v sami izvedbi postopkov, tu predvsem mislim javno naročanje
               in pa tudi kar se tiče pretirane oziroma prevelike zadolženosti, ki je bila očitana,
               kajti blagovni kredit, ki je bil označen kot kredit, na mestni občini namreč ni
               smatrala. Šlo je za neko obročno plačevanje ene poslovne stavbe in kot mestna občina
               torej ni to smatrala kot blagovni kredit, zato tudi ni zaprosila ministrstva za
               soglasje.</p>
               <p>Med večjimi nepravilnostmi se je očitalo nepravočasno plačevanje obveznosti oziroma
               da mestna občina ni upoštevala zakonskih plačilnih rokov v letih predvsem 2007 in
               2008.</p>
               <p>To sem želela posebej poudariti in se navezati na prejšnje oziroma uvodno
               razmišljanje predsednika računskega sodišča. Zakaj? V teh letih je Mestna občina
               Celje, kot nosilka projekta CERO to je center za ravnanje z odpadki, intenzivno bila
               v izredno investicijskem obdobju, kjer so zamujala plačila tako s strani države in pa
               s strani občin, kajti 24 občin je udeleženih v tem projektu, vse račune pa je zaradi
               obveznosti naprej do EU-ja bilo potrebno poravnati na rok. In zato takrat smo se
               dejansko na občini soočali z hudimi likvidnostnimi težavami kar se je dejansko potem
               tudi odražalo v nepravočasnem plačilu vseh naših obveznosti, ki smo jih imeli.</p>
               <p>Kot je že bilo izpostavljeno, se mi zdi izredno pomembno dejstvo, da vse kar je bilo
               možno, smo v času revizije in potem v letih 2011, 2012 odpravili z res sprejetjem
               ustreznih pravilnikov, s sprejetjem ustreznih odlokov, vzpostavitvijo večjih ali pa
               dodatnih tako nadzornih kontrol, kot tudi kontrol poslovanja posameznih služb, zato
               se nam tudi zdi zelo pomembno oziroma nam nekako v potrditev, da smo na pravi poti,
               da nam ni bilo treba pripravljati odzivnega poročila.</p>
               <p>Toliko zaenkrat, če bo še kakšno vprašanje pa odgovorim. Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa. Javna uprava, ima kakšen? Izvolite.</p>
            </sp>
            <sp who="SDT6:VratanarNevenka">

               <speaker>NEVENKA VRATANAR:</speaker>

               <p>Hvala za besedo. Ministrstvo kot tako na konkretne ugotovljene nepravilnosti tako ali
               tako nima vpliva oziroma se s temi nepravilnostmi ne ukvarja, lahko pa ob tem samo
               povem, da načrtujemo oziroma pripravljamo nek program kontrolno inštruktažnih
               nadzorov občinskih predpisov in v sklopu teh bomo pozvali tudi občine, da nam bojo ob
               teh obiskih izpostavili svoje težave, svoje predloge, ki nam bodo potem pomembno
               vodilo tako pri spremembi mogoče zakonov o lokalni samoupravi oziroma zakonu o
               financiranju občin, kot tudi pri pripravi strategije razvoja lokalne samouprave.
               Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa. Začenjamo razpravo članic in članov komisije. Želi kdo razpravljati?
               Predsednica, neverjetno, hvala.</p>
            </sp>
            <sp who="SDT6:BratušekAlenka">

               <speaker>MAG. ALENKA BRATUŠEK (PS PS):</speaker>

               <p>Najlepša hvala. Če sem prav razumela, ste rekla, da več ali manj so priporočila, ki
               so dana, nekako upoštevana.</p>
               <p>To sprašujem zato, ker smo mi na nek način imeli pripravljen sklep, da nam v roku
               dveh mesecev posredujete oziroma poveste kaj ste naredili.</p>
               <p>Se pravi vse kar je v teh priporočilih, sicer tri točke, je rešeno. Lahko tako
               razumemo. To je seveda <gap n="..."/><stage>/glas iz dvorane/</stage><gap n="..."/> Tako, več kot dobro, če to drži.</p>
               <p>Po moji oceni odzivnega poročila marsikdaj računsko sodišče ne zahteva, ker se kakšna
               stvar za nazaj tudi ne da več popraviti. Je bila napaka storjena, ki se je pa ne da
               popraviti, upam pa, da se to kar je tukaj notri  ugotovljeno, kar nekaj je nepravilnosti, kot ste
               rekla, jih v naslednji reviziji več ne bomo zaznali. Tako da ni bilo vprašanje, bolj
               ugotovitev. Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa. Če je taka situacija, potem mislim, da ni več razprave.</p>
               <p>Predlagam, da sprejemamo naslednji sklep.</p>
               <p>Komisija za nadzor javnih financ poziva Mestno občino Celje, da v roku dveh mesecev,
               lahko še prej, poroča komisiji in računskemu sodišču Republike Slovenije kako je
               upoštevala priporočila, se pravi to kar ste povedala, boste v papirni obliki poslali
               naši komisiji in računskemu sodišču. Ta sklep dajem na glasovanje. Glasujemo prosim.
               Zaključujem glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, se je sklep sprejet.</p>
               <p>Sem rekel, nov član, da soglasno sprejemamo naše sklepe. Hvala. Veste, včasih je<gap n="..."/>
               Dobro.</p>
               <p>Hvala lepa gospa podžupanja.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - REVIZIJSKO POROČILO Z DNE 9. AVGUSTA LETA
                  2012 KI JE BILO PRIJAVLJENO NA SPLETNI STRANI DRŽAVNEGA ZBORA.</title>
               </p>
               <p>Na sejo smo vabili občino Bloke, to je najbolj hladna občina, upam, gospod župan, da
               ste vse probleme zamrznili in pustili doma. Tukaj je župan Blok, gospod Jože Doles,
               lepo pozdravljeni, ostali pa ostajamo v isti sestavi.</p>
               <p>Tudi to točko bomo obravnavali na tako imenovan klasičen način. Najprej bodo dobili
               besedo predstavniki računskega sodišča, ki bodo povedali svoje ugotovitve iz
               revizije. Nato bom dal besedo predstavnikom gospodu županu občine Blok, ki bo povedal
               kaj so storili, da se napake, ki so bile ugotovljene v reviziji, ne bodo ponavljali.
               Potem bodo dobili besedo, če bodo želeli, še predstavniki ministrstva za pravosodje
               in javno upravo, nato bomo pa začeli z razpravo.</p>
               <p>Besedo dajem predstavnikom računskega sodišča. Izvolite.</p>
            </sp>
            <sp who="SDT6:PlaninšekMojca">

               <speaker>MOJCA PLANINŠEK:</speaker>

               <p>Hvala. Ravno tako v primeru Blok je računsko sodišče revidiralo pravilnost poslovanja
               v letu 2010, samo da v tem primeru pravilnost dela poslovanja. Ravno tako je bil cilj
               izrek mnenja o pravilnosti poslovanja in računsko sodišče je občini za del poslovanja
               v letu 2010 izreklo negativno mnenje.</p>
               <p>Razlogov za to je ravno tako več ampak izpostavila bi samo tiste najbolj
               pomembne.</p>
               <p>Pri plačevanju obveznosti iz proračuna je občina prekoračevala plačilne roke. Potem
               prevzela je zopet več obveznosti, kot je bilo načrtovanih sredstev v proračunu, s
               čimer je kršila zakon o javnih financah.</p>
               <p>Kršila je tudi zakon o javnem naročanju zaradi oddaje gradbenih del po neustreznem
               postopku.</p>
               <p>Ni pridobivala bančnih garancij, ki jih je oziroma bančno garancijo je pridobila
               prepozno in pa pogodbo o izvedbi investicije je sklenila z gospodarsko družbo v
               kateri je imel župan lastniški delež, kar je v neskladju z zakonom o integriteti in
               preprečevanju korupcije.</p>
               <p>To so bile tiste glavne nepravilnosti, ki so botrovale k izreku negativnega
               mnenja.</p>
               <p>Ravno tako je občina v času do izdaje poročila tiste nepravilnosti, za katere je bilo
               možno, popravila oziroma sprejela ukrepe, da se te nepravilnosti v prihodnje nebi
               ponavljale, zato je računsko sodišče ocenilo, da odzivno poročilo ni potrebno.
               Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa. Gospod župan, dajem vam besedo.</p>
            </sp>
            <sp who="SDT6:DolesJože">

               <speaker>JOŽE DOLES:</speaker>

               <p> Lep pozdrav tudi v mojem imenu, komisiji in vsem ostalim prisotnim.</p>
               <p>Tudi iz naše strani bi se najprej zahvalili računskemu sodišču za korektno
               sodelovanje. Mislim, da smo stvari že v fazi potem razčiščevanja tega zapisnika več
               ali manj te težave odpravili, kakor je bilo seveda možno. Mogoče bi dal samo še nekaj pojasnil in sicer, kar se
               tiče prekoračitev plačil, kot je bila izpostavljena težava, moram reči, da je šlo v
               našem primeru za prehitro plačilo, ne pa za prepozno, mogoče je to ena svetla točka,
               čeprav najbrž se seveda v tem primeru nismo držali zakonodaje, bi pa ob tej
               priložnosti mogoče dal pojasnilo, da je do nedavnega vsa plačila izvajala finančna
               služba, brez da bi za to imel natančen nadzor tudi odgovorna oseba, kot je župan.
               Pred nekaj meseci je bil uveden ta dodaten pogoj, da vsako plačilo odobri župan, kar
               se mi zdi pozitivno, da se take stvari ne bi v bodoče ponavljanje, ker če gre za
               prehitro plačilo je ravno tako v neskladju z zakonodajo.</p>
               <p>Potem kar se tiče napake, ki je bila ugotovljena glede višine investicije, res je, da
               bila investicija nekaj malega prekoračena kot je bil sprejeti proračun, vendar žal je
               prišlo tudi v tem primeru, da na koncu leta smo to spregledali in zadeva ni šla v
               rebalans, da bi se tista postavka spremenila, je pa res, da je šlo za investicijo na
               področju izgradnje cestne infrastrukture, da so bila plačila tik pred koncem leta in
               da se nam je zdel v tistem momentu rebalans skoraj bi rekel nesmiseln, ampak ker je
               bilo sicer na postavki cestne infrastrukture dovolj denarja, seveda na konkretno tej
               postavki pa žal ni bilo dovolj sredstev planiranih, in je v tem smislu prišlo do
               prekoračitve. Seveda tudi na osnovi tega pregleda in Računskega sodišča, smo stvari
               zaostrili in vse, kar, praktično te postavke v proračunu, jih zdaj izvajamo na ta
               način, da se bodisi naredi rebalans ali pa se naredi prerazporeditev znotraj postavk,
               kar zakon tudi omogoča, tako da je ta pripomba upoštevana in jo bomo seveda v bodoče
               striktno izvajali.</p>
               <p>Res je bilo tudi ugotovljeno, da je bila pri eni investiciji garancija prepozno
               pridobljena, naj pa v zagovor povem, da je seveda ta garancija, kljub temu časovno
               gledano bo veljala ravno tako za isto obdobje, kot sicer, če bi bila izdana
               pravočasno. Skratka, bila je pridobljena, vendar z rahlo zamudo.</p>
               <p>Potem je bilo še ugotovljeno na osnovi tega pregleda tudi, da je bil postopek izbora
               izvajalca naj bi bil izveden po manj strogem principu, seveda v tem primeru je šlo za
               investicijo, zopet mislim, da v cestno infrastrukturo, šlo je za investicijo, ki je
               se financirala po 23. členu Zakona o lokalni samoupravi in pač ocena investicije, ko
               smo začeli s postopkom je bila pod 80 tisoč, kar pomeni, da smo postopek lahko začeli
               z zbiranjem ponudb. V fazi zbiranja ponudb, pa se je izkazalo, da je bila investicija
               rahlo nad temi zneski, če bi v tistem trenutku to investicijo ustavili in šli v izbor
               po novem postopku, bi zamudili vse roke in v tistem proračunskem letu ne bi mogli
               izkoristiti sredstev po 23. členu, kar bi bil seveda za občino velik izpad in se
               seveda za tak korak nismo odločili. </p>
               <p>Potem bi bil izpostavljen še tudi postopek, da je občina oziroma, da je odgovorna
               oseba sprejela oziroma podpisala pogodbo za izvedbo investicije s podjetjem, v
               katerem je imel župan lastninski delež, naj v zagovor povem, da je šlo za
               investicijo, ki smo jo oddajali po dvofaznem postopku in sicer je bil postopek začet
               že februarja in da je bilo potem 22. 4. že podpisan okvirni sporazum. Seveda druga
               faza postopka pa je bila začeta v juniju, ko je stopil v veljavo nov zakon o
               lastninskih deležih, ki jih ima lahko funkcionar, seveda v tistem trenutku
                  praktično je bilo več
               momentov, da občina takrat, mi smo sicer preverili na portalu, ali je podjetje, s
               katerim občina ne sme poslovati, ali je to podjetje navedeno na tem spisku, takrat v
               tistem momentu te spremembe teh podjetij, na spisku tega podjetja ni bilo, tako da v
               tistem momentu nismo vedeli za spremembo zakonodaje, to je mogoče, v zagovor bi lahko
               povedal to, da kot je bilo že pri 1. točki razprave ugotovljeno, da sicer imajo
               majhne občine na nekih segmentih seveda lahko tudi velike prednosti, je pa dejstvo,
               da so kadrovsko podhranjene in da nimamo vedno na razpolago vseh informacij, jaz žal
               nimam upravne službe, ki bi sproti sledila vsem zakonskim spremembam in žal se je v
               tistem momentu zgodilo to, da v tistem momentu, ko smo podpisali pogodbo, drugo fazo
               tega postopka, mi informacije o tem, da je bil spremenjen zakon, nismo imeli. Ko smo
               to spremembo zakona zaznali, informirani smo bili šele v mesecu avgustu s strani
               združenja in pa skupnosti občin, smo nemudoma reagirali in stvar uredili. Lahko
               rečem, da se v tistem momentu prodal lastninski delež v tem podjetju, ko smo zaznali
               ta problem.</p>
               <p>Tako, da lahko povem, da vse kar je občina zaznala, vse pripombe, ki jih je Računsko
               sodišče zaznalo, smo v roku odpravili, seveda, tisto pa ne moreš za nazaj
               spreminjati, bomo pa pač upoštevali pri nadaljnjem poslovanju.</p>
               <p>Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa, gospod župan.</p>
               <p>Gospa Vratanar, želite? Ne.</p>
               <p>No, kot je danes že drugič bilo rečeno, da je korektno sodelovanje z Računskim
               sodiščem, tudi sam imam take izkušnje in vedno se bojimo neke inšpekcije, potem smo
               pa zadovoljni, ker nas opozori na napake in pripomore k temu, da ne zlezemo v večje
               težave, kot bi lahko sicer. No, odzivnega poročila pri vas ni bilo potrebno
               pripraviti, se pravi smo lahko zadovoljni z ukrepi. Vseeno odpiram razpravo članic in
               članov komisije, če želi kdo razpravljati. Ne, zaključujem razpravo. Predlagam, da,
               ali pa želi kdo od Računskega sodišča, gospa, ne, hvala.</p>
               <p>Predlagam, da sprejmemo naslednji sklep. Komisija za nadzor javnih financ poziva
               Občino Bloke, da v roku dveh mesecev poroča komisiji o tem, kar ste danes tukaj
               podal, ustno tudi Računskemu sodišču Republike Slovenije, kako je upoštevala
               priporočila, ki jih je v revizijskem poročilu z dne 9. 8. 2012 podalo Računsko
               sodišče. Glasujemo o tem sklepu.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Hvala lepa. Hvala lepa tudi gospod župan, za vašo prisotnost, lahko ostanete, ni
               nobenega problema. Zaključujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA - REVIZIJSKO POROČILO RAČUNSKEGA SODIŠČA
                  REPUBLIKE SLOVENIJE O POSLOVANJU OBČINE RADOVLJICA.</title> Tu ni nobenega
               prisotnega, zunaj tudi ne, počakamo minutko, če mogoče zunaj čakajo. Ne, poglejte,
               brez prisotnosti predstavnikov občine ne moremo razpravljati o tej točki dnevnega
               reda in jo bomo preložili na eno od naslednjih sej in povprašali, kaj je razlog, da
               se te seje nihče ni udeležil.</p>
               <p>Zato pričenjamo s <title>5. TOČKO DNEVNEGA REDA - OBRAVNAVA REVIZIJSKEGA POROČILA
                  RAČUNSKEGA SODIŠČA REPUBLIKE SLOVENIJE O POSLOVANJU OBČINE KOČEVJE.</title>
               Dobrodošel župan, gospod Vladimir Prebilič, jaz mislim, tudi direktorico imate tukaj,
               ampak trenutno je ni.</p>
               <p>Revizijsko poročilo z dne 21. 12. 2012 je bilo objavljeno na spletni strani  Državnega zbora, na sejo so k tej
               točki bili vabljeni Občina Kočevje, kot sem rekel prisotne gospod župan z
               direktorico, Ministrstvo za pravosodje, gospa je tukaj, Računsko sodišče, prisotni
               tu. Tudi to točko bomo obravnavali na tako imenovani klasičen način, najprej bodo
               dobili besedo predstavniki Računskega sodišča, ki bodo povedali svoje ugotovitve iz
               revizije, nato bom dal besedo predstavnikom Občine Kočevje, ki bodo povedali, kaj so
               storili, da se napake, ki so bile ugotovljene v reviziji ne bodo ponavljale, potem
               bodo dobili besedo, če bodo seveda želeli, še predstavniki Ministrstva za pravosodje
               in javno upravo, nato bomo prešli na razpravo članov in članic komisije.</p>
               <p>Besedo dajem predstavnici Računskega sodišča, izvolite.</p>
            </sp>
            <sp who="SDT6:PlaninšekMojca">

               <speaker>MOJCA PLANINŠEK:</speaker>

               <p>Hvala.</p>
               <p>Tudi revizija poslovanja pravilnosti Občine Kočevje je bila opravljena za leto 2010.
               Cilj je bil izrek mnenja o pravilnosti poslovanja in Računsko sodišče je o
               pravilnosti poslovanja izreklo negativno mnenje in sicer iz naslednjih razlogov.
               Občina je kršila določila glede prevzemanja obveznosti, poleg tega so bila tudi
               določena sredstva prerazporejena v neskladju z odloku o proračunu Občine Kočevje,
               potem narejenih je bilo nekaj nepravilnosti pri ravnanju s premoženjem, potem občina
               ni sprejela odlokov, ki bi podrobneje uredili način opravljanja rednega vzdrževanja
               cest in pa upravljanja storitev tekočega vzdrževanja zelenic parkov in drugih javnih
               površin, zaradi česar so nastale potem tudi nekatere nepravilnosti na področju javnih
               služb in občina je sklenila tudi dve pogodbi, <q>"in-house"</q> pogodbi, tako imenovani, za
               katere je Računsko sodišče ocenilo, da za sklenitev takih pogodb niso bili izpolnjeni
               pogoji.</p>
               <p>Poleg tega so bile neke nepravilnosti ugotovljene tudi pri pridobivanju finančnih
               zavarovanj in sicer v sedmih primerih občina ni pridobila ustreznih finančnih
               zavarovanj, ali pa jih je pridobila v prenizkem znesku ali s prekratkim rokom
               veljavnosti.</p>
               <p>To so tiste glavne nepravilnosti, ki so botrovale izreku negativnega mnenja, ravno
               tako kot pri ostalih občinah, je tudi Občina Kočevje se potrudila, da je v času do
               izdaje poročila sprejela tiste ukrepe, kjer je bilo možno nepravilnosti popraviti
               oziroma sprejela ukrepe, da se te nepravilnosti ne bodo nadaljevale v prihodnje, zato
               smo ocenili, da odzivno poročilo ni potrebno.</p>
               <p>Hvala.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p> Hvala lepa.</p>
               <p>Dajem besedo gospodu županu ali pa direktorici. Izvolite, gospod župan.</p>
            </sp>
            <sp who="SDT6:PrebiličVladimir">

               <speaker>DR. VLADIMIR PREBILIČ:</speaker>

               <p> Najlepša hvala, najprej za povabilo in lep pozdrav seveda s Kočevske.</p>
               <p>Tudi, enako kot moji predhodniki, lahko ugotovim, da je sodelovanje z Računskim
               sodiščem potekalo skrajno korektno in kot je bilo že pred mano povedano, smo mnogo
               teh ukrepov, ki so bili nekako priporočeni, poskušali udejanjiti, nekatere bomo pa v
               najkrajšem možnem času.</p>
               <p>Uvodoma mogoče samo dve besede, in sicer, ne vem, kako je pri ostalih občinah, ampak
               glede na to, da poznam kolege, v našem primeru gre za malo drugačno situacijo in
               sicer, na volitvah 2010, se pravi 24. oktobra je prišlo do zamenjave na položaju
               župana, tako da pomemben del teh nepravilnosti, ki so bile do zdaj izpostavljene, sem
               nekako podedoval, jaz sem osebno funkcijo prevzel 8. novembra, revidirano obdobje je
               bilo pa 2010, se pravi praktično sem prišel na funkcijo, ko se je to revidirano
               obdobje zaključilo.</p>
               <p>Drži, področja, ki so bila izpostavljena, so naslednja, bi mogoče samo na kratko
               pojasnili. Kar se tiče nepravilnega prerazporejanja proračunskih sredstev, kaj ni
               drugega, kakor priznati dejstva, mi smo te stvari odpravili in od zdaj naprej teh
               nepravilnosti več ni, mislim, da tudi teh nepravilnosti tako veliko ni bilo, ne glede
               na to, ne gre za to, kakšna količina sredstev je nepravilno razporejenih, ampak
               dejstvo kot takšno.</p>
               <p>Kar se tiče nepravilnega razpolaganja s stvarnim premoženjem Občine Kočevje, resnično
               so bila nekatera zemljišča prodana brez tega, da bi bila predhodno uvrščena v načrt
               razvojnih programov, ter stvari smo zdaj odpravili, tako da tukaj nekih zadreg  v tej smeri več nimamo pri
               nas.</p>
               <p>Kar se tiče napak pri izvajanju investicij in pri pridobivanju garancij, tudi tukaj
               moramo poznati, moram pa poudariti, da smo dali tudi že interna navodila vsem v
               občinski upravi, da so zelo natančni pri tem, kako pridobivajo te bančne garancije.
               Nekaj teh nepravilnosti smo celo uspeli popraviti z naknadnimi pogajanji in dogovori
               izvajalci del. Določenih seveda ne, ker v nekaterih primerih je prišlo do tega, da so
               ti izvajalci del v gospodarski kriz v kakršni smo enostavno ugasnili. Tako, da je
               stvar nepovratna v tem smislu. Ampak kot rečeno, mi smo opravili posvet tudi z
               zaposlenimi in zadevo razčistili. Nekaj težav je bilo tudi pri najemanju prostorov.
               Moram poudariti, da smo tudi tukaj bili zelo natančni, ponovno ovrednotili te
               prostore, izpostavili oziroma vzpostavili večji red pri tem s kom, na kakšen način se
               sklepajo pogodbe. Vsi veste, včasih so bile pogodbe sklenjene za nedoločen čas. Mi
               smo te zadeve popravili. Tukaj sledimo tem navodilom, se pravi sklepamo nove pogodbe
               z vsemi izvajalci, usklajujemo najemnine, ker tudi tukaj je res, niso bile te
               najemnine korektno zaračunane, ali so umanjkale. Res sicer je, da nekaj teh je tudi
               zastaralo, ampak vse tisto, kar ni zastaralo smo sprožili ustrezne postopke in bomo
               poskušali ta denar oziroma ta sredstva iztirjati po sodni poti, tako da bo pač
               zadoščeno tako, kot mora biti.</p>
               <p>Kar se tiče <q>"in house"</q> pogodb moram poudariti, da je Komunala Kočevje res <q>"unicum"</q>
               ali pa <q>"sui generis"</q> v našem prostoru. Samo ta komunala namreč je, v celi državi
               Sloveniji, je v solastništvu z državo in ni v celotni lasti občine Kočevje, kr je
               nekako praksa oziroma gre za javno-zasebno partnerstvo. V tem primeru gre za
               partnerstvo med državo in občino, in sicer pred leti, mislim da 2006, je bila
               podpisana nova družbena pogodba in je v lastniško strukturo komunale vstopila država
               skozi izgradnje sistema daljinskega ogrevanja. Namreč, takrat so bila na razpolago
               sredstva za izboljšanje energetske preskrbe določenih občin. In občina Kočevje se je
               skupaj z državo dogovorila, da se pač ta investicija izvede tudi s pomočjo državnih
               sredstev. V zameno za to pa je potem postala država solastnik podjetja. Jaz osebno
               sicer menim, to je moje osebno mnenje, ki sicer ni osamljeno, da ni bilo takrat modro
               ravnati, da je država preko ene dejavnosti postala solastnik vseh dejavnosti in
               celega podjetja. In seveda sedaj imamo težave po vseh ostalih dejavnostih. Državo
               seveda zanima samo podjetje iz tega naslova energetike, ki je dobičkonosno, vsi
               ostali problemi in bremena pa odpadejo na lokalno skupnost in jih rešujemo oziroma
               jih težko rešujemo, ker ta trenutek tudi nimamo sogovornika na drugi strani, kjer je
               lastništvo države. Zakaj to pojasnjujem? Zaradi tega, ker ne bi bilo problema <q>"in
               house"</q> pogodb, če bi seveda občina Kočevje imela lastništvo oziroma bi imela možnost
               vodenja in vplivanja na vodenje tega podjetja. Tega pa nima od tega trenutka dalje,
               ko se je podpisala ta <q>"in house"</q> pogodba. Namreč, v nadzornem svetu tega podjetja,
               seveda, imamo samo tri predstavnike, država dve, zaposleni tri, kar pomeni, da v
               bistvu mi ne moremo neposredno vplivati na poslovne odločitve tega podjetja. Tukaj
               seveda ta kritika, ki jo je računsko sodišče dalo na mestu, zaradi tega smo nemudoma,
               takoj ko je bilo to tudi ugotovljeno prekinili poslovanje s Komunalo Kočevje na
               način, kot je bilo do sedaj izpostavljeno, se pravi, da bi podpisali <q>"in house"</q>
               pogodbe. Tako, da s tem podjetjem poslujemo tako, kot z vsemi ostalimi podjetji
               oziroma to podjetje mora iti na razpise, tekmovati z ostalimi in si pridobiti
               sredstva, tako kot velja za vse ostale. Za pojasnitev zakaj je do tega prišlo.</p>
               <p>Kar pa se tiče neusklajenosti odlokov drži, ni kaj dodati. Mi smo imeli sprejetih
               mnogo pravnih podlag, vzdrževanje zelenic, ki je bilo izpostavljeno, cest in podobno.
               Vse te odloke sedaj sprejemamo. Upam, da bomo nekaj njih sprejeli že v kratkem, eden
               mislim, da je celo na naslednji seji. Te stvari se bodo poštimale in seveda zadostilo
               se bo, da bo pravna podlaga za porabo javnega denarja oziroma javnih sredstev
               vzpostavljena. Seveda če me bo pa kdo vprašal zakaj to ni bilo prej, seveda, pa
               morate razumeti, da te stvari težko pojasnjujem, ker, kot rečeno, od 8. novembra 2010
               sem na funkciji in ne morem pojasniti nekaterih  odločitev ali pomanjkljivosti teh odločitev od prej. Toliko
               zaenkrat.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Hvala lepa. Ministrstvo za pravosodje, da bi se rešili komunale, jim olajšali
               življenje<gap n="..."/></p>
            </sp>
            <sp who="SDT6:VratanarNevenka">

               <speaker>NEVENKA VRATANAR:</speaker>

               <p>Žal to ni v naši pristojnosti, je to v pristojnosti države, tako da dialog bo še
               potreben.</p>
            </sp>
            <sp who="SDT6:BrulcMirko">

               <speaker>PODPREDSEDNIK MIRKO BRULC:</speaker>

               <p>Računsko sodišče želite? Ne. Potem odpiram razpravo. Če se strinjate zaključujem
               razpravo. Predlagam, da sprejmemo naslednji sklep: Komisija za nadzor javnih financ
               poziva občino Kočevje, da v roku treh mesecev, ker je nekaj več težav, kot pri
               prejšnji obravnavi, da v roku treh mesecev poroča komisiji, Računskemu sodišču
               Republike Slovenije, kako je upoštevala priporočila, ki jih v revizijskem poročilu z
               dne 21. 12. 2012 podalo Računsko sodišče. Želi kdo razpravljati o predlaganem sklepu?
               Če ne, predlagam, da glasujemo.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem 5. točko dnevnega reda in 22. sejo komisije. Hvala za vašo
               prisotnost. <stage type="time">Seja je bila končana 7. februarja 2013 ob 10.50.</stage>
               </p>
            </sp>
         </div>
      </body>
   </text>
</TEI>
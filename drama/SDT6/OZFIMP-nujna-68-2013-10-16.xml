<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-68-2013-10-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">7829F1F0109CBFB1C1257D1F005A7C9A</idno>
               <idno type="custom" subtype="day">108A9BD81324EC66C1257C0F0036E191</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=108A9BD81324EC66C1257C0F0036E191</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-68-2013-10-16.OZFIMP" n="68">
               <name>nujna seja</name>
               <date when="2013-10-16"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-68-2013-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-68-2013-10-16.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">68. nujna seja</stage>
            <stage type="date">(16. oktober 2013)</stage>
            <stage type="chairman">Sejo je vodil Bojan Starman, predsednik Odbora za finance in monetarno
            politiko.</stage>
            <stage type="time">Seja se je pričela ob 19.01. </stage>


            <sp xml:id="SDT6-OZFIMP-nujna-68-2013-10-16.sp1">

               <speaker>PREDSEDNIK BOJAN STARMAN:</speaker>

               <p> Lep pozdrav vsem skupaj.</p>
               <p>Pričenjam 68. nujno sejo Odbora za finance in monetarno politiko. Vse skupaj še
               enkrat prav lepo pozdravljam. Ob enem se opravičujem, pač ni bilo možno dobiti bolj
               pametnega termina, kot je tale ob sedmih zvečer.</p>
               <p>Opravičil se je gospod Roberto Battelli. Namesto Marka Pavlišiča je tukaj gospa
               Katarina Hočevar ter namesto Romane Tomc Janja Napast.</p>
               <p>S sklicem seje ste prejeli tudi naslednji dnevni red: To je predlog zakona o
               spremembah in dopolnitvah zakona o dohodnini, druga obravnava.</p>
               <p>Ker v poslovniškem roku nisem prejel predlogov za spremembo je določen tak, kot ste
               ga prejeli s sklicem.</p>
               <p>Prehajamo na <title>1. TOČKO DNEVNEGA REDA - TO JE PREDLOG ZAKONA O SPREMEMBAH IN
                  DOPOLNITVAH ZAKONA O DOHODNINI, DRUGA OBRAVNAVA</title>. Predlog zakona je Državnemu
               zboru, 29. avgusta 2013 predložila vlada.</p>
               <p>Državni zbor je na 17. seji, dne 24. septembra 2013 sklenil, da je predlog zakona
               primeren za nadaljnjo obravnavo.</p>
               <p>Točka je uvrščena na dnevni red današnje nujne seje na podlagi zahteve koalicijskih
               poslanskih skupin z dne 8. oktobra 2013.</p>
               <p>K obravnavi te točke so vabljeni predstavnice in predstavniki ministrstva za finance,
               jih lepo pozdravljam, ter Zakonodajno-pravne službe, tudi pozdravljam.</p>
               <p>Prejeto je dodatno gradivo k predlogu zakona in to je mnenje Zakonodajno-pravne
               službe z dne 8. oktobra 2013. Pregled amandmajev, ki ste jih dobili na klop. Upam, da
               jih imamo vsi. Dopis društva za družini naklonjeno družbo z dne 16. oktobra 2013.
               Dopis zveze svobodnih sindikatov z dne 16. oktobra 2013. Gradivo ministrstva za
               finance, indeksacija. To je bilo zaželeno in ste prejeli na klop.</p>
               <p>Rok za vložitev amandmajev je tekel do začetka obravnave predloga zakona in je sedaj
               zaključen. <stage type="mag">(nadaljevanje)</stage> Pričenjam drugo
               obravnavo predloga zakona. Najprej dajem besedo predstavniku predlagatelja za sklic
               nujne seje. Želi besedo? Predstavnik predlagatelja zahteve za sklic nujne seje? Ni
               treba. Ne želi. Želi besedo predstavnik vlade in dodatno obrazložiti predložen
               predlog sprememb. Izvolite gospa Vraničar.</p>
            </sp>
            <sp xml:id="SDT6-OZFIMP-nujna-68-2013-10-16.sp2">

               <speaker>MAG. MATEJA VRANIČAR:</speaker>

               <p>Hvala lepa gospod predsednik. Glede na to, da je bila opravljena prva obravnava tega
               predloga zakona in da so bile poglavitne rešitve že predstavljene, predlagam, da ne
               podajam dodatne uvodne obrazložitve. Samo pojasnilo.</p>
               <p>Gradivo, ki vam je bilo danes razdeljeno na mizo in je gradivo s strani ministrstva
               za finance. Gre za realizacijo zahteve, ki je bila podana tekom prve obravnave
               predloga zakona in danes smo poslali te izračune. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp3">

               <speaker>PREDSEDNIK BOJAN STARMAN:</speaker>

               <p> Hvala lepa. Želi besedo predstavnica Zakonodajno-pravne službe. Izvolite gospa
               Andreja Kurent.</p>
            </sp>
            <sp xml:id="SDT6-OZFIMP-nujna-68-2013-10-16.sp4">

               <speaker>ANDREJA KURENT:</speaker>

               <p>Hvala. Na kratko bi povzela naše mnenje, ki smo ga pripravili skladno s poslovnikom,
               ki določa naše naloge.</p>
               <p>Pripombe smo imeli k 9. in 10. členu, kjer smo opozorili, da se tak prenos ko
               materialni del, se pravi olajšave in osnove določa zakon o dohodnini, usklajevanje,
               to se pravi materialno posledico pa drug zakona, zakon o izvrševanju proračuna, da to
               ne doprinese k preglednosti pravnega reda.</p>
               <p>Nadalje smo opozorili, da sintagma, upoštevanje ekonomske politike vlade, kar se
               navaja, kot element za korekcijo, po našem mnenju, ni dovolj določen in je za to
               zakonsko neprimeren.</p>
               <p>Opozorili smo tudi, da morata biti oba zakona, se pravi zakon o dohodnini in zakon o
               izvrševanju proračuna usklajena, zlasti to velja zato, ker glede na to, da predložen
               predlog zakona o izvrševanju proračunov ne vsebuje določbe, ki bi kakorkoli omenjala
               usklajevanje po zakonu o dohodnini, se sklepa, da bo taka določba vnesena v ZIPRS
               vsako leto sproti.</p>
               <p>Potem smo glede 12. člena opozorili na, po našem mnenju, manj primerno uporabo besede
               lahko in potem pri končni določbi, da gre po našem mnenju sicer za retro aktivno
               veljavo nekaterih določb tega zakona, ker ni posega v pridobljene pravice, se zahteva
               le izkazovanje javne koristi, da je s tem zadoščeno ustavnemu pogoju, ki dopušča
               retro aktivno veljavo zakona. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp5">

               <speaker>PREDSEDNIK BOJAN STARMAN:</speaker>

               <p> Hvala lepa. Prehajamo na razpravo in odločanje o členih in o vloženih
               amandmajih.</p>
               <p>Odboru predlagam, da po končani razpravi v skladu s prvim odstavkom, 128. člena
               poslovnika, glasuje o vseh členih predloga zakona skupaj.</p>
               <p>Ali kdo temu nasprotuje? Če ne, prehajamo na obravnavo in v razpravo dajem 1. člen in
               amandma poslanskih skupin SLS k 1. členu. Prvi se je javil k besedi gospod Šircelj.
               Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp6">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Spoštovani predsednik, spoštovana državna sekretarka s sodelavkama.
               Spoštovani kolegi in kolegice.</p>
               <p>Bistvena rešitev v tem zakonu je oziroma predlog vlade Alenke Bratušek je, da se
               ukine usklajevanje lestvice dohodnine in olajšav z življenjskimi stroški.</p>
               <p>Kaj to dejansko pomeni? To dejansko pomeni, da bodo davčni zavezanci prehajali vedno
               v višjo obdavčitev in vedno v višjo davčno stopnjo. To dejansko pomeni, da bodo na
               koncu, če gledamo neko zaporedje let, vsi davčni zavezanci obdavčeni po najvišji
               stopnji.</p>
               <p>Dejansko se tukaj postavlja vprašanje, seveda zakonske podlage ostajajo, kdo daje tej
               vladi, kdo daje Alenki Bratušek, kdo daje ministru za finance, kdo daje ministrstvu
               za finance, danes ga predstavlja državna sekretarka, moralno pravico, da obdavči
               najnižje plače z 20 evrov na leto in da obdavči družine z dvema otrokoma, ki imata
               povprečno plačo, s približno <stage type="mag">(nadaljevanje)</stage>
               330 evri. Kdo daje to moralno pravico, da ta vlada lahko jemlje državljanom in
               državljankam ta denar, dobesedno iz žepa?</p>
               <p>Tukaj so lahko cinični nasmehi, gospa državna sekretarka, vendar tukaj gre za
               vprašanje denarja, za vprašanje tega, da se jemlje ob tem ko se na drugi strani ne
               naredi nič na drugih področjih. Kaj je ta vlada naredila, poleg tega, da je povišala
               davek na dodano vrednost, s čimer je seveda najbolj relativno obdavčila najnižji
               sloj. Kaj je naredila ko je zaustavila padanje stopnje davkov od dohodka pravnih oseb
               in je seveda zaradi tega bolj obdavčila podjetja in tiste, ki dejansko proizvajajo?
               Zadolžila se je 3 milijarde. Za koga? In tukaj se dejansko postavlja moralno
               vprašanje ali bo ta vlada naredila za državljane in državljanke še kaj drugega, kot
               to, da bo na eni strani obdavčila ljudi in na drugi strani zadolžila sedanje in
               bodoče generacije.</p>
               <p>V Slovenski demokratski stranki smo odločno proti temu, da se ukinja usklajevanje
               davčne lestvice in davčnih olajšav. Navsezadnje boste rekli, saj ima vlada možnost,
               da to vsako leto naredi z zakonom o izvrševanju proračuna, vendar je tukaj pravna
               služba Državnega zbora povedala, da so navsezadnje to pomanjkljivosti tega zakona, da
               kaj pomeni ekonomska politika ni jasno, da se ena zadeva rešuje z drugo zadevo, da se
               en zakon rešuje z drugim zakonom in seveda kaj pomeni ekonomska politika vlade? To
               seveda pomeni, da v sedanjih razmerah vsekakor ne bo prišlo do usklajevanja davčne
               lestvice, niti davčnih olajšav.</p>
               <p>In tukaj se seveda postavlja tudi vprašanje retro aktivnosti. Vsakokrat si bo ta
               vlada poljubno določila ali bo usklajevala te davčne olajšave, ali bo usklajevala
               davčno lestvico.</p>
               <p>In seveda taka rešitev je bo tem, da je ta vlada Alenke Bratušek v zadnjih sedmih
               mesecih, da je ta minister za finance v zadnjih sedmih mesecih predlagal dodatno
               zadolžitev in povečanje davčnih stopenj in nič drugega, seveda nesprejemljivo. To je
               dejansko nespremenljivo. Na ta način se ne rešuje krize. Na ta način se ne rešuje
               socialnega položaja. To je v nasprotju s socialno državo in v nasprotju s
               solidarnostnim sistemom. Vzeti državljanom in državljankam denar iz žepa od 20 pa
               navzgor, kolikor koli že in vplivati tudi na najnižje stopnje, to je za slovensko
               demokratsko stranko nesprejemljivo.</p>
               <p>Poleg tega se seveda črta tudi rešitev, ki je bila v veljavi v zadnjih sedmih, šestih
               letih, glede delavcev, ki delajo tudi v drugi državi ali pa v drugih državah, na
               podlagi odločbe ustavnega sodišča. Tukaj ne moremo nič reči vendar kaj je ministrstvo
               za finance naredilo za to, da bi se ta problem dejansko rešil? Nič. Nič ni bilo
               sprejetega. Kakršnega koli sporazuma ali dodatka k sporazumu o izogibanju dvojne
               obdavčitve. Navsezadnje to se je vleklo že dolgo časa. Razlaga, da nek partner ni
               zainteresiran za to, seveda ne zadovoljuje poslanke in poslance, ki smo odgovorni
               volivkam in volivcem, to ne zadovoljuje.</p>
               <p>In tukaj se dejansko postavlja vprašanje ali bo vlada Alenke Bratušek na čelu z
               ministrom Urošem Čuferjem, dejansko reševala krizo na plečih najrevnejših, na plečih
               tistih, ki ustvarjajo in na plečih tistih, ki dejansko <stage type="mag">(nadaljevanje)</stage> danes nimajo več denarja.</p>
               <p>V Slovenski demokratski stranki smo predlagali amandmaje. Smo proti temu, da se ukine
               usklajevanje z življenjskimi stroški. Navsezadnje usklajevanje, ne usklajevanje z
               življenjskimi stroški pomeni, da bodo ljudje iz dneva v dan, iz tedna v teden, iz
               meseca v mesec, iz leta v leto dobili realno manj denarja. In temu nasprotujemo.</p>
               <p>Mislim, da so rezerve tudi drugje. Podali smo predloge kje so, vlada jih ne upošteva,
               vlada v zadnjih sedmih mesecih zadolžuje državo in povečuje obdavčitev. To ni
               rešitev. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp7">

               <speaker>PREDSEDNIK BOJAN STARMAN:</speaker>

               <p> Hvala lepa. Naslednja se je javila gospa Jasmina Opec. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp8">

               <speaker>JASMINA OPEC (PS SLS):</speaker>

               <p>Hvala lepa za besedo in lep pozdrav vsem skupaj.</p>
               <p>Amandma, ki smo ga vložili v poslanski skupini Slovenske ljudske stranke k 1. členu,
               se nanaša na problematiko položaja delavcev migrantov.</p>
               <p>Ustavno sodišče je namreč letos odločilo, da je posebna davčna olajšava protiustavna,
               zato vlada s to novelo zakona o dohodnini to posebno davčno olajšavo preprosto
               ukinja.</p>
               <p>Že v prvi obravnavi te novele smo vsi skupaj ugotavljali, iskali vzroke zaradi
               katerih se vse več naših državljanov odpravlja na zaposlitev na delo v sosednje
               države, predvsem sosednjo Avstrijo.</p>
               <p>Vsi skupaj smo ugotavljali tudi, da bi zgolj ukinitev posebne davčne olajšave brez
               neke druge ustrezne rešitve, lahko pomenila veliko socialno katastrofo in vsi skupaj
               smo se strinjali, da je potrebno najti neko drugačno rešitev.</p>
               <p>Na žalost je vlada do danes ni pripravila, zato smo v poslanski skupini SLS
               pripravili ta amandma k 1. členu, ki na nek način rešuje problematiko. Ne bom rekla,
               da smo s tem amandmajem popolnoma zadovoljni, ker v okviru možnosti glede odprtih
               členov, ki so v tej noveli, smo pripravili zgolj amandma, ki je najbolj maksimum, ki
               se lahko doseže tisto kar pač glede na te odprte člene se lahko doseže.</p>
               <p>Ta amandma se predvsem nanaša na tiste delavce migrante, ki so nizko, torej ki so
               nizko davčno občutljivi, predvsem tiste torej z nižjimi dohodki.</p>
               <p>V prihodnosti pa bo potrebno poiskati seveda tudi drugačno rešitev.</p>
               <p>Predsednik, predlagam, da se da tudi beseda gospodu Mitroviču in gospodu Cvetku, ki
               nekoliko še natančneje predstavita problematiko in pa same rešitve, ki iz tega
               izhajajo.</p>
            </sp>
            <sp xml:id="SDT6-OZFIMP-nujna-68-2013-10-16.sp9">

               <speaker>PREDSEDNIK BOJAN STARMAN:</speaker>

               <p> Hvala lepa. Naj se javita in jih bomo zapisali.</p>
               <p>Zdaj je na vrsti predstavnik državnega sveta, gospod Komac, če se ne motim.
               Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp10">

               <speaker>OSKAR KOMAC:</speaker>

               <p>Hvala za besedo. Torej prihajam iz komisije državnega sveta za gospodarstvo, obrt in
               turizem.</p>
               <p>Komisija je obravnavala predloge sprememb in sprejela stališče, da predloge sprememb
               zakona podpira.</p>
               <p>Bi pa na tem mestu, ker že imam besedo, poudaril tudi stališče predvsem nas
               delojemalcev, ki kot interesna skupina tega zakona ne podpiramo iz razloga, ker
               smatramo, da pač s tem se zopet po eni strani zmanjšuje kupna moč prebivalstva,
               znižujejo se neto plače. Neto plače zdaj iz meseca v mesec tako nominalno, kot realno
               padajo in je to seveda vsekakor pritisk na socialni status tistih, ki v tej državi
               najtežje živijo.</p>
               <p>Podobno stališče je tudi glede delavcev, ki delajo predvsem v Avstriji in predvsem pa
               tudi različno obravnavanje odpravnin tistim, ki so zaposleni za nedoločen čas in
               tisti, ki so zaposleni za določen čas.</p>
               <p>Po našem mnenju ni nobene potrebe, da se dela tukaj razlika in predlagamo, da se to
               odpravi. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp11">

               <speaker>PREDSEDNIK BOJAN STARMAN:</speaker>

               <p> Hvala lepa. Naslednji je gospod Horvat. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp12">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Spoštovane kolegice, spoštovani kolegi, gospa državna
               sekretarka s sodelavkami, spoštovani gostje.</p>
               <p>Kar zadeva amandma k 1. členu kolegov Slovenske ljudske stranke. Mi smo ga v Novi
               Sloveniji proučili in je ocenjujemo, da je vreden naše podpore.</p>
               <p>Ker pa običajno povemo tudi nekaj splošnega ob 1. členu, mi dovolite gospod
               predsednik, da izrazim stališče Nove Slovenije glede te novele zakona o
               dohodnini.</p>
               <p>Obravnavamo pravzaprav <stage type="mag">(nadaljevanje)</stage> ne vem
               kateri po vrsti že, morda v tem primeru ne novi davek ampak povišanje davka.</p>
               <p>Minister Čufer nas je sicer potolažil, da naslednje leto ne bo več novih davkov.
               Bojim se, da se bo naslednje leto vse ustavilo.</p>
               <p>Prva novost te novele zakona je odprava usklajevanja dohodninskih olajšav in neto
               zneskov davčnih osnov v dohodninski lestvici z rastjo cen življenjskih potrebščin. Na
               ta način se bo povečala davčna obveznost praktično vseh dohodninskih zavezancev, tudi
               tistih z minimalno plačo.</p>
               <p>Pri nas pač gledamo na vsak evro in tudi če bo en samo za en evro večja davčna
               obremenitev, je to večja davčna obremenitev. Pred seboj imamo tiste, ki so na
               socialnem robu in pred seboj imamo vse slovenske družine.</p>
               <p>Največje breme te spremembe pa bodo nosili davčni zavezanci, ki prejemajo dohodke v
               višini dvakratnika povprečne plače. Potem se bo davčna obremenitev povečala kar za
               okrog 330 evrov na letni ravni.</p>
               <p>V Novi Sloveniji takega ukrepa ne podpiramo, odločno ga zavračamo, saj bo le še
               dodatno pospešil beg možganov, ki je v Sloveniji v zadnjem času dobil zaskrbljujoče
               razsežnosti. </p>
               <p>Namreč prav večina izobraženih, zlasti mlajših, prejema plačo do dvakratnika
               povprečne plače v Sloveniji. Zaradi zvišanja davčnih obremenitev se bodo neto plače
               še znižale in zaposlovanje najboljših in najbolj perspektivnih strokovnjakov v
               Sloveniji bo postalo še manj zanimivo, kot doslej.</p>
               <p>Z vidika gospodarske konkurenčnosti se bo zaradi zniževanja neto plač še dodatno
               zmanjšala kupna moč prebivalstva kar pa bo izničilo predvideno zvišanje fiskalnih
               prihodkov od zvišanega davka na dodano vrednost. Ukrep je torej po vsebini novi
               skriti davek, ki mu, kot rečeno, v Novi Sloveniji odločno, odločno nasprotujemo.</p>
               <p>Druga novost je odprava osebne olajšave za dohodke čezmejnih delovnih migrantov, ki
               pomeni uskladitev z odločbo ustavnega sodišča.</p>
               <p>Z navedeno odločbo je namreč ustavno sodišče odločilo, da je peti odstavek, 113.
               člena zakona o dohodnini v neskladju z Ustavo. Kršeno naj bi bilo načelo enakosti
               vseh davčnih zavezancev.</p>
               <p>Ker prihajam iz severovzhodne Slovenije, zelo dobro poznam problematiko dnevnih
               migrantov. Oni niso samo iz Pomurja, so iz Koroške, so praktično iz cele Slovenije in
               s civilno iniciativo ...<stage>/nerazumljivo/</stage>..., če dejansko sodelujem že ko sem bil
               poslanec že v mandatu 2004 - 2008. Ne nazadnje s takratnim generalnim direktorjem
               DURS-a, gospodom Simičem, sva bila na njihovem protestnem zborovanju, bilo jih je čez
               sedemsto v ...<stage>/nerazumljivo/</stage>... mislim, da je bilo leta 2006 in smo takrat
               prisluhnili njihovim zahtevam.</p>
               <p>Žal, se do danes ni nič naredilo na področju o katerem je govoril tudi kolega
               Šircelj, ker bi se dejansko tako država Slovenija in Avstrija morala usesti skupaj in
               na podlagi mednarodnega dogovora, konvencije ali kakorkoli že, določiti in sprejeti
               rešitev, zato imamo strokovnjake na vladi, na ministrstvih, vendar se na tem področju
               enostavno ni nič naredilo.</p>
               <p>Bistveni razlog za dosedanjo ureditev posebne davčne olajšave za čezmejne delovne
               migrante je seveda v povsem drugačni ureditvi dohodnine v naši državi v primerjavi z
               večino zahodnoevropskih držav. Te imajo namreč najnižje dohodke, bodisi neobdavčene
               ali pa obdavčene z bistveno, bistveno nižjo davčno stopnjo, kot je v Sloveniji.
               Posledično bi morali čezmejni delovni migranti v Sloveniji, kjer so tudi zavezanci za
               plačilo dohodnine, plačevati visoke odmerjene zneske dohodnine.</p>
               <p>Popolna odprava posebne olajšave za dohodke čezmejnih delavnih migrantov, bo po
               prepričanju Nove Slovenije povzročila urejanje stalnega prebivališča, večine teh
               čezmejnih <stage type="mag">(nadaljevanje)</stage> delovnih migrantov v
               države, kjer pridobivajo dohodek.</p>
               <p>Posledično pa se bodo v Sloveniji povečale vloge za socialno varstvene prejemke.</p>
               <p>Morda bo zvenelo trdo ampak se sprašujem in sprašujem vlado Alenke Bratušek, ali ta
               odprava dohodnine oziroma posebne olajšave pomeni izgon slovenskih državljank in
               državljanov.</p>
               <p>Končnega cilja povečanja javnofinančnih prihodkov s tem ukrepom ne bomo dosegli. Se
               pravi ne bomo dosegli 33,2 milijona evrov na letni ravni kar prognozira vlada, da bo
               ta novela zakona o dohodnini prinesla.</p>
               <p>Prava rešitev za ureditev obdavčenja čezmejnih delovnih migrantov bi bila sklenitev
               novih dvostranskih pogodb, zlasti s sosednjima državama, Italijo in Avstrijo, in v
               teh pogodbah, kot sem že omenjal, pravično ureditev davčnega položaja čezmejnih
               delovnih migrantov.</p>
               <p>Upoštevati je potrebno tudi dejstvo, da je v večini primerov prišlo do delovnih
               migracij iz objektivnih razlogov, brez njihove krivde ampak tukaj si vlada Alenke
               Bratušek zatiska oči.</p>
               <p>Zavezanci so doma v Sloveniji zaradi številnih stečajev izgubili zaposlitev ali so
               bili brezposelni. Z zaposlitvijo v kateri od sosednjih držav so poskrbeli za lastno
               socialno varnost in za socialno varnost njihovih družin.</p>
               <p>V Novi Sloveniji smo prepričani, da je način rešitve davčnega statusa za čezmejne
               delovne migrante na način, kot je predlagan v predlagani spremembah in dopolnitvah
               zakona o dohodnini, povsem neustrezen. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp13">

               <speaker>PREDSEDNIK BOJAN STARMAN:</speaker>

               <p> Hvala lepa. Zdaj pa dajem besedo predstavnikom civilne iniciative Apače gospod
               Mitrovič in Cvetko, kdor želi prosim na kratko, da si najde mikrofon za magnetogram.
               Izvolite. Predstavite se prosim.</p>
            </sp>
            <sp xml:id="SDT6-OZFIMP-nujna-68-2013-10-16.sp14">

               <speaker>SINIŠA MITROVIČ:</speaker>

               <p>Spoštovane in spoštovani. Jaz sem Siniša Mitrovič. Sem pooblaščenec civilne
               iniciative Apače. Pomagam jim pri reševanju njihove davčne problematike od samega
               začetka, kakor tudi danes bi želel dejansko odpraviti osnovna vprašanja, ki se ves
               čas pojavlja pri tej tematiki in pri obdavčevanju čezmejnih delovnih migrantov že od
               prve razprave v Državnem zboru, ko je predlagan davčna olajšava, ki jo je ustavno
               sodišče odpravilo.</p>
               <p>Namreč ves čas se lepi čezmejni delovnim migrantom, da imajo nek poseben status in da
               imajo problem dvojnega obdavčevanja. Govorim konkretno z dnevnimi migranti
               Avstrije.</p>
               <p>Vsebinski problem dnevnih migrantov, ki hodijo na delo v Avstrijo in se vračajo
               dnevno v svoj domači kraj bivanja ali najmanj enkrat tedensko in je ta definicija
               usklajena z vsemi nam primerljivi pravnimi sistemi, sploh ni za večino teh oseb
               dvojno obdavčenje.</p>
               <p>Strokovni problem, ki ga morate rešiti je, da za najnižji dohodkovni razred, in to so
               večinoma dnevni migranti v Avstriji, v njihovo plačo ni vgrajen davčni odbitek.</p>
               <p>Kaj to pomeni v praksi? Ker ni vgrajenega davčnega odbitka, v Avstriji so dohodki do
               11 tisoč evrov neobdavčeni, je ta oseba rezident Republike Slovenije v neenakopravnem
               položaju z vsemi ostalimi rezidenti, ki dobivajo enak neto dohodek v Republiki
               Sloveniji.</p>
               <p>Naj vam obrazložim v praksi. Če se oseba na dnevni osnovi vozi iz Maribora v
               Ljubljano in sklene delovno razmerje, ki mu nosi 11 tisoč evrov letnega dohodka,
               neto, on, ta rezident Republike Slovenije ima skozi zakon o dohodnini zagotovljenih
               11 tisoč neto dohodka na koncu leta. Enaka oseba <stage type="mag">(nadaljevanje)</stage> v enakem položaju, ki sklene delovno razmerje v
               Avstriji, ki mu nosi neto dohodek 11 tisoč evrov letnega dohodka, ga čaka v
               Sloveniji, ker ni davčnega odtegljaja v Avstriji, ga čaka najmanj doplačilo 16%.
               Zaradi tega vam govorim, da je glavni problem, ker ni davčnega odtegljaja, najnižji
               dohodkovni razredi in najnižji dohodkovni razred je pri nas obdavčen z najnižjo
               stopnjo, 16%.</p>
               <p>Torej obe osebi rezidenta Republike Slovenije, nimata na koncu zagotovljenega enakega
               neto dohodka glede na dogovor o bruto plači. To je prvo kar je treba izpostaviti.</p>
               <p>Davčna olajšava je skušala ta problem rešiti, ker je to bil edini minister, ki je
               razumel o čem govorimo. Civilna iniciativa, tudi ko je predlagala svojo rešitev, se
               ni strinjala z davčno olajšavo zavedajoč se tega problema, ki ga je pač ustavno
               sodišče pač potrdilo. Ne glede na to, da Državni zbor ni odgovoren nič ustavnemu
               sodišču in da je vlada bolj pritrdila predlagatelju, kot ne.</p>
               <p>Imamo diskriminacijo med rezidenti Republike Slovenije, ki jo je treba na nek način
               rešiti. Treba jo je rešiti skozi zakon.</p>
               <p>Razlika med tem predlaganim amandmajem in davčno olajšavo je, da ta amandma ima namen
               obrutiti najnižji dohodkovni dohodek čezmejnih delovnih migrantov, fiktivno ga
               obrutiti zaradi tega, da se izenači slovenskim rezidentom, katerega delodajalec po
               avtomatizmu odvaja akontacijo dohodka. To je namen tega amandmaja, pomeni
               izenačitev.</p>
               <p>Drugo kar je. V tem istem členu, 41., imamo že podoben primer pri neto pokojninah,
               ker so vsi dohodki, ki vstopajo v lestvico praviloma bruto dohodki, pokojnina je neto
               dohodek, poglejte tretji odstavek, 41. člena, kjer boste videli fiktivno davčno
               osnovo za pokojnine, seveda skozi socialne prispevke. Jaz temu rečem fiktivno
               obrutenje, čeprav se to strokovno drugače reče.</p>
               <p>Četrto kar bi želel povedati oziroma tretje. Po podatkih, ki so objavljeni in jih
               evropska skupnost objavlja, nam najbližja koncentracija dnevnih migrantov, je
               Slovenija, Madžarska, Slovaška in Avstrija. To je ena velika koncentracija dnevnih
               migrantov, praviloma v Avstrijo. In druga večja koncentracija dnevnih migrantov je
               Italija, Avstrija in Švica. In zdaj če pogledate zakaj oni nimajo nekih posebnih
               rešitev. Avstrija ima v svoji domači zakonodaji, da dnevne in vse ostale migrante ne
               obdavčuje v kolikor so dohodki doseženi na drugem teritoriju. Ima svojo zakonodajo že
               rešeno. Madžarska nima tega problema zaradi tega, ker ima splošno stopnjo 16% in ni
               velikih doplačil. Slovaška nima tega problema zaradi tega, ker ima splošno stopnjo,
               ki je relativno nizko, obe sta stopnji nizko naši najnižji stopnji. In drugi, bi
               rekel, konglomerat, dnevnih migrantov, Avstrija, Italija in Švica, vidite lahko že iz
               predloga vlade oziroma v enih od dokumentov vlade, da Italija ima približno 6500
               zneska za dnevne migrante, kar je približno tej rešitvi, kar smo jo do zdaj.</p>
               <p>Torej koga cilja ta amandma za razliko od olajšave. Najnižjo obdavčljive dohodke in
               cilja jih na tak način, da jih izenači s tistimi osebami, ki imajo v Sloveniji enak
               dohodkovni razred in imajo v svojem bruto dohodku oziroma v svoji bruto plači, že
               vgrajen davčni odtegljaj z minimalno stopnjo, 16%. V Avstriji tega odtegljaja ni,
               zaradi tega vsa ta doplačila, predvsem nizko obdavčljivih ljudi, najedajo <stage type="mag">(nadaljevanje)</stage> neposredno njihov neto dohodek.
               Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp15">

               <speaker>PREDSEDNIK BOJAN STARMAN:</speaker>

               <p> Hvala lepa.</p>
               <p>Še gospod Vizjak potem bom pa dal besedo gospe Vraničarjevi. Izvolite, gospod
               Vizjak.</p>
            </sp>
            <sp xml:id="SDT6-OZFIMP-nujna-68-2013-10-16.sp16">

               <speaker>MAG. ANDREJ VIZJAK (PS SDS):</speaker>

               <p>Hvala lepa.</p>
               <p>Zdaj, jaz bi spomnil še enkrat na izjavo koalicije in tudi premierke, da ne bo
               enostranskih posegov v minimalno plačo. Ta zakon je enostranski poseg v minimalno
               plačo, zakon je neusklajen s sindikati, to smo dobili vsi pisno danes in pomeni, po
               ocenah vlade poseg v minimalno plačo prihodnje leto na nivoju petnajst evrov. To je
               zdaj nekoliko spremenjena cifra od tiste, ki je bila zadnjič, smo govorili manj kot
               dvajset, danes pravite,da je to petnajst evrov. Petnajst evrov manj bodo prejeli
               tisti prihodnje leto, ki imajo minimalno plačo. To se zdi za marsikaterega minorno
               vendar bi jaz vprašal raje tiste z minimalno plačo ali je to minorno ali ni ali je to
               malenkost. Vsekakor pa je to poseg v minimalno plačo. Minimalna plača neto bo zato
               prihodnje leto nižja kot bi bila sicer, če te novele ne bi bilo na mizi. Torej, koga
               zavajate, spoštovani, da ni enostranskih posegov v minimalno plačo. To si lahko
               privoščite za nekaj tistih vaših vernikov za sami pa s številkami negirate te
               pravzaprav trditve, všečne izjave in napovedi. To je prva stvar, ki jo želim
               povedati.</p>
               <p>Druga stvar, ki jo želim povedati je seveda, ta zakon sam po se bi vpliva na
               pravzaprav dohodkovni položaj vseh, ki prejemajo takšne ali drugačne dohodke glede na
               njihovo specifiko, koliko zaslužijo letno in seveda koliko imajo olajšav in te zneski
               so zelo različni.</p>
               <p>Vlada nam je hotela pravzaprav na našo zahtevo poslala podatke ki jih, jaz sem kolega
               vprašal pa še enega prej tukaj, ne zna nihče prebrati. Oprostite s takšnim fontom, v
               takšni barvi, ko se niti povečati ne da, ker se številke razmažejo, jaz tega brati ne
               znam. Zopet ena praksa Ministrstva za finance, da nam pošiljate sem številke, ki jih
               ne moremo prebrati. Zakaj ne naredite to v neki normalni obliki, z nekimi normalnimi
               številkami, da bi bilo to možno brati. Jaz bom dal to državni sekretarki in bom
               prosil, da naj mi kakšen stolpec, kakšno vrstico prebere če lahko iz tega. Smo dali
               povečati, sem si dal tudi povečati tako pa se mi je vse zapacalo, ker niso v bistvu v
               ustrezni obliki posredovani file-i da bi se dalo to urediti. Kar pomeni, da so ti
               podatki praktično za nas neuporabni, želeli ste nam pomagati pa ne vemo čisto točno
               kaj je bil namen.</p>
               <p>Ampak iz teksta, ki je uvod k tem tabelam zelo jasno izhaja, da se bodo precej
               prizadete zlasti družine kjer seveda tisti, ki uveljavljajo seveda olajšave za
               vzdrževane družinske člane bodo pa precej prizadeti. jaz se spomnim izjav takratne
               opozicije, sedanje koalicije, še zlasti Social demokratov, gospa Črnak Meglič je
               tukaj prednjačila pa še kakšna poslanka Pozitivne Slovenije, Barbara Žgajner Tavš pa
               še kdo, s temi nesprejemljivimi posegi v družine, v družinske proračune, ki jih je
               uvedel ZUJF, Zakon o uravnoteženju javnih financ. Jaz se strinja, da so bili takrat
               ti posegi boleči in takrat so marsikateri tudi danes tukaj prisotni opozarjali, da je
               potrebno te številke gledati v seštevku vseh ukrepov in tudi danes je potrebno ta
               Zakon o dohodnini gledati v seštevku z že sprejetimi ukrepi, ki so prizadeli
               slovenske družine oziroma tiste ki uveljavljajo seveda olajšave za vzdrževane
               družinske člane.</p>
               <p>Če temu prištejemo še druge ukrepe, ki ste jih že sprejeli ali pa jih sprejemate, ki
               bodo prizadeli dohodkovni položaj slovenske družine in pa ljudi posameznikov kot je
               obdavčitev nepremičnin, ko je že povečevanje življenjskih stroškov skozi dvig DDV-ja
               in podobno, mimogrede, dvig cene dijaških vozovnic, vinjet in tako naprej, lahko
               ugotavljamo, da je politika te vlade takšna, da <stage type="mag">(nadaljevanje)</stage> z nenehnimi ukrepi po eni strani draži življenje, po
               drugi strani pa zmanjšuje prihodke posameznikom, še bolj pa družinam. Še bolj pa
               tistim družinam, ki imajo veliko vzdrževanih družinskih članov. In to se dela nenehno
               brez enega jasnega odgovora kako znižujete oziroma kako povečujete obseg ljudi, ki so
               blizu že praga revščine ali celo padli pod njim z enim samim takšnim ukrepom. Tukaj
               ste pravzaprav napisali, jaz to iz teksta berem, ker res številk ne vidim iz tistih
               vaših tabel, da bo oseba z minimalno plačo prizadeta v prvem letu petnajst evrov na
               leto, v drugem letu pa že triintrideset evrov na leto. to se pravi skupaj prvo in
               drugo leto petnajst plus triintrideset. In če gremo naprej po letih so te številke že
               tako, upoštevaje vredne. Da ne govorimo o učinkih na tiste, ki imajo seveda otroke,
               oziroma na povprečne slovenske družine z enim do dvema otrokoma. Da ne govorimo o
               tistih z velikimi družinah, tistih s tremi ali več otroki, ti bodo še najbolj
               tepeni.</p>
               <p>In ali se vam ne zdi slučajno na mestu eno vprašanje ali bo ob takšni politiki
               obdavčevanja aktivnih prihodkov, to se pravi prihodkov za aktivno delo vse več
               interesa po socialnih transferih. Pa zakaj bi nekdo delal, če mu vse poberete kar
               zasluži. Zakaj ne bi raje šel na Zavod za zaposlovanje ali na Center za socialno
               delo, zaprosil za tisto pomoč, bil deležen vseh živih možnih ukrepov, socialne države
               in družinske politike, višje otroške dodatke in tako naprej. Ali ste slučajno
               upoštevali tudi to možnost, da se vam bo zlomil ta koncept na tem, da bo zaradi
               višjih obremenitev manj interesa za delo in večjih socialnih transferjev, kar se nam
               tako ali tako dogaja.</p>
               <p>Poglejte, kakšen paradoks se dogaja tej vladi; gospa Bratušek ob nastopu v
               parlamentu, pri predstavitvi tega proračuna in seveda posledično tudi tega zakona, ki
               je osnova za proračun, saj ima neke finančne učinke, pove da je največji dosežek te
               vlade zniževanje brezposelnosti. Danes pa beremo poročila OECD-ja, da se je v
               Sloveniji največ povečal delež delovno neaktivnih, največji trend, največji porast v
               temu prvem polletju, ki ga beleži vladavina te vlade. Halo, živimo mi v isti državi?
               Eni zavajajo s podatki, da je brezposelnost padla, vemo da je bila septembra v tej
               državi sto petnajst tisoč brezposelnost, da je bila pa lani septembra sto pet tisoč
               brezposelnih, to se pravi deset tisoč smo pridelali v enem letu in se hvalite s tem
               kako je to nizko. Zakaj govorim o brezposelnosti v povezavi s tem zakonom? Ker je
               zelo pomembna, ker jih bo še več, ker ljudje ne bodo želeli delati, zakaj bi pa
               delali, če vse država pobere, zakaj?</p>
               <p>Torej, kaj je največji motiv za izhod iz brezposelnosti, tako imenovan indeks pasti
               brezposelnosti. Kaj indeks pasti brezposelnosti govori? O, na eni strani pravicah, ki
               jih ima brezposelna oseba in o drugi strani pričakovanih prihodkih te iste osebe, če
               bi se zaposlila. In če je razlika majhna je past brezposelnosti večja in vi s tem
               zakonom to past brezposelnosti povečujete, ker znižujete pričakovan neto prihodek
               posameznika, če se zaposli. Če to negirate potem jaz tega zakona ne znam brati. In to
               je res. Vidite, kaj delate, po eni strani zvišujete past brezposelnosti v državi, ki
               ima največji indeks porasta delovno neaktivnih oziroma se sooča tudi, ne vem, spet za
               oktober podatki o drastičnem povečanju brezposelnosti.</p>
               <p>Jaz vem, spoštovani, na Ministrstvu za finance da vam je španska vas o tem kar
               govorim ali pa se s tem nič ne ukvarjate ampak vsak takšen učinek ima izjemne vplive
               na druge sfere delovanja ne pa samo na prihodke državnega proračuna. In jaz mislim,
               da gledate na to zelo statično, premalo dinamično, kar je rak rana Ministrstva za
               finance vseskozi, vem da je to težko poslušati ampak res je, iz tega kar vidimo je to
               res. Res je tudi to, da je koalicija, ki je še napovedovala v prvem branju določene
               amandmaje sedaj utihnila, da bo tiho požrla ta knedelj, ker pravzaprav res ni
               argumenta, da bi to branili. Ni argumenta, da bi branili posege v<stage type="mag">(nadaljevanje)</stage> dohodke, neto dohodke tistih od najnižjih
               do povprečnih in seveda vseh ostalih. </p>
               <p>Tako da, tudi jaz sem spoštovani predsednik izkoristil razpravo o 1. členu za
               nekoliko širšo se bom pa pri 2. členu oglasil glede odpravnin, ki tudi vidim, da je
               pravzaprav res nerazumljeno. In še enkrat, poglejte, zakonodajno-pravna služba je
               opozorila na nekatere stvari. Neko potencialno usklajevanje teh dohodninskih lestvic
               kakor tudi olajšav je povezano z ekonomsko politiko ali ekonomsko oceno ali kaj je
               že... Kaj je to za en dokument, je to kakšen nov dokument? Ali je to pravzaprav...
               Kaj je to za ena stvar? Da bomo vedeli kdaj se bo usklajevalo pa kdaj se ne bo. Ali
               je to predvidljivo ali je to odvisno kako boste zadovoljni z zaprtjem proračuna in
               boste rekli, letos pa še ni čas za usklajevanje, nema. Na to je opozorjeno, da je to
               zelo nedoločen, ne preciziran pojem in seveda takšnih je že tako ali tako preveč v
               naši zakonodaji. pa tudi na ostale pripombe nismo slišali enega odgovora, še manj
               kakšnega amandmaja. Po navadi je bilo na takšne pripombe potem neka kupica
               koalicijskih amandmajev, ki so želeli sanirati to stanje, jaz ne vidim nič. Ne vem
               ali bodo še predlagani, spoštovani predsednik? Zato me tudi proceduralno zanima,
               kakšen bo odziv predlagatelja ali pa tistih, ki predlagatelja podpirajo to v temu
               konkretnemu primeru koalicija, da teh pripomb Zakonodajno-pravne službe Ali bomo to
               šli kar mirno mimo pa bomo rekli, saj tukaj jih imamo takrat ko je njihovo mnenje
               priročno, da koga spotikamo, se na njega sklicujemo kot na sveto pismo, takrat ko nam
               pa ne paše, ko nekaj zapiše pa ga preslišimo.</p>
            </sp>
            <sp xml:id="SDT6-OZFIMP-nujna-68-2013-10-16.sp17">

               <speaker>PREDSEDNIK BOJAN STARMAN:</speaker>

               <p> Hvala lepa gospod Vizjak.</p>
               <p>Samo vmes, tudi mene jezi ta vaša statistična brezposelnost, ki se statistično menja,
               zato je ta podatek veliko bolj primeren, bi predlagal vsem, ki operirajo s
               statistikami, da govorijo samo o delovno aktivnih ljudeh, teh je pa 62,4 % in so se
               zmanjšali tako kot ste povedali. samo to, da spada to v našo, to sem rekel jaz že
               velikokrat.</p>
               <p>Druga stvar je pa, moram povedati, da vsi govorimo da bodo neto s tem, ko ukinimo
               indeksacijo, da se bodo neto prihodki zmanjšali. Neto prihodki bodo ostali enaki, če
               bi obdržali indeksacijo bi se pa povečali. To je to, ob istem bruto prihodku, če se
               olajšava zmanjša je neto prihodek večji. To je popolnoma jasno.</p>
               <p>Druga stvar, samo še eno stvar bi rad povedal, da je postavil bi še vprašanje, ko bom
               dal besedo predstavnici Vraničarjevi, predstavnici Ministrstva za finance, če imate
               slučajno podatek o bruto znesku vseh olajšav v enem letu, na primer v lanskem letu,
               kakšen je ta konglomerat vseh olajšav, ki so in kakšna je, bi rekel, efektivna
               oziroma povprečna stopnja dohodnine? ker ni mi jasno ali je šestnajst, dvajset
               trideset... Pa še to, dejansko je naša obdavčitev dela, vedno sem to rekel,
               prevelika, popolnoma to ubija našo konkurenčnost in tukaj bi dejansko bilo potrebno,
               ta indeksacija mi ne pomeni velikih sprememb in se mi ne zdi prav, da avtomatsko
               zvišujemo oziroma dajemo kot je povečanje bruto plač, kot je povečanje penzij, razno
               raznih socialnih dodatkov na osnovi povišanja cen. Na osnovi zvišanja cen, to je res,
               da človek dobi manj realno ampak enkrat bomo morali ugotoviti, da lahko dajemo več,
               če več ustvarimo.</p>
            </sp>
            <sp xml:id="SDT6-OZFIMP-nujna-68-2013-10-16.sp18">

               <speaker>MAG. ANDREJ ŠIRCELJ (PS SDS):</speaker>

               <p>Replika!</p>
            </sp>
            <sp xml:id="SDT6-OZFIMP-nujna-68-2013-10-16.sp19">

               <speaker>PREDSEDNIK BOJAN STARMAN:</speaker>

               <p> Izvolite, dve repliki.</p>
            </sp>
            <sp xml:id="SDT6-OZFIMP-nujna-68-2013-10-16.sp20">

               <speaker>MAG. ANDREJ ŠIRCELJ (PS SDS):</speaker>

               <p>Samo eno predsednik, glede na to, kar sem jaz govoril o teh zneskih in ker sem
               povedal samo tisto kar piše v temu zakonu, v obrazložitvi na strani osem. In to ni
               tisto kar govorite vi, predsednik jaz se opravičujem, vi ste šli zdaj malo v
               razpravo. Ampak tukaj piše: "Ob predpostavki, da zavedenec uveljavlja samo splošno
               olajšavo bo imel pri dohodku v višini minimalne plače dohodnino<stage type="mag">(nadaljevanje)</stage> višjo za nekaj manj kot dvajset evrov letno, pri
               dohodku v višini dveh povprečnih plač za približno tristo trideset evrov letno." On
               bo imel dohodnino večjo kar pomeni, da bo imel neto dohodek manjši, ker bo moral
               dejansko plačati več dohodnine. In to je tisto kar se mu bo... Jaz citiram tukaj kar
               ste dejansko napisali, kar je vladni dokument stran osem in to dejansko to pomeni.
               Kakršne koli druge razlage, to je citat vlade Republike Slovenije pod vodstvom Alenke
               Bratušek. In tukaj, samo citiram, ne moremo dobiti drugačne razlage. In potem se
               nadaljuje s petimi povprečnimi plačami in tako naprej. Skratka, nekdo če se lestvica
               ne usklajuje z življenjskimi stroški dejansko prehaja v višje razrede, dejansko
               prehaja v višjo obdavčitev. In to je citat na strani osem Vlade republike Slovenije
               in tudi kakršna koli druga razlaga je danes nemogoča ali naj gre pa še enkrat zakon
               na vlado.</p>
            </sp>
            <sp xml:id="SDT6-OZFIMP-nujna-68-2013-10-16.sp21">

               <speaker>PREDSEDNIK BOJAN STARMAN:</speaker>

               <p> Hvala lepa gospod Šircelj. Upam, da je tukaj nesporazum in, da je ta razlaga
               napačna, če ne pa tudi jaz ne razumem stvari. Naj seveda to pove gospa Vraničar,
               izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp22">

               <speaker>MAG. MATEJA VRANIČAR:</speaker>

               <p>Hvala lepa za besedo.</p>
               <p>Glede na to, da se je razprava razvnela od drugih določbah zakona, ne o 1. členu, mi
               dovolite da najprej pojasnim to zadevo okoli indeksacije potem pa se opredelim do
               amandmaja k 1. členu Zakona. Gospod Šircelj, če bi prebrali celoten tekst v zvezi z
               oceno finančnih posledic, potem bi opazili tudi v bistvu tekst, ki pravi, hipotetično
               povečanje dohodnine glede na obveznost, ki bi veljala ob nespremenjenih pogojih. To
               pomeni, da če posamezna oseba, davčni zavezanec, v letu 2014 prejme bruto enak
               dohodek kot v letu 2013 in ne pride do indeksacije potem plača dejansko enako višino
               dohodnine, kot jo je plačal v letu 2013 oziroma za leto 2013. Če bi prišlo do
               indeksacije glede na ocenjeno višino inflacije v letošnjem letu bi ta oseba plačala
               pri minimalni plači petnajst evrov nižjo dohodnino. Torej bi imel v neto znesku
               nominalnem neto znesku petnajst evrov višji razpoložljivi dohodek na leto. Govorim pa
               nominalnih in ne o realnih zneskih ampak je potrebno v bistvu dati kompletno
               informacijo v nasprotnem primeru lahko na eno ali pa na drugo stran v bistvu zadeve
               manipuliramo. </p>
               <p>Kar se tiče podatkov o tem koliko to vpliva na družine z otroci, podatki ki so vam
               bili predloženi kažejo, da pri osebah z minimalno plačo z enimi ali več otroki ta
               indeksacija ne vpliva na višjo davčno obveznost, ker te davčne obveznosti preprosto
               ni in to je iz teh podatkov, ki so bili predloženi razvidno. Jaz se opravičujem, da
               je zadeva v bistvu v tako majhnem formatu ampak vendarle so te številke v bistvu
               jasno razvidne.</p>
               <p>Glede vprašanja povprečna stopnja dohodnine, za leto 2012, to so zadnji podatki, ki
               so na razpolago, obračunana je bila v letošnjem letu, je povprečna stopnja dohodnine
               med 22 in 23 %, čisto konkretne številke ne vem. Glede bruto zneska vseh olajšav spet
               nimam podatka za vse olajšave, ki obstajajo v sistemu dohodnine imam pa podatek o
               davčnem potrošku, namenjenem <stage type="mag">(nadaljevanje)</stage>
               vzdrževanim družinskim članom, to je davčni potrošen v višini okoli dvesto
               šestinšestdeset milijonov na letnem nivoju. Toliko v bistvu pride, toliko je znesek
               znižanja dohodnine zaradi uveljavljanja davčnih olajšav za vzdrževane družinske
               člane, se pravi ne znižanje osnove ampak znižanje davčne obveznosti. Konkretno o
               indeksaciji bomo verjetno govorili ko pridemo do ustreznega člena zato bi se tukaj
               zaustavila, moram pa reči, da smo se odzvali na pripombe zakonodajno-pravne službe in
               v sodelovanju s poslanskimi skupinami koalicije pripravili amandmaje, ki so vključeni
               v pregled amandmajev in jih bomo lahko v nadaljevanju obravnavali.</p>
               <p>Če se vrnemo še na eno izjavo bi se rada odzvala na izjavo, da z odpravo avtomatizma,
               samo avtomatizem se odpravlja... Da z odpravo avtomatizma posegamo v minimalno plačo.
               Zakon o minimalni plači določa bruto minimalno plačo in tako staja nespremenjena.
               Zaradi tega ne moremo šteti v bistvu te rešitve za enostranski poseg vlade minimalno
               plačo, koliko je vpliva na neto minimalno plačo je odvisno od dejanskega davčnega
               položaja vsakega zavezanca posebej.</p>
               <p>Zdaj se pa res usmerjam na predlog za amandma k 1. členu, ki naslavlja problem
               dohodninske obravnave dohodkov oseb, ki se zaposlujejo v drugih državah, ohranjajo pa
               slovensko rezidentstvo in predlaga se, da se zanje oziroma za ureditev njihovega
               položaja dopolni 41. člena Zakona o dohodnini. Veljavni Zakon o dohodnini v 41. členu
               določa davčno osnovo in iz osnove za dohodnino je v primeru čezmejnih delavcev,
               migrantov, že po osnovnih določbah izvzet strošek za prevoz na delo, drugi stroški,
               ki jih imajo v zvezi z delom pa se v Sloveniji posebej plačujejo in zmanjša se jim
               njihova davčna osnova tudi za obvezne prispevke za socialno varnost, ne glede na to
               ali jih plačujejo v Sloveniji ali jih plačujejo v Avstriji. Ampak predvidevam, da
               večina njih plačuje te prispevke v Sloveniji. Tako kot berem ta predlog amandmaja
               bistvo tega amandmaja ni v temu, da bi se določila posebna davčna osnova za delavce
               migrante ampak je bistvo tega amandmaja v tem, da se njihova davčna obveznost v
               Sloveniji določi z uporabo povprečne davčne stopnje dohodnine v Sloveniji. To pomeni,
               da se za njih vzpostavlja nek povsem poseben režim odmere dohodnine, letne dohodnine
               za katerega bomo enako kot za obstoječo rešitev v 113. členu imeli težavo pred
               Ustavnim sodiščem zagovarjati v čem je upravičenost posebne rešitve, ki se jo v temu
               primeru zagovarja. Da ne govorim še o tem, da je nomotehnično nenavadno, da bi
               zadevo, ki se nanaša na povprečno davčno stopnjo reševali v členu, ki določa davčno
               osnovo.</p>
               <p>Nesporno je, da je v Sloveniji davčna obremenitev dela višja kot v sosednji Avstriji.
               Ampak to izhaja iz ekonomske situacije v Sloveniji. Dohodek na prebivalca v Sloveniji
               je <stage type="mag">(nadaljevanje)</stage> pol nižji, kot je dohodek
               na prebivalca v Avstriji in temu primerno so prilagojeni tudi davčni razredi in
               davčne stopnje. Tisto kar se moramo pri tej zadevi vprašati, je tudi to, v čem je 10
               tisoč evrov, ki so zasluženi v drugi državi, koristijo pa se vse storitve in
               ugodnosti, ki se zagotavljajo v Sloveniji, v čem je ta dohodek drugačen od dohodka v
               enaki višini, ki ga nekdo doseže z delom v Sloveniji.</p>
               <p>Ob vsem spoštovanju in razumevanju razlogov zakaj so se posamezniki odločili za delo
               v tujini in niso uveljavljali določenih drugih rešitev, o katerih je bilo uvodoma
               govora.</p>
               <p>Moja ocena je, da predlagani amandma problema na katerega opozarja ustavno sodišče,
               ne razrešuje in v tem smislu ga tako iz vsebinskih, kot formalnih razlogov, ne morem
               podpreti. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp23">

               <speaker>PREDSEDNIK BOJAN STARMAN:</speaker>

               <p>Hvala lepa. Če se ne motim je gospod Šircelj zahteval najprej repliko. Gospod Vizjak.
               Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp24">

               <speaker>MAG. ANDREJ VIZJAK (PS SDS):</speaker>

               <p> Hvala. Glejte, saj besede se da obračati kakorkoli in papirje ampak v denarnici bo
               manj. Vi pravite, da ni enostranskega posega v minimalno plačo, na papirju ne, ampak
               v denarnici bo tisti prejemnik minimalne plače dobil manj, kot bi dobil, če tega
               zakona nebi bilo.</p>
               <p>Glejte, oprostite. Mi imamo danes na mizi rešitev, ki se imenuje spremembe in
               dopolnitve zakona o dohodnini. Če tega zakona ne sprejmemo, bo prejemnik minimalne
               plače v neto znesku imel 15 evrov prihodnje leto več, kot pa če ta zakon sprejmemo.
               To se pravi, če ta zakon sprejmemo, bo imel prejemnik minimalne plače v prihodnjem
               letu 15 evrov manj. Je to točno ali ni? Je. In enako velja tudi za vse ostale.</p>
               <p>Vsi ostali bodo dobili prihodnje leto man, kot bi dobili, če tega zakona nebi danes
               sprejemali in nebi bil sprejet v letošnjem letu. Zakaj? Zaradi tega, ker ta zakon ne
               predvideva več uskladitve olajšav in lestvic prihodnje leto, kar pomeni, da bodo
               olajšave nižje, kot bi bile, kar pomeni, da bo obdavčitev višja, kot bi bila. In če
               bo obdavčitev višja, kot bi bila, pomeni, da bo neto znesek na plačilni listi manjši.
               Ja seveda. Kot bi bil, če zakona nebi bilo.</p>
               <p>Ne realno, tudi nominalno. Tudi nominalo. Če primerjamo izplačilno listo prihodnje
               leto nekoga po sedaj veljavni ureditvi ali pa po tej ureditvi, ki jo želite
               uveljaviti, bo imel manjši prihodek prihodnje leto, ker bo imel višjo davčno
               obveznost, ker bo imel nižje davčne olajšave, seveda je res, pa mi dokažite, da ni
               res. To je ena stvar.</p>
               <p>Druga stvar pa, še enkrat. Glejte gre za enostranski poseg v neto plačo. Gre. Glejte,
               delavca, ki prejema minimalno plačo zelo, zelo malo briga koliko je njegova bruto
               plača, važno je koliko dobi v žep in v žep bo dobil manj prihodnje leto zaradi tega,
               ker ste mu znižali davčno olajšavo in bo plačal zato več davka, ker ima nižjo davčno
               olajšavo. In to njega zanima. Vi pa tukaj motovilite s tem, da je na bruto znesku vse
               isto, na neto pa ni, ker od bruta do neta so poleg prispevkov še davki in dohodnina,
               konkretno in ta bo višja in prejemek bo nižji.</p>
               <p>In zdaj lahko tukaj farbate kogar hočete, to so dejstva kar sem vam povedal, če ne
               bom pa drugič eno tablo prinesel in vam bom to narisal.</p>
            </sp>
            <sp xml:id="SDT6-OZFIMP-nujna-68-2013-10-16.sp25">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Bogovič.</p>
            </sp>
            <sp xml:id="SDT6-OZFIMP-nujna-68-2013-10-16.sp26">

               <speaker>FRANC BOGOVIČ (PS SLS):</speaker>

               <p>Jaz mislim, da je povsem zastonj da se prerekamo o tem ali bo manj ali bo več, ker
               koliko jaz razumem, je ta zakon namenjen za to, da bo več denarja v proračunu in manj
               v denarnicah. Mislim, da zelo <stage type="mag">(nadaljevanje)</stage>
               poenostavljeno in da kakšnih poglobljenih raziskav ni treba, končen cilj tega zakona
               je za to.</p>
               <p>Jaz imam velik problem s tem zakonom to, da naslavlja povsem napačne ukrepe, ukrepe,
               kjer se s temi olajšavami posega v pravice tistih, kateri bi se po moje najmanj
               smeli. Od invalida, družin in pri družinah, zelo zanimivo, vemo kako so olajšave. Več
               kot je otrok, bolj si prizadet.</p>
               <p>To je ključno sporočilo zame tega zakona in da še zelo poenostavim. Mi smo govorili
               nekdaj o izbrisu, zdaj bomo pa o izgonu ljudi, ki delajo zunaj, ker so morali iti s
               trebuhom za kruhom, ker verjamem, da bo marsikdo v tej množici poiskal kakšen naslov
               preko meje. Ne vem kaj bomo potem delali.</p>
               <p>Mislim, da razumem stisko, opozarjamo na njo, opozarjamo na to, da se s temi novimi
               davki na tak ali drugačen način in predvsem, tako kot se tu loteva, tega pač ne bomo
               rešili. Ne vem, če se najde kakšno rešitev za enostarševsko družino, kar je najbrž
               prav, je pa problem, da je zelo težko najti za družino z več otroki in podobno.</p>
               <p>V tem delu resnično ne razumem, vem osnovno intenco, zastonj se prerekamo ali je več
               ali manj. Zakon je zato vložen, da bo šlo v blagajno več. Vem razloge zakaj gre več.
               Naslavljate jih povsem z napačnimi ukrepi in zato bom enostavno ne moremo takšnega
               zakona podpirati v tej nomotehniki, vsem tem, za božjo voljo, poglejte ta problem na
               naši severni meji in dajmo ga skupaj iskati. Če je kaj narobe v tem amandmaju ga
               dodelajmo, najdimo pa neko rešitev, ki bo šla v tej smeri, da bomo za naše
               državljane, ki morajo dnevno prečkati mejo, zato da preživljajo, bili malce bolj
               prijazni, kot to kar s tem zakonom počnemo.</p>
            </sp>
            <sp xml:id="SDT6-OZFIMP-nujna-68-2013-10-16.sp27">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Cvetko se je še javil iz civilne iniciative. Potem še ena civilna
               iniciativa, gospod Aleš ...<stage>/nerazumljivo/</stage>... Prosim, da samo dodate stvari oziroma
               bistva poveste, smo že začeli nekatere stvari ponavljati, da ne bomo predolgi.
               Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp28">

               <speaker>DUŠAN CVETKO:</speaker>

               <p>Spoštovani gospod predsednik, spoštovane gospe poslanke in poslanci v Državnem zboru,
               kateri tvorite ta odbor za finance in monetarno politiko v Državnem zboru Republike
               Slovenije.</p>
               <p>Moje ime je Dušan Cvetko, sem predsednik civilne iniciative Apače, katera neumorno že
               osem let prihaja v ta državni hram, kot tudi na ministrstvo za finance.</p>
               <p>Kot prvo vas res vse skupaj prav lepo pozdravljam v imenu celotnega odbora in se vam
               najlepše zahvaljujem, da sva se z gospodom Mitrovičem, z našim davčnim svetovalcem,
               danes sploh lahko udeležila te vaše seje, na kateri boste med drugim tudi obravnavali
               ta nov predlog zakona o spremembah in dopolnitvah zakona o dohodnini.</p>
               <p>V tem predlogu je med drugim tudi predvidevana ta ukinitev te posebne davčne olajšave
               za čezmejne migrante in to na podlagi te odločbe ustavnega sodišča.</p>
               <p>Prav zaradi tega mi dovolite, da vam samo v nekaj stavkih podam to obrazložitev,
               katera je praktično, moram reči, za našega delavca in za naše družine zelo
               žalostna.</p>
               <p>Že v letu 2005, kot ste slišali, je bil uveljavljen ta nov zakon. Na svoji 117. seji
               je 12. aprila 2007 na podlagi vseh dejstev in visokih doplačil vlada sprejela sklep,
               da se pristopi k spremembi veljavne konvencije. Tega se potem ni izpeljalo.</p>
               <p>V prvi polovici 2009 leta je takratna vlada sprejela ponovno nov sklep, da se temu
               problemu reši in da se pristopi k spremembi domače zakonodaje. In če gledamo na to,
               da tudi te praktično, te posebne davčne olajšave, ne bomo mogli dolgo
               uveljavljati.</p>
               <p>In samo na hitro. Kaj bi pomenila ta ukinitev za slovenskega državljana zaposlenega v
               sosednji Republiki Avstriji. Čezmejni delovni migranti bodo tako zavezani zelo
               visokim doplačilom dohodnine v Republiki Sloveniji, saj se bo to razmerje med davčno
               stopnjo povsem oziroma z davčno stopnjo v državi vira dohodka in davčno stopnjo v
               državi rezidenstva<stage>(?)</stage> spet popolnoma porušilo. To predvsem velja za 75 do 80% naših
               rezidentov z nižjimi dohodki, kjer v državi vira po zakonu uživajo status oproščenega
               dohodka, v državi rezidenstva, to pomeni v Sloveniji, pa smo obdavčeni v skladu z
               veljavno davčno lestvico.</p>
               <p>In če vam predstavim nekaj primerov. Na primer bolniški negovalec, ki v Republiki
               Avstriji zasluži 26.300 evrov, je imel do sedaj v Republiki Sloveniji 660 evrov
                  <stage type="mag">(nadaljevanje)</stage> doplačila, po novem bo pa
               zdaj imel tri tisoč dvesto šestdeset evrov doplačila.</p>
               <p>Če govoriva tudi o navadnih delavcih, ki delajo v vinogradništvu, do zdaj je zaslužil
               v letu bruto osebni dohodek sedemnajst tisoč dvesto šestdeset, do zdaj doplačila ni
               imel. Sedaj bo imel v Republiki Sloveniji po novem doplačila tisoč petsto evrov. Če
               govorimo o medicinski sestri, ki je zaslužila osemintrideset tisoč evrov, je imela do
               zdaj doplačila tisoč šesto osemdeset evrov, po novem ga bo imela štiri tisoč šesto
               osemdeset evrov. Govorimo o štiri tisoč osemsto evrov, ne govorimo o dvajsetih evrih
               ali sto evrih.</p>
               <p>Tako je bilo že danes na podlagi narejenih katere je naredila civilna iniciativa
               APAČE nekaj čez petdeset takšnih izračunov z gotovostjo zatrdimo, da bodo morali naši
               zavezanci v povprečju po novem skoraj eno četrtino svojega neto dohodka mesečno ali
               letno nameniti za plačilo dohodnine slovenski državi oziroma večina doplačila po
               novem bodo znašala nekje med tisoč petsto evri pa tudi vse do pet tisoč evrov letno,
               kar je za nas in za našega delavca totalno nesprejemljivo saj bo ta ukrep pomenil
               tudi za nas za dohodke iz tujine bistveno poslabšanje osnovnih dobrin
               posameznikov.</p>
               <p>Zato vas še enkrat prostim tukaj, da se zavedate v kakšni višini doplačil se danes
               pogovarjamo tukaj. Ne govorimo o nekaj dvajset evrih, ne govorimo o nekaj sto evrih,
               govorimo o nekaj tisočih evrih na leto katere bodo morali plačati naši čezmejni
               migranti. Prav tako bi rad zaprosil in menim, da bi se slovenska vlada Republike
               Slovenije že dolgo morala zavedati, da prav Republika Avstrija katera nam daje
               vsakdanji kruh, nam in našim družinam, za zaposlovanje naših delavcev rešuje
               marsikatero stisko brezposelnega slovenskega delavca in s tem zmanjšuje tudi
               brezposelnost v naši državi. Še posebej v našem Pomurju, na Koroškem, Štajerskem in s
               tem povezane tudi vse socialne transferje katere bi država morala nameniti
               brezposelnim slovenskim delavcem v državi. Zavedati bi se morala, da se mnogi veliki
               strokovnjaki ter mladina na katerih stoji bodočnost množično zapušča svojo državo,
               državo v kateri so še nekaj let imeli upanje, upanje v državo v katero bodo lahko
               dostojno živeli, zdaj pa jih na podlagi takšnih in podobnih ukrepov dobesedno
               izrivamo iz lastne države.</p>
               <p>Spoštovani gospod predsednik in člani odbora, prav zaradi vseh teh navedenih dejstev
               vas še enkrat vljudno pozivamo in tudi zaprošamo v nekaj tisoč slovenskih čezmejnih
               migrantov, da se nadaljuje postopek spremembe konvencije med državama oziroma, da se
               ta problematika v osmih letih naj končno reši v domači zakonodaji. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp29">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Aleš Primc, zelo na kratko, prosim.</p>
            </sp>
            <sp xml:id="SDT6-OZFIMP-nujna-68-2013-10-16.sp30">

               <speaker>ALEŠ PRIMC:</speaker>

               <p>Gospod predsedujoči, hvala lepa, jaz sem prišel sicer sem debatirati o 9. členu moram
               pa reči, da me je zbodlo, ko sem slišal državno sekretarko. Zdaj je predstavnik
               civilne iniciative APAČE lepo povedal kaj je razlog da ljudje predvsem iz obmejnih
               območij z Avstrijo hodijo na delo v Avstrijo. Gospa državna sekretarka je rekla, da
               ti ljudje delajo tam, usluge koristijo pa tukaj. Lepo vas prosim, gospa državna
               sekretarka ali bi želeli,da bi ti ljudje s seboj na delo vzeli še svoje otroke, da bi
               se izselili. Lepo vas prosim, ne govoriti takšnih stvari, že tako imamo v državi
               ogromno težav, ker se nam najsposobnejši del mlade populacije izseljuje, sedaj bi pa
               očitno želeli, da bi še otroci teh ljudi, ki delajo v Avstriji, šli v Avstrijo in se
               tam...</p>
            </sp>
            <sp xml:id="SDT6-OZFIMP-nujna-68-2013-10-16.sp31">

               <speaker>PREDSEDNIK BOJAN STARMAN:</speaker>

               <p> Oprostite, to smo že slišali...</p>
            </sp>
            <sp xml:id="SDT6-OZFIMP-nujna-68-2013-10-16.sp32">

               <speaker>ALEŠ PRIMC:</speaker>

               <p>Hvala lepa, samo to sem želel povedati.</p>
            </sp>
            <sp xml:id="SDT6-OZFIMP-nujna-68-2013-10-16.sp33">

               <speaker>PREDSEDNIK BOJAN STARMAN:</speaker>

               <p> Hvala lepa.</p>
               <p>Zdaj je pa na vrsti gospod Šircelj.</p>
            </sp>
            <sp xml:id="SDT6-OZFIMP-nujna-68-2013-10-16.sp34">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa gospod predsednik.</p>
               <p>Jaz se moram seveda najprej odvzeti na razpravo gospe držvane sekretarke o tem ali se
               kateri dohodki dejansko znižajo. Zdaj, takrat ko govorimo o povprečju plač, ki jih
               navaja tudi vladno gradivo dobimo navadno odgovor dve minimalni plači pa trije
               otroci. Ja, dohodnina je narejena tako, da se v temu primeru res nič ne zgodi zato,
               ker so tolikšne olajšave na otroke, da se ne bo nič zgodilo. Če govorimo pa samo o
               minimalni plači potem pa že to gradivo govori o dvajset evrov manjšem neto dohodku
               vsakega posameznika oziroma <stage type="mag">(nadaljevanje)</stage> o
               dvajset evrih večji dohodnini. To govori to gradivo na osmi strani, ki ga je napisala
               vlada in prosim, če mislite, da je to drugače naj gre to gradivo še enkrat na vlado
               in vzemite ta zakon iz celotnega postopka, ker je tako škodljiv za celotno Slovenijo.
               Obdavčuje ljudi, ki že tako ali tako nič nimajo, ki so tako ali tako že zaradi
               povečanja davka na dodano vrednost v juliju za 10 % ali dve odstotni točki plačali
               toliko in toliko več davkov. Druga zadeva kar se nanaša na migrante. Tukaj je osnovna
               rešitev, ki jo ima tudi Avstrija v sporazumu s Slovenijo, sporazum o izogibanju
               dvojne obdavčitve s Slovenijo, da so izključeni iz obdavčitve dohodki za Avstrijca,
               ki dela v Sloveniji. Enako rešitev bi lahko sprejela tudi Slovenija, enako rešitev da
               so izključeni iz obdavčitve dohodki, ki jih slovenski rezident ustvari v Avstriji.
               Tako rešitev imate v sporazumu o izogibanju dvojne obdavčitve.</p>
               <p>Poglejte si sporazum in o tem so bila začeta pogajanja leta 2007 in leta 2008 in
               končala so se leta 2009, ker je bilo zaključeno, da rešitev, ki je takrat veljala in
               ki je sedaj razveljavljena z odločbo Ustavnega sodišča zadostuje vendar ni
               zadostovala, zato se ni nadaljevalo sporazumevanje z Avstrijo. In tukaj je osnovno
               izhodišče za to, kako dolgoročno rešiti dohodke ki jih imajo delavci, ki delajo v
               Avstriji ali v drugih državah delavci migranti, kot se to reče v davčnemu jeziku. In
               tukaj se jaz nikakor ne morem strinjati, da se v temu momentu ne podpre amandmaja, ki
               bi vsaj delno rešil vprašanje teh delavcev, vsaj delno rešil. In vsekakor se ne morem
               strinjati, da vlada Republike Slovenije že ob tej rešitvi, ki je tukaj dana za te
               ljudi, da se jim izenači obdavčitev, ki jo imajo slovenski rezidenti, kot je bilo v
               razpravi dejansko povedano, da se že tukaj implicira, da bo tukaj nastal ustavni
               problem.</p>
               <p>Gospa državna sekretarka je omenila, da bo Ustavno sodišče že lahko odločilo tako ali
               drugače in se že implicira na nekaj. Pustite Ustavno sodišče, da samostojno odloča in
               ne vplivati že vnaprej in strašiti, da bo zdaj Ustavno sodišče že kar nekaj vnaprej
               naredilo. Ustavno sodišče je neodvisno in samostojno in bo delalo tako kot bo delalo.
               Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp35">

               <speaker>PREDSEDNIK BOJAN STARMAN:</speaker>

               <p> Gospod Han, proceduralno, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp36">

               <speaker>MATJAŽ HAN (PS SD):</speaker>

               <p>Jaz vse razumem, spoštovani predsednik, da lahko govorimo v 1. členu vse kar želimo
               vendar mi smo še kar pri 1. členu in še kar se, bom rekel na nek način vrtimo okoli
               tega problema kar se tiče migrantov naših delavcev bom pa zdaj odkrito nekaj povedal,
               gospod Šircelj nas že eno uro poučuje kaj moramo narediti. gospod Šircelj je bil v
               teh osmih letih štiri leta državni sekretar od tega štiri leta za davke, ni nič
               naredil. Ta problem migrantov je rešil gospod Križanič, žal protiustavno in ga zdaj
               na nek način rešujemo. In lepo vas prosim, jaz vse razumem, politične točke in tako
               naprej, všečnost pri ljudeh ampak osem let Andrej, si imel štiri leta šanse da bi vse
               te zadeve rešil, jih nismo rešili. To, da ljudje ne plačujejo je minister Križanič
               uvedel...</p>
            </sp>
            <sp xml:id="SDT6-OZFIMP-nujna-68-2013-10-16.sp37">

               <speaker>MAG. ANDREJ ŠIRCELJ (PS SDS):</speaker>

               <p>Proceduralno!</p>
            </sp>
            <sp xml:id="SDT6-OZFIMP-nujna-68-2013-10-16.sp38">

               <speaker>MATJAŽ HAN (PS SD):</speaker>

               <p>In danes smo tukaj, da imamo protiustavno zadevo, ki jo zopet rešujemo. In, zdaj je
               pa zadnji čas, da država Slovenija in država Avstrija nekaj rešijo. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp39">

               <speaker>MAG. ANDREJ ŠIRCELJ (PS SDS):</speaker>

               <p>Proceduralno!</p>
            </sp>
            <sp xml:id="SDT6-OZFIMP-nujna-68-2013-10-16.sp40">

               <speaker>PREDSEDNIK BOJAN STARMAN:</speaker>

               <p> Prosim, da se umirimo počasi. Saj bom dal samo bi rad malo umiril ta tempo ker
               drugače ne bomo prišli nikamor. Izvolite, gospod Šircelj, proceduralno.</p>
            </sp>
            <sp xml:id="SDT6-OZFIMP-nujna-68-2013-10-16.sp41">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Proceduralno, jaz bi seveda rad dal proceduralni predlog, da gospod <stage type="mag">(Nadaljevanje)</stage> Han se seznani z dejanskimi dejstvi, ki so
               se dogajala v letu 2007 in v spremembah oziroma v novi zakonodaji, ki je bila
               sprejeta v letu 2006 in uveljavljena v letu 2007 se je postavila prva rešitev, ki je
               reševala problem migrantov. Prva rešitev! In, če vi tega ne veste je to vaš problem.
               In takrat sem bil jaz državni sekretar in takrat sem se jaz dogovarjal s civilno
               iniciativo in takrat je bila rešitev to, da ti dohodki niso bili obdavčeni. Lahko
               zmigujete z glavo, pač ne veste, niste informirani ali pa niste strokovno podkovani o
               tej zadevi. In zaradi tega ne želim, da govorite neresnice v tej dvorani o tem kaj bi
               jaz lahko naredil. Takrat se je to prvič naredilo potem se je pa spremenilo.</p>
            </sp>
            <sp xml:id="SDT6-OZFIMP-nujna-68-2013-10-16.sp42">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Pogačnik, imate besedo, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp43">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo. Spoštovani predstavniki Ministrstva za
               finance, spoštovana državna sekretarka, kolegice, kolegi.</p>
               <p>Zdaj, pred nami je zopet en zakon, ki nekako zvišuje davkov, kar je že dejansko
               ratala tudi rdeča nit vlade Alenke Bratušek. Zdaj, glavna zadeva zakaj jaz takšnega
               zakona ne morem podpreti je predvsem to, da ta zakon ukinja usklajevanje življenjskih
               stroškov oziroma usklajevanje za inflacijo, kar posledično pomeni, da bomo vsi
               davkoplačevalci v naslednjem obdobju obremenjeni z dodatno dohodnino. Bom rekel, zelo
               neresno je poslušati predstavnike vlade, predvsem pa tudi predsednico Vlade Alenko
               Bratušek, ki vztrajno ponavlja, da enostranskih posegov v minimalno plačo ne bo, temu
               daleč ni res. Ta zakon posega v minimalno plačo, kljub vsemu da je bilo že tukaj
               danes kar nekaj razprave vendar dejstva so, bi rekel, napisana, dejstva so takšna kot
               so, to pomeni, da tisti ki ima minimalno plačo in ima zgolj splošne olajšave ga ta
               zakon dodatno obremeni z dvajsetimi evri. To pomeni, da takšnemu davkoplačevalcu z
               minimalno plačo vlada Alenke Bratušek iz denarnice vzame dvajset evrov.</p>
               <p>Res je verjetno to, da se na mesečnih kuvertah ne bo poznalo vendar bi pa naprosil
               državno sekretarko, da potrdi mojemu razmišljanju in jaz mislim, da to razmišljanje
               je pravilno. To pomeni, da pri poračunu dohodnine, da bo takšen, ki ima minimalno
               plačo s splošno olajšavo na osnovi tega sprejetega zakona prejel za dvajset evrov
               višjo položnico kot v primeru, četa zakon ne bi bil sprejet oziroma, če se ne bi
               črtalo usklajevanje z inflacijo. Tukaj mi samo odgovorite z da ali z ne potem v
               nadaljnji razpravi.</p>
               <p>Zdaj, govora je bilo vsaj tam med samo razpravo kolega Han je omenil, da bi temu
               potem lahko tudi rekli, da se davkoplačevalcem jemlje iz denarnice davek na
               nepremičnine... Res je, jemlje se in jemal se bo. Vendar, pri dohodnini gre to, da
               gre poseg v minimalno plačo kajti verjetno dohodnina pri 80 % Slovencev je izključno
               iz naslova plače. In ta dohodnina bo dejansko posegla v minimalno plačo, kljub temu
               da to Alenka Bratušek, predsednica vlade, vztrajno ponavlja,da temu ni res.</p>
               <p>Dejansko je, da s takšnim načinom dela, ki si ga je izbrala Vlada Alenke Bratušek,
               pri tem je pa potrebno opozoriti tudi, da vlado Alenke Bratušek sestavljajo Pozitivna
               Slovenija, DeSUS, Državljanska lista, Socialni demokrati, potrebno je to poudariti.
               Kajti potem se vi skrijete radi v kakšne luknje in vi niste nič krivi, vi teh zadev
               ne podpirate, vedno pa pritisnete tipko. In to pomeni, Vlada Alenke Bratušek,
               Pozitivna Slovenija, DeSUS, Državljanska lista, Socialni demokrati obremenjujete
               največ z davki, družine, socialno šibke, upokojence, invalide.</p>
               <p>Če temu mislite, da ni tako bom jaz naštel nekaj zadev, ki smo jim bili priča pod
               vladavino Alenke Bratušek Pozitivne Slovenije, <stage type="mag">(Nadaljevanje)</stage> DeSUS-a, Državljanske liste, Socialnih demokratov,
               davek na dodano vrednost se je povišal za dve odstotni točki, še več, povišali ste
               spodnjo stopnjo, to pomeni da ste ponovno obremenili tiste z najnižjimi prihodki.
               Spodnja stopnja davka na dodano vrednost je v Sloveniji ena izmed najvišjih v
               evropski skupnosti, 9,5 %. Davek na nepremičnine, davek na srečke, zvišanje RTV
               naročnine, višja cena vinjet in zdaj še sprememba Zakona o dohodnini, tako imenovani
               skriti davek. Ko te davke seštejete lahko pridete do zaključka, da povprečni
               slovenski družini boste vzeli eno povprečno plačo. Eno povprečno plačo bo Vlada
               Alenka Bratušek, Pozitivna Slovenija, DeSUS, Državljanska lista, Socialni demokrati
               vzela davkoplačevalcem.</p>
               <p>Mislim, da greste tukaj v napačno smer, predvsem zvišujete prihodke tistim, ki ne
               delajo in jemljete iz žepa tistim, ki delajo. In jaz mislim, da boste tukaj dobili
               bumerang, kajti marsikdo ko bo videl kakšne politike se je lotila ta vlada bo prišel
               do zaključka, da je boljše, da da odpoved in da gre na sonce, ker bo boljše preživel.
               In mislim da efekt,ki ga pričakujete v proračunu, da bo kontra, zaskrbljujoče je, da
               se Slovenija po vseh podatkih in vseh listah, ki jih lahko zberemo gre vzporedno z
               Grčijo in s Ciprom. Za Slovenijo se skupaj s Ciprom napoveduje, da bo v naslednjem
               letu imela največji padec BDP-ja. Slovenija ob bok z Grčijo ima največjo rast
               brezposelnosti in to vse pod taktirko Vlade Alenke Bratušek, Pozitivne Slovenije,
               DeSUS-a, Državljanske liste in Socialnih demokratov.</p>
               <p>Jaz mislim, da s to politiko vi sivo ekonomijo spodbujate ne pa da jo zajezujete,
               kajti s poviševanjem davkov z dodatnimi bremenitvami davkoplačevalcev, sivo ekonomijo
               spodbujate. Zdaj, včasih so rekli, če ne bereš časopisov si neinformiran, če v
               Sloveniji bereš časopise si pa napačno informiran. Kajti v časopisih se naj bi
               Slovenkam in Slovencem pod to vlado cedilo med in mleko, dejstva so pa dejansko
               bistveno drugačna. V letu 2014 boste vse Slovenke in Slovence dodatno obremenili s
               petsto petdeset milijoni dodatnih davkov na osnovi katerega se bo polnil proračun.
               Ampak vi te davke uporabljate zgolj za polnjenje proračuna ne pa da bi davek imel
               tudi, bi rekel, razvojno funkcijo. Kajti večinoma teh prihodkov, ki jih boste
               potegnili iz denarnic vseh Slovenk in Slovencev boste namenili za razne socialne
               transferje, verjetno za napajanje določenih ljudi po agencijah in tako dalje.</p>
               <p>Zanima me še državna sekretarka in sicer, določene simulacije kažejo, da v primeru da
               bo ta zakon, ki ga imamo danes na mizi sprejet, da se naj bi dohodnina paru brez
               otrok lahko povišala za, govorim o povprečnih plačah, za eno odstotno točko, z dvema
               otrokoma za tri odstotne točke, s tremi otroki pa kar za 10 %.</p>
               <p>Mislim, da ta dejstva in te simulacije držijo in glede na vse ukrepe, ki so bom še
               enkrat ponovil, da pot, ki se je izbrala Vlada Alenke Bratušek ni pravilna in da
               dejansko so vsi to, bi rekel, sprejeti dokumenti, sprejeti zakoni so tisti, ki
               kličejo trojko in s to potjo se Slovenija iz krize ne bo mogla pobrati, s tem ji ne
               boste vi, bi rekel razbremenili gospodarstvo, ne boste oživili gospodarstva, predvsem
               pa znižujete življenjski standard vseh prebivalcev Republike Slovenije, znižujete, bi
               rekel potrošnjo in s tem verjetno v slabši položaj spravljate tudi <stage type="mag">(nadaljevanje)</stage> celotno gospodarstvo. Jaz mislim, da vlada
               Alenke Bratušek, Pozitivna Slovenija, DeSUS, Državljanska lista in pa Social
               demokrati obremenjujete predvsem družine, socialno šibke, upokojence in pa
               invalide.</p>
            </sp>
            <sp xml:id="SDT6-OZFIMP-nujna-68-2013-10-16.sp44">

               <speaker>PREDSEDNIK BOJAN STARMAN:</speaker>

               <p> Hvala lepa. Še gospod Frangež, potem bomo pa počasi zaključili razpravo o 1. členu
               in poskusili ugotoviti kakšna je podpora amandmaju k 1. členu. Gospod Frangež,
               izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp45">

               <speaker>MATEVŽ FRANGEŽ (PS SD):</speaker>

               <p>Po tej razpravi se je potrebno skoncentrirati. Zdaj mene prav preseneča kaj vse se
               spremeni, ko na oblasti ni Janez Janša. Tisto kar je črno postane belo in tisto kar
               je belo postane črno, oprostite.</p>
               <p>Zdaj, obstaja pa ena družbena, gospodarska in socialna realnost s katero je potrebno
               se soočiti. Med drugim je ta situacija takšna tudi zato, ker so bili v nekem obdobju
               z nizom zelo napačnih ukrepov ekonomske politike povzročeni zelo dolgoročni škodljivi
               učinki za ta narod, za to državo in za to ekonomijo. Med drugim tudi javno finančna
               luknja, ki je z zmanjševanjem nekaterih davkov, ne da bi se ustrezno prilagodili
               odhodki državnega proračuna in povečevanjem odhodkov državnega proračuna ustvarila
               luknja na letni ravni v višini 1,2 milijardi evrov.</p>
               <p>Zato je to seveda proračunska razprava in sprememb Zakona o dohodnini seveda ni
               mogoče izolirati od proračunske razprave, to je povsem jasno. Ampak, med drugim se ti
               ukrepi recimo začasno odpravljanje indeksacije določajo zato, da socialnih
               transferjev v proračunu za leto 2014 ne bi zmanjševali. Gospod Pogačnik je prej
               dejal, da največ jemljemo socialno ogroženim potem spet na drugi strani pa govori o
               tem, da polnimo proračun zato, da bomo lahko dajali to v neke socialne transfere.
               Dajte se odločiti, točno to ste dejali.</p>
               <p>Jaz sem bil danes na eni izredno dobri javni tribuni dopoldne na mariborski univerzi,
               organiziralo jo je predstavništvo evropske komisije v Sloveniji o socialnih
               razsežnosti evropske monetarne unije. In vam moram povedati, da je bila tista
               razprava izjemno trezna, izjemno racionalna, da se je zavedala vsega <stage>/ Nerazumljivo./</stage>
               da ni šlo na to kje je, bom rekel, odgovornost ali pa katera vlada je za kaj kriva
               ampak se je iskalo, bom rekel zelo racionalne rešitve, predvsem pa se je zelo
               racionalno razumelo položaj v katerem Slovenija in Evropa danes sta. In malo več tega
               občutka tukaj, kjer odločamo o stvareh bi bilo zelo, zelo dobrodošlo. </p>
               <p>Mi smo v osnovi nenaklonjeni odpravljanju indeksacije, to smo poudarjali tudi v
               splošni razpravi pri temu zakonu. Z rešitvami, ki jih je koalicija uskladila in s
               katerimi stopa pred ta odbor pa uveljavljamo to kot začasno rešitev. Začasno rešitev,
               ki preneha takrat, ko inflacija na medletni ravni doseže tri odstotne točke. Zakaj?
               Zato, ker menimo, da je indeksacija avtomatičen korektiv, ki preprečuje poslabšanje
               socialnega položaja ljudi, zato ker hkrati z rastjo življenjskih stroškov prilagaja
               ne samo davčno obravnavo pač pa tudi recimo višino socialnih transferjev in drugih
               kategorij. Smatram torej, da je to eden od avtomatskih stabilizatorjev, ki so v
               sistemu koristni. Kdaj so koristni za državo? Ob neugodnih gospodarskih razmerah, se
               pravi obdobju nizke ali ničelne inflacije, kdaj pa seveda koristijo tudi
               prebivalstvu? Takrat, ko življenjski stroški izraziteje naraščajo.</p>
               <p>Tako da, jaz pritrjujem, da oseba z minimalno plačo bo zaradi tega ukrepa<stage type="mag">(nadaljevanje)</stage> v prihodnjem letu prikrajšana za
               petnajst evrov na letni ravni. Gospod Vizjak pa zelo dobro računa, in jaz mu dam še
               en izziv, tako za lepo primerjavo; koliko bo pa njegova plača oškodovana zaradi tega
               ukrepa v prihodnjem letu? Koliko bo zmanjšana zaradi tega ukrepa plača najbolje
               plačanih ljudi v tej državi? Če gospod Vizjak tega ne bo hipoma izračunal bom prosil
               za ta plastični izračun predstavnice Ministrstva za finance. Pokazal bo namreč, da
               tako kot je postavljena dohodninska ureditev bodo ljudje plačali ne samo sorazmerno
               ampak tudi dejansko bistveno, bistveno več.</p>
               <p>Še enkrat, zakaj? Zato, ker se zavedamo kakšna je proračunska situacija, zato, ker se
               zavedamo, da je potrebno slej kot prej doseči javno finančno konsolidacijo, katere
               luknja je bila povzročena najprej v vašem obdobju in nato zato, ker je država
               reagirala z izrazitimi fiskalnimi spodbudami zato, da bi preprečila globlje ekonomske
               in socialne posledice krize. Predvsem v začetnem obdobju.</p>
               <p>Danes smo soočeni s tem, da je potrebno odplačati bistveno večji delež obresti, danes
               smo soočeni s tem, da moramo v pokojninski sistem nameniti milijardo in pol evrov.
               Mimogrede, kaj je že bilo s tistim trojnim referendumom in kdaj bi že lahko
               preprečili povečevanje transferja državnega proračuna v pokojninsko blagajno, če bi
               morebiti zgodnejše uravnotežili pokojninsko blagajno... Gospod Vizjak jaz povsem
               razumem, da to zelo težko poslušate. Tudi meni ni prijetno ob tistih razpravah, vedno
               znova ponavljanje o tem kako ta vlada dviguje davke. Da, dviguje davke, ker je tudi
               to način za to, da javno finančno konsolidacijo rešimo. Ali smo zaradi tega srečni?
               Ne. Jaz sem zelo, zelo nezadovoljen zaradi, bom rekel, klime dvigovanja davkov v tej
               državi ali uvajanja novih davkov. Ampak skušam pa gledati na to situacijo trezno in
               racionalno in ne glede na to ali to vlado vodi Janez Janša, Alenka Bratušek ali kdo
               tretji, ker se je meni svet in optika s tem ne spremenita, gospod Vizjak, vam pa se
               in to je problem. Ker iščete rešitve, se trudite po svojih največji močeh takrat, ko
               ste na vladi. Takrat, ko ste pa v opoziciji pa imate samo en cilj in jasno je to
               kateri, zrušiti vlado kakršna koli že je, ker vsaka vlada, ki ni vaša vlada je tako
               najslabša v zgodovini Slovenije.</p>
               <p>Da se osredotočim še na drugi del problema, ki ga nakazuje ta amandma; točno je, ta
               problem je bil osem let nerešen oziroma osem let se civilna iniciativa APAČE tudi za
               to rešitev, leta 2009 je minister France Križanič, menda ste vi enkrat dejali
               najslabši finančni minister v zgodovini države, uveljavil posebno davčno olajšavo za
               delovne migrante zato, ker je on in ker je takratna koalicija, ki smo jo vodili
               Socialni demokrati razumela, da je potrebno ta položaj posebej obravnavati. In s
               posluhom smo uvedli posebno davčno olajšavo. Danes je ne ukinjamo po svoji volji
               ampak zaradi odločbe Ustavnega sodišča Republike Slovenije, ki je ugotovilo
               neustavnost zaradi diskriminacije rezidentov Republike Slovenije, ki delajo v
               Sloveniji, v primerjavi z našimi rezidenti, ki delajo v tujini.</p>
               <p>Jaz sem to olajšavo branil leta 2009, branil pa sem jo tudi leta 2012, takrat ko je
               brez odločbe Ustavnega sodišča ukinitev posebne davčne olajšave za delovne migrante
               predlagala Janševa vlada. In takrat je bilo rečeno, v gradivih in dokumentih, ki jih
               je pripravila tista vlada, ukrep odpravlja ugodnejšo <stage type="mag">(nadaljevanje)</stage> obravnavo določenih rezidentov, saj z vidika vezanosti
               na Slovenijo ni utemeljena glede na koriščenje javnih dobrin in storitev, ki jih
               država nudi posameznikom. S tem so takrat predlagatelji utemeljevali ukinitev posebne
               davčne olajšave.</p>
               <p>Iz korektnosti je potrebno povedati, da sta dve koalicijski stranki v času prejšnje
               vlade, Slovenska ljudska stranka in Nova Slovenija v koalicijskem usklajevanju
               dosegli, da je vlada predlagano določbo umaknila. Ampak to je bilo v situaciji, ko ni
               bilo odločbe Ustavnega sodišča, pri kateri Državni zbor nima diskrecij ali jo bo
               uresničil ali ne, razume pa se, da mora biti implementacija odločbe Ustavnega sodišča
               uveljavljena pred 1. 1. 2014 torej pred začetkom leta na katerega se v davčni
               obravnavi nanaša. </p>
               <p>Zdaj, mogoče bi z vidika svojega političnega položaja bilo bolje, da naredim tukaj
               preprosto piko in izklopim mikrofon ampak bom dejal še nekaj več. Veliko mojih
               someščanov, veliko ljudi z štajerske, iz Prekmurja, iz Koroške torej krajev in regij
               v Sloveniji, ki so mi bliže zato, ker od tam prihajam, je prisiljeno iskati svojo
               priložnost v drugih državah. Jaz to razumem in sem hvaležen, da še kje najdejo te
               priložnosti. Kljub temu in ravno zato, ker sem vedno do zdaj zagovarjal posebno
               davčno olajšavo za delovne migrante pa sem prosil Ministrstvo za finance za
               teoretične izračune, kje je pravzaprav ta pravna diskriminacija, ki jo ugotavlja
               Ustavno sodišče, ugotovljena tudi na ekonomski ravni? In dovolite, da te teoretične
               izračune v namen te razprave tudi povzamem.</p>
               <p>Ti teoretični izračuni kažejo na to, da če oseba zasluži minimalno plačo v Republiki
               Avstriji plača na koncu leta v skupni obremenitvi dohodnine deset evrov manj davka na
               mesec kot oseba, ki je rezident Republike Slovenije in dela v Sloveniji. Oseba, ki
               zasluži tisoč dvesto evrov mesečno v Republiki Avstriji upoštevaje posebno davčno
               olajšavo plača v primerjavi z delavcem, ki je naš rezident in dela v Republiki
               Sloveniji, mesečno za sto evrov manj davka. Oseba, ki ima plačo v višini povprečne
               plače plača manj davka za sto sedemindvajset evrov. Oseba, ki zasluži plačo v višini
               dveh povprečnih plač plača na mesečni ravni dvesto triinštirideset evrov manj davka
               kot rezident Slovenije, ki dela v Sloveniji. In končno, da ne naštevam vseh postavk,
               recimo tisti, ki zasluži šest povprečnih plač plača mesečno tristo petnajst evrov
               manj davka kot rezident, ki dela v Sloveniji.</p>
               <p>Torej, pri tej razpravi je nujno potrebno upoštevati ne samo legitimno pričakovanje
               ljudi, ki pravijo koliko bodo zaradi odprave posebne davčne olajšave plačali več
               ampak tudi vprašanje koliko danes kot rezidenti Slovenije, ki delajo v tujini plačajo
               manj pa jih morebiti samo smer vožnje loči od recimo prav tako Mariborčanov, ki se
               dnevno vozijo na delo v Ljubljano.</p>
               <p>Tako da, jaz mislim, da je potrebno tudi v temu kontekstu biti korekten, če ti
               teoretični izračuni Ministrstva za finance ne držijo bom vesel, da nas popravite. Jaz
               jih jemljem v dobri veri, ker izračunom državnih organov zaupam. Jaz razumem, <stage type="mag">(Nadaljevanje)</stage> da je njihova žrtev, da so iskali
               delo v nekem drugem okolju že tako ali tako velika ampak hkrati to ne pomeni, da bi
               zaradi tega bilo dopustno da jih postavljamo v ugodnejši položaj v primerjavi z
               ostalimi prebivalci te države.</p>
               <p>In v temu kontekstu jaz obžalujem, da je ponovno odprto to vprašanje, jaz bi bil
               vesel, da bi Slovenija že zdavnaj, recimo v tistem obdobju, ko je bil gospod Šircelj
               državni sekretar, imel je za to že dve priložnosti, dala vsaj pobudo, da na
               meddržavni ravni z Republiko Avstrijo, kjer je ta problem najizrazitejši rešimo. To
               so dolgotrajni postopki, če bi gospod Šircelj dal te pobude leta 2006 bi morebiti
               zdaj že bili kaj bliže sporazumu, vprašanje pa je ali bi takšen sporazum dejansko
               tudi kaj spremenil, če bi hoteli resnično pravično in enako upoštevati položaj vseh
               ljudi, ki v Republiki Sloveniji plačujemo davke.</p>
               <p>Hvala za vaše razumevanje in...</p>
            </sp>
            <sp xml:id="SDT6-OZFIMP-nujna-68-2013-10-16.sp46">

               <speaker>PREDSEDNIK BOJAN STARMAN:</speaker>

               <p> Hvala lepa. Najprej repliko gospod Pogačnik potem gospod Šircelj. Prosim, da ste
               konkretni.</p>
            </sp>
            <sp xml:id="SDT6-OZFIMP-nujna-68-2013-10-16.sp47">

               <speaker>MAG. MARKO POGAČNIK (PS SDS):</speaker>

               <p>Predsednik, hvala za besedo.</p>
               <p>Zdaj, kolegu Frangežu zelo na kratko, dejansko gre s temi vašimi ukrepi, ki ste jih
               pripravili in sprejete zakonodaje, kot je davek na dodano vrednost, višje cene
               vinjet, predvsem za tista vozila nad sto trideset, da s tem verjetno najbolj
               obremenjujete z davkom na nepremičnine, bi rekel, ljudi z večjimi družinami, socialno
               šibke upokojence, invalide in so to tista dejstva, ki sem jih jaz hotel poudariti. In
               da se pa potem tudi določena sredstva že pa namenjajo, bi rekel za neke socialne
               transferje tudi.</p>
               <p>Zdaj, če bi se Socialni demokrati zavedali stanja v kakršnem je proračun potem bi
               verjetno razmišljali in bi podprli neko zdravo privatizacijo, ki jo pa verjetno non
               stop ustavljate. Mislim, da bi z neko privatizacijo lahko prihodkovno stran proračuna
               napolnili in ne bi bilo potrebno na ta račun prazniti denarnic davkoplačevalce, vi pa
               s tem, ker zavirate tudi privatizacijo dvakrat praznite denarnice davkoplačevalcev. Z
               zviševanjem davkov in pa potem seveda tudi zaradi slabega upravljanja davkoplačevalci
               dokapitaliziramo razne banke, razno slaba stoječa podjetja.</p>
            </sp>
            <sp xml:id="SDT6-OZFIMP-nujna-68-2013-10-16.sp48">

               <speaker>PREDSEDNIK BOJAN STARMAN:</speaker>

               <p> Gospod Šircelj, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp49">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Zdaj, o temu Zakonu o dohodnini je bila tudi splošna razprava. Če bi gospod Frangež
               pa gospod Han prisostvovala pa poslušala splošno razpravo potem bi lahko poslušala
               državno sekretarko o tem, da je bila dana iniciativa za spremembo sporazuma o
               izogibanju dvojnega obdavčevanja v letu 2007, takrat sem bil jaz državni sekretar in
               jaz sem to naredil. In jaz sem insistiral, da se ta sporazum spremeni. In rečeno je
               bilo tudi potem, da so se pogajanja začela. Zdaj, če ne poslušate seje in, če ne
               opravljate svojih delovnih obveznosti, ki jih imate kot poslanca potem seveda tukaj
               ne vesta in potem tukaj sumirata laži, neresnice o tem kaj je kdo naredil in seveda
               provocirata. In seveda ne rešite ljudi, ki so na temu območju, gospod Frangež,
               območju Maribora, Koroške in tako naprej in govorite o nekih številkah, ki seveda ne
               držijo.</p>
               <p>In potem je bilo tudi rečeno, da so bila ta pogajanja prekinjena v začetku leta 2009.
               Takrat je vodil Ministrstvo za finance gospod Križanič. To je bil vaš minister,
               minister Socialnih demokratov in je dal določeno rešitev takrat v zakon o tej
               olajšavi. V letu 2005, 2006, 2007 in 2008 so bili pa ti dohodki izvzeti iz dohodnine
               in niso bili obdavčeni. In vprašajte tukaj civilno iniciativo.</p>
               <p>In ne trosite neresnic in laži in insinuacij o meni, ker ne veste ne kaj sem počel in
               se niti ne prepričate. In tukaj mislite, da tako kot so vaše predhodne stranke daleč
               nazaj v desetletja ponavljala in ponavljala laži<stage type="mag">(nadaljevanje)</stage> in da se potem seveda to prime. Oprostite, to jemljem
               dejansko, ker pač tukaj omenjate, prepričajte se kaj je bilo narejeno in poslušajte
               splošno razpravo. To je toliko koliko je bilo narejeno in takrat je Križanič prekinil
               pogajanja z Avstrijo ali drugače povedano, v času Križaniča so bila prekinjena
               pogajanja z Avstrijo o spremembi pogodbe o izogibanju dvojen obdavčitve. To je prva
               zadeva. Najprej se prepričajte, poglejte dokumente, potem pa govorite.</p>
               <p>Druga zadeva kar govorite o finančni luknji in tako naprej. Če govorite o obdobju
               leta 2007, 2008 in tako naprej, takrat je bil proračun izravnan. Takrat ni bilo
               primanjkljaja ampak je bil presežek. Takrat nismo govorili o primanjkljaju ampak
               presežku. Takrat nismo govorili o 24 milijonih dolgov ampak trikrat manjših dolgovih
               države Slovenije. In če govorimo o letu 2009, takrat pa govorimo lahko o dodatnem
               zadolževanju države. In če govorimo o celotnem podjetju, podjetjih kaliko so se
               zadolževala in tako naprej, potem se obrnite na Banko Slovenije, ki je vodila v tem
               obdobju monetarno politiko.</p>
               <p>Vi ste govoril o tej politiki, vi greste v zgodovino, vi hočete obravnavati
               zgodovino. Danes govorimo pa o sedanjosti in prihodnosti, govorimo o sedanjosti in
               prihodnosti družin, ki bodo plačevale večje davke, ki bodo imele pod vlado Socialnih
               demokratov vedno manjše neto dohodke in ki bodo v vedno večji revščini. In jaz bi se
               osredotočil na prihodnost, gospod Frangež in gospod Han, ne na preteklost.</p>
            </sp>
            <sp xml:id="SDT6-OZFIMP-nujna-68-2013-10-16.sp50">

               <speaker>PREDSEDNIK BOJAN STARMAN:</speaker>

               <p>Jaz se tudi strinjam, da začnemo govoriti o 1. členu oziroma o predlogu zakona, ki ga
               imamo, ne o vsem po čez, kar se je zdaj razvila debata.</p>
               <p>Jaz lahko povem samo to, da tisti, ki ima največje olajšave in največjo plačo, ki
               plačuje 50%, tisti bodo seveda najmanj pridobil oziroma izgubil s to indeksacijo, če
               sprejmemo ta zakon.</p>
               <p>Bi pa šel nazaj. Tukaj imam celo vrsto ljudi, ki so zapisani ...<stage>/Glas iz dvorane/</stage>...
               Počakajte, da povem vse.</p>
               <p>Povedal bi rad, da je tukaj cela vrsta, javila se je državna sekretarka že pred pol
               ure, potem še gospod Mitrovič, gospod Pogačnik, gospa Opec, gospod Vizjak, tudi za
               razpravo vas imam zapisane. Izvolite, imate repliko.</p>
            </sp>
            <sp xml:id="SDT6-OZFIMP-nujna-68-2013-10-16.sp51">

               <speaker>MAG. ANDREJ VIZJAK (PS SDS):</speaker>

               <p>Spoštovani gospod Frangež, štejejo dejanja in ne vaše besede. Po tem se merijo
               politiki, kaj naredijo, kakšen gumb tukaj stisnejo za ali proti ne pa to kako
               obžalujete in vaša kalimerovksa drža na pol sluzasta, jokajoča do vaših sotrpinov iz
               Štajerske regije. To ne šteje. Šteje to kar boste stisnil na gumb pri tem amandmaju
               in pri drugih.</p>
               <p>In spoštovani, ne boste zameglil teh dejstev, tudi če boste osebno napadal in
               spraševal po mojih izračunih ali po ne vem kakršnihkoli, ker to sploh ni
               bistveno.</p>
               <p>Moja dohodnina ali vaša ali od nas vseh skupaj, ki tukaj notri sedimo, sploh ni
               pomembna za državo, pomemben pa je pristop, ki ga skozi te ukrepe uvaja vlada in
               seveda vaša koalicija s Socialnimi demokrati na čelu, če želite ali pa ne želite. Kaj
               to pomeni za socialno pozicijo slovenske družine, slovenskih davkoplačevalcev tistih
               s povprečnimi plačami, tistih z minimalnimi plačami in tako naprej. To pa je pomembno
               vprašanje. Ne boste zameglil teh dejstev z vašimi spraševanji kakšna je tu konkretno
               moj izračun, ker sploh ni pomembno. Pomemben pa je izračun za povprečnega Slovenca,
               za povprečno slovensko družino. To pa je pomembno.</p>
               <p>In ko, menda niste zgodovinar, tako radi zahajate v zgodovino in jo potvarjate in
               potem hkrati pravite dajmo se raje osredotočiti naprej. In potem to potvarjanje
               zgodovine seveda jemljete, kot alibi in napad <stage type="mag">(Nadaljevanje)</stage> na to sedanjo opozicijo in govorite neresnice oziroma
               zavajate.</p>
               <p>Prvič, je že odgovoril gospod Šircelj. Saj veste katera vlada je ustvarila največjo
               javnofinančno luknjo, vaša. Ja, Pahorjeva vlada. Ja, ne vem kaj Pahor prihaja iz lune
               ali je bil predsednik Socialnih demokratov, kateri stranki vi pripadate. Ali se
               želite zdaj distancirati od njega? Ja, očitno.</p>
               <p>Hočem povedati, ta vlada je ustvarila največjo javnofinančno luknjo, o tem pričajo
               vse statistike, ki se je ne da z vašo ideologijo zbrisati, popraviti ali prikrojiti,
               ker pač to hvala bogu objavlja SURS pa tudi kakšna mednarodna inštitucija to
               beleži.</p>
               <p>Drugo. Referendum kar se penzijske zakonodaje tiče vam je padel iz enega samega
               razloga. Zato, ker je bil zakon slab, neusklajen s socialnimi partnerji in zato, ker
               so ga sindikati napadli in so ga zrušili na referendumu in vi vedno in znova krivite
               za to sedanjo opozicijo. Mi smo mu tudi nasprotovali, ker smo tudi vedeli, da je
               slab. Zdaj še ne smemo imeti svojega mnenja okoli tega.</p>
               <p>In še več. Mi ne smemo imeti negativnega mnenja tudi o teh vaših ukrepih, ki vidijo
               pot iz krize v višjih davkih. Mi smo rekli, da je to napačna pot. So druge poti.
               Povedali smo tudi kakšne so te poti.</p>
               <p>In prosim vas, ne nam zameriti, če odigramo in igramo tu vlogo, ki jo pač moramo
               igrati in odigrati. To je, da vas opozarjamo na napačne odločitve in poteze, ki jih
               delate.</p>
               <p>In še enkrat. Ne boste se oprali teh potez s sladkimi besedami, jokanjem tu, temveč
               zgolj z dejanji.</p>
            </sp>
            <sp xml:id="SDT6-OZFIMP-nujna-68-2013-10-16.sp52">

               <speaker>PREDSEDNIK BOJAN STARMAN:</speaker>

               <p>Proceduralno dobite takoj. Najprej bom jaz proceduralno.</p>
               <p>Če se ne boste nehali prepirati, potem bom prekinil sejo, da se umirimo in da potem
               mirno nadaljujemo.</p>
               <p>Najprej gospod Frangež.</p>
            </sp>
            <sp xml:id="SDT6-OZFIMP-nujna-68-2013-10-16.sp53">

               <speaker>MAG. ANDREJ VIZJAK (PS SDS):</speaker>

               <p>Jaz sem čisto miren.</p>
            </sp>
            <sp xml:id="SDT6-OZFIMP-nujna-68-2013-10-16.sp54">

               <speaker>MATEVŽ FRANGEŽ (PS SD):</speaker>

               <p>Najprej, jaz se globoko opravičujem, ker se vračam v zgodovino ampak pač svet se ni
               začel ne z Janezom Janšo in ne z Alenko Bratušek in ne moremo obravnavati resnih
               stvari izolirano glede na datum padca ali nastop ...</p>
            </sp>
            <sp xml:id="SDT6-OZFIMP-nujna-68-2013-10-16.sp55">

               <speaker>PREDSEDNIK BOJAN STARMAN:</speaker>

               <p>... proceduralni predlog, prosim.</p>
            </sp>
            <sp xml:id="SDT6-OZFIMP-nujna-68-2013-10-16.sp56">

               <speaker>MATEVŽ FRANGEŽ (PS SD):</speaker>

               <p>Zdaj gospod predsednik, gospodu Širclju želim odgovoriti na tisti očitek, češ, da naj
               opravljam svoje delo.</p>
            </sp>
            <sp xml:id="SDT6-OZFIMP-nujna-68-2013-10-16.sp57">

               <speaker>PREDSEDNIK BOJAN STARMAN:</speaker>

               <p>... proceduralni predlog.</p>
            </sp>
            <sp xml:id="SDT6-OZFIMP-nujna-68-2013-10-16.sp58">

               <speaker>MATEVŽ FRANGEŽ (PS SD):</speaker>

               <p>Jaz sem res ta del razprave gospe Vraničarjeve v splošni razpravi pri kateri sem
               sodeloval, torej zgrešil, nanj nisem bil pozoren, me pa veseli, da ste od kar
               opravljate izključno poslansko funkcijo, pridobili nov poslanski delovni zagon in
               začeli delati.</p>
               <p>Kar se pa tiče izziva, ki ga pred mene postavlja gospod Vizjak, pa naj poudarim
               naslednje. Govorite o izravnanem proračunu, proračunu s presežkom v letih 2007 in
               2008. Oprostite, politično je bila izsiljena odločitev podpori zaključnemu računu, ki
               je izkazoval drugačno stanje, kot je bilo dejansko. Tega dogajanja se zelo dobro
               spomnite. Povzročena pa je bila luknja tik predno je nova vlada prevzela oblast. Na
               eni strani zaradi zmanjšanja davčnih prihodkov, tega se gotovo zelo dobro spomnite in
               na drugi strani zaradi povečevanja proračunskih odhodkov. Skupaj z ukrepanjem zaradi
               nastopa krize je to seveda rezultiralo v povečanje zadolževanja države in tu je
               odgovor na 24 milijard evrov.</p>
               <p>Jaz še kar naprej postavljam vprašanje, kje ...</p>
            </sp>
            <sp xml:id="SDT6-OZFIMP-nujna-68-2013-10-16.sp59">

               <speaker>PREDSEDNIK BOJAN STARMAN:</speaker>

               <p>... prosim proceduralno vprašanje ...</p>
            </sp>
            <sp xml:id="SDT6-OZFIMP-nujna-68-2013-10-16.sp60">

               <speaker>MATEVŽ FRANGEŽ (PS SD):</speaker>

               <p>... evrov in se opravičujem, ker se je potrebno vedno znova vračati v zgodovino, ker
               v zgodovini so bile narejene usodne napake. V našem in vašem obdobju, ne samo v času
               neke vlade, ki jo pač iz političnih razlogov napadete in dobrodošlo je, da opozarjate
               na napake, jaz si samo želim, da imate pri tem malo bolj trezno in objektivno
               presojo.</p>
            </sp>
            <sp xml:id="SDT6-OZFIMP-nujna-68-2013-10-16.sp61">

               <speaker>PREDSEDNIK BOJAN STARMAN:</speaker>

               <p>Gospod Han, prosim proceduralno vprašanje.</p>
            </sp>
            <sp xml:id="SDT6-OZFIMP-nujna-68-2013-10-16.sp62">

               <speaker>MATJAŽ HAN (PS SD):</speaker>

               <p>Jaz bom pa dal proceduralni predlog. Spoštovani predsednik, jaz bi prosil, da
               opozoriti kolege poslance kadar imajo govor, ki si ga je ta trenutek privoščil gospod
               Vizjak, ko poslance zmerja, da imajo sluzaste nastope, da so kalimeroti, da ga
               opozorite in da se gospod Vizjak opraviči za te nastope.</p>
               <p>Verjamem, ko ti zmanjka argumentov postaneš žaljiv ali pa glasen in bi prosil, da se
               držimo enega dostojnega nastopanja v parlamentu.</p>
               <p>In res je, gospod Vizjak, čas za igro je končan. Država je pred resnimi težavami in
               se ne moremo igrati in nastopati takrat kadar nam paše tako ali drugače.</p>
               <p>Prosil bi vas, predsednik, da opozorite vse, tudi naše, če bo <stage type="mag">(Nadaljevanje)</stage> potrebno, da kadar smo žaljivi do drugih kolegov,
               da na to opozorite.</p>
               <p>Niso pa naši nastopi, ne nastopi gospoda Frangeža ne sluzasti in ne kalimerovski.
               Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp63">

               <speaker>PREDSEDNIK BOJAN STARMAN:</speaker>

               <p>Hvala lepa. Bom opozoril, ne morem pa vplivati kaj kdo govori.</p>
               <p>Naslednji je gospod Mitrovič, je želel. Na kratko prosim, da se vrnemo v razpravo
               počasi.</p>
            </sp>
            <sp xml:id="SDT6-OZFIMP-nujna-68-2013-10-16.sp64">

               <speaker>SINIŠA MITROVIČ:</speaker>

               <p>Še enkrat, spoštovane in spoštovani. Javljam se zaradi tega, ker nisem slišal nobene
               razprave o vsebini.</p>
            </sp>
            <sp xml:id="SDT6-OZFIMP-nujna-68-2013-10-16.sp65">

               <speaker>PREDSEDNIK BOJAN STARMAN:</speaker>

               <p>Prosim.</p>
            </sp>
            <sp xml:id="SDT6-OZFIMP-nujna-68-2013-10-16.sp66">

               <speaker>SINIŠA MITROVIČ:</speaker>

               <p>In sicer večina, govorimo o večini dnevnih migrantov, to so nizko obdavčljivi ljudje,
               ki nimajo vgrajenega davčnega odtegljaja v Avstriji in njihova plača ni bruto plača,
               ki vstopa v dohodninsko lestvico in so v primerjavi z drugimi rezidenti v slabšem
               položaju, pomeni, da je zakon o dohodnini njim v škodo in tega dejstva ni zanikal
               noben od vas, niti ga je vlada zanikala, ker ga težko zanika. To je vsebinski
               problem. To je prvo.</p>
               <p>Drugo. Bilo je izrečeno in se ponavlja vsa ta leta, nekaj kar ne drži. Govori se o
               tem, da so to delavci, ki so zaposleni v tujini in koristijo socialne pravice v
               Republiki Sloveniji. Pri davkih in socialnih pravicah je treba biti izredno
               natančen.</p>
               <p>Od kar smo člani EU na tem segmentu velja direktiva EU, ki smo jo mi popolnoma
               uveljavili in so vsi te delavci obvezno socialno zavarovani samo pri delodajalcu. To
               pomeni samo v tujini. So v obveznem pokojninskem sistemu tujem, so v obveznem
               zdravstvenem sistemu tujem. Teh pravic v Republiki Sloveniji tudi, če jih hočejo, ne
               morejo koristiti. Koristijo lahko samo zdravstvene nujne storitve, ki se refundirajo
               s strani tujega sklada.</p>
               <p>Državljane Republike Slovenije, ki so zaposleni pri tujih delodajalcih, ki imajo
               svoje rezidentstvo v državah ne članicah EU in vi tistih državah s katerimi Slovenija
               nima posebnega socialnega sporazuma, jim zakon nalaga, da se po sili zakona morajo
               obvezno minimalno socialno zavarovati v Sloveniji.</p>
               <p>O teh dnevnih migrantih, ki imajo delodajalca v državi članici EU, so v obveznem
               socialnem sistemu druge države.</p>
               <p>Če govorimo na širše in razumemo širšo debato, da koristijo pravice preko svojih
               družinskih članov, je treba povedati, da niso v pokojninskem slovenskem sistemu oni
               osebno, da niso v zdravstvenem sistemu oni osebno, da niso v sistemu zagotavljanja
               nadomestil za brezposelnost v našem sistemu in ne nazadnje, če postavimo to širše
               potem ugotovimo, da najvišji davčni razred, dnevni migrant, ki dela v Avstriji, v
               Sloveniji ne plačuje nobenega davka. Če že želimo pogledati širše, koristijo prav
               tako njihovih družinski člani enake storitve, vendar je to popolnoma neuporabna
               primerjava.</p>
               <p>Tretje kar bi želel povedati. Bilo je rečeno, da dnevni migranti imajo priznane
               stroške na delo in druge stroške, ki jih imajo zaradi migracije.</p>
               <p>Dnevni migranti imajo samo dve vrsti stroškov, tako kot mi vsi ostali rezidenti
               Republike Slovenije in ne vseh drugih stroškov. Imajo priznan prevoz na delo in imajo
               priznan strošek prehrane in nič več od tega.</p>
               <p>Kako je treba razumeti oziroma kako jaz razumem amandma. Amandma fiktivno obruti
               najnižje obdavčljivi dohodek, da se izenači z najnižjim dohodninskim slovenskim
               razredom. Zakaj je uporabljena povprečna stopnja? Povprečna stopnja, tako kot je bilo
               prej rečeno, je ves čas<stage type="mag">(Nadaljevanje)</stage> v
               Sloveniji okrog 20%, vendar je treba vedeti, da je več kot 65% vsaj po spominu
               govorim, vseh slovenskih davčnih zavezancev, fizičnih oseb v povprečni davčni stopnji
               ali nižji. Torej nomotehnično bi bilo najbolj logično predlagati amandma, da se
               obruti z najnižjo dohodninsko lestvico, to pomeni 16, vendar upoštevaje vse tiste
               druge razlike, ki jih imajo dnevni migranti, kot dodatne stroške, ki se jim ne
               priznavajo, je potem logično, da je predlagatelj predlagal, da se fiktivno obruti
               dohodek s povprečno davčno stopnjo. In tako je treba to razumeti.</p>
               <p>Kaj se dobi, če se amandma podpre? Dobi se, da je večina davčnih zavezancev, ki ima
               ta problem in ga noben ni zanikal, tudi vlada ga ni zanikala, da vstopa neto dohodek
               v bruto dohodninsko lestvico, večina teh zavezancev je rešenih s tem amandmajem.</p>
               <p>In drugo kar se doseže s tem. Vlada, katerakoli je, si dobi dovolj časa, da začne
               pogajati novi sporazum, ker to kar precej časa traja, včasih dve in več let, da na
               nek drug način to reši in iz mojega vedenja večina držav, ki imajo tovrstno
               problematiko, to rešuje z mednarodno pogodbo.</p>
               <p>In ne nazadnje da vam povem še tehnični detajl. Tudi če Slovenija izpogaja v
               mednarodnem sporazumu, da so dnevni migranti obdavčeni samo v Sloveniji, je ista
               težava zaradi razlik v dohodninski lestvici zaradi tega, ker bo morala s svojim
               zakonom urediti da vstopi neto avstrijski dohodek za najnižji davčni razred v bruto
               lestvico približno z istim takim sistemom, kot je zdaj predlagan amandma. Hvala
               lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp67">

               <speaker>PREDSEDNIK BOJAN STARMAN:</speaker>

               <p>Hvala lepa.Meni je žal, če govorimo vse drugo, kot tisto kar imamo na dnevnem redu.
               Trudim se pa ne uspemo.</p>
               <p>Naslednji pa dajem besedo gospe Vraničarjevi.</p>
            </sp>
            <sp xml:id="SDT6-OZFIMP-nujna-68-2013-10-16.sp68">

               <speaker>MAG. MATEJA VRANIČAR:</speaker>

               <p>Hvala lepa. Se bom omejila na konkretna vprašanja, ki so mi bila zastavljena in
               konkretno razpravo o 1. členu, da ne podaljšujem vseh ostalih tem, ki so se
               odpirale.</p>
               <p>Eden od razpravljavcev, mislim, da je bil gospod Vizjak, je rekel, da je pomemben
               pristop. In ko govorimo o indeksaciji in povečani ali ne povečani davčni obveznosti s
               tega naslova, je ravno pristop tisti zaradi katerega kaže na prvi pogled, da se ne
               razumemo ali se nočemo razumeti.</p>
               <p>Nekdo, ki ima v mesecu decembru leta 2013 minimalno plačo, bruto minimalno plačo in
               po odtegljajih prispevkov in davkov dobi neto plačo in nekdo, ki bo to isto bruto
               minimalno plačo dobil v januarju 2014, bo dobil enako neto plačo, kot v mesecu
               decembru. Enako. V žep bo dobil enak znesek. Če pa bi ta zakon ne bil sprejet, bi v
               mesecu januarju dobil 1,2 evra več, kot pa bo dobil sicer.</p>
               <p>In vse kar je razlika med nami je razlika v pristopu. Ali gledamo koliko dobi danes
               in dobiš enako, ali pa gledamo da bi moral dobiti več, ker bi plačal manj davka. Ne
               zaradi tega, ker se zdaj davčna obveznost povečuje ampak zaradi tega ker se davčna
               obveznost ne bo zmanjšala tako, kot bi se, če bi tega zakona ne bilo.</p>
               <p>Torej vsi govorimo v bistvu isto. Vsak od nas poudarja pa svoj pristop, ker je tak
               pristop v bistvu bolj všečen.</p>
               <p>Kar se tiče <stage type="mag">(Nadaljevanje)</stage> prihodkov od
               privatizacije, ki so bili omenjeni. Upam, da se zavedamo, da po zakonu o javnih
               financah se te prihodki lahko uporabijo zgolj za znižanje javnega dolga oziroma za
               druge dokapitalizacije in ne morejo biti porabljeni za vsakodnevno porabo oziroma za
               socialne transfere, kar je bilo prej omenjeno.</p>
               <p>Kar se tiče predlaganega amandmaja k 1. členu. Res je, v preteklosti je bila cela
               vrsta poskusov zadevo razrešiti na drugačen način. Skozi spreminjanje sporazuma o
               izogibanju dvojnemu obdavčevanju z Avstrijo, skozi različne rešitve, ki smo jih
               iskali predvsem v okviru zakona o davčnem postopku, deloma pa tudi skozi zakon o
               dohodnini. Za spremembo sporazuma morata soglašati oba partnerja. Slišali pa smo
               gospoda Mitroviča, če bi uvedli v slovensko avstrijski sporazum rešitev kakršno imajo
               druge države, da bi morali še vedno nekaj reševati v nacionalni zakonodaji, ker se
               vedno v bistvu zadeva oziroma vedno obdavčitev prenaša v deželo rezidentstva in ne v
               deželo vira.</p>
               <p>Po drugi strani je treba reči, da ja, dohodek dosežen v Avstriji je neto dohodek
               zaradi tega, ker ima Avstrija tako visoko osnovno davčno olajšavo, da večina
               dohodkov, ki jih dosežejo slovenski rezidenti, ki delajo v tujini, ne pride sploh do
               obdavčitve v Avstriji. Že prej sem pa omenila, da v kolikor plačujejo obvezne
               prispevke za socialno varnost, da jim te zmanjšujejo osnovo za dohodnino, tudi če so
               plačani ti prispevki v Avstriji.</p>
               <p>Celoten problem dejansko izvira iz razlik v dohodkovnem položaju posameznikov v
               različnih državah. In kakorkoli obrnemo s posameznim bilateralnim sporazumom se
               rešujejo zadeve bilateralno, v odnosu do posamezne države, ne pa v bistvu tudi v
               odnosu do vseh drugih držav.</p>
               <p>Ko smo govorili o tem, da so slovenskemu rezidentu, ki dela v Avstriji, priznani
               enaki stroški, kot slovenskemu rezidentu, ki je zaposlen v Sloveniji, problem, ki smo
               ga zaznali in ki je rešen skozi zakon o dohodnini in to ostaja v veljavi tudi po
               predlogu tega zakona, je, da v Avstriji oziroma v drugih državah zaposleni ne dobijo
               posebnih dodatkov za prevoz na delo in za prehrano v delovnem času in smo v bistvu
               tukaj šli v posebne rešitve, ki so tem zaposlenim, čeprav ne dobijo posebej tega
               plačanega, ti stroški priznani in se jim odštevajo od davčne osnove in to ostane v
               veljavi.</p>
               <p>Tudi v pogovorih, ki smo jih imeli s civilno iniciativo, na to temo nismo zavrnili
               iskanja drugačnih ali novih rešitev za razrešitev situacije dnevnih delovnih
               migrantov, ocenjujemo pa, da predlagana rešitev tega ne razrešuje. In ne vpletam se v
               samostojno delo ustavnega sodišča, če opozorim, da razlogov zaradi katerih je ustavno
               sodišče razveljavilo <stage type="mag">(Nadaljevanje)</stage> trenutno
               veljavno rešitev oziroma zahtevalo, da se jo odpravi, ne rešuje tudi ta amandma ne.
               Ne pojasnjuje posebej zakaj, v čem so razlogi, ki upravičujejo različno obravnavo
               oseb, ki so v enakem finančnem dohodkovnem položaju. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp69">

               <speaker>PREDSEDNIK BOJAN STARMAN:</speaker>

               <p>Hvala lepa. Besedo želi še predstavnica Zakonodajno-pravne službe, gospa Andreja
               Kurent.</p>
            </sp>
            <sp xml:id="SDT6-OZFIMP-nujna-68-2013-10-16.sp70">

               <speaker>ANDREJA KURENT:</speaker>

               <p>Hvala lepa. Saj izgleda bova s predstavnice vlade govorile isto.</p>
               <p>Jaz sem se hotela obrniti na odločbo ustavnega sodišča, ki je vsaj meni popolnoma
               razumljivo. Gre seveda za pravni jezik in bi mogoče samo nekaj poudarkov navedla iz
               same obrazložitve.</p>
               <p>V 20 točki je navedeno, da je ustavno sodišče v tej zadevi primerjalo čezmejne
               delovne migrante z drugimi zavezanci za plačilo dohodnine in to glede pravice prvih
               do posebne davčne olajšave oziroma glede obveznosti drugih do sorazmerno višjega
               plačila dohodnine.</p>
               <p>Ustavno sodišče je ugotovilo, da so čezmejni delavni migranti v bistveno enakih
               položajih, kot drugi zavezanci za plačilo dohodnine. Potem je ugotovilo, da ta
               določba, se pravi petega odstavka, 113. člena, ki se zdaj črta, daje davčno olajšavo
               le čezmejnim delavnim migrantom, ne pa tudi drugim zavezancem za dohodnino in je zato
               ustavno sodišče presojalo ali za tako razlikovanje obstaja razumen razlog, ki bi
               izhajal iz narave stvari.</p>
               <p>Potem še dodaten poudarek. Ugotovljeno je bilo, da dvojna obdavčitev dohodkov iz
               zaposlitve od države rezidentstva in države vira dohodka v sedanji ureditvi, da se
               odpravlja z davčnim odbitkom in da torej namen in spodbijaje posebne olajšave ni
               odpraviti dvojno obdavčevanje, temveč čezmejnim delovnim migrantom zagotoviti še
               dodatne davčne ugodnosti.</p>
               <p>Za tem je ustavno sodišče povedalo, da je že večkrat presojalo ali so bile davčne
               olajšave uvedene zaradi razumnega razloga, ki bi izhajal iz narave stvari in
               zaključilo, da Državni zbor in vlada v konkretnem primeru nista izkazala razumnih in
               stvarnih razlogov za privilegiran davčni položaj čezmejnih delavnih migrantov.</p>
               <p>Nadalje je še ugotovilo, da gre v tem primeru za položaj ko je neenakost, to je bil
               tudi razlog za ustaven spor, posledica tega, da zakonodajalec položaja drugih davčnih
               zaveznace ne ureja na enak način, kot ureja položaj zavezancev iz petega odstavka,
               113. člena.</p>
               <p>In ponavljam, tudi misel državne sekretarke, "po mojem mnenju gre v predlaganem
               amandmaju za približno isto materijo, ki je torej tudi približno enako ustavno
               sporna." Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp71">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Pogačnik, ste želel proceduralno? Prosim, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp72">

               <speaker>MAG. MARKO POGAČNIK (PS SDS):</speaker>

               <p>Predsednik hvala za besedo. Jaz pri gospe državni sekretarki ocenjujem, da gre tu
               zgolj za naključje, da na moja vprašanja na večini odborov pozabi odgovoriti, zato bi
               še enkrat prosil, če mi lahko odgovori na vprašanje. In sicer ali držijo simulacije,
               da v primeru, da bo ta zakon, ki ga danes obravnavamo, bil sprejet, da pa se bo
               dohodnina parov brez otrok s povprečno plačo recimo, povišala za 1%, paru z dvema
               otrokoma za 3% in pa paru s tremi otroki kar za 10% točke. Na to bi želel odgovor
               imeti.</p>
               <p>Potem pa še glede privatizacije. Če bi tukaj notri v proračun prišla milijarda, bi
               verjetno milijarda bila lahko uporabljena za znižanje zadolževanja. Ali bi bila pa
               namenjena verjetno za sanacijo bank.</p>
               <p>Ocenjujem, da gre tukaj na en način, da privatizacija nebi imela efekta na
               uravnoteženost proračuna. Mislim, da gre za veliko zavajanje. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp73">

               <speaker>PREDSEDNIK BOJAN STARMAN:</speaker>

               <p>Hvala lepa. Jaz bi pri teh izračunih, ki smo jih že nekaj navedli, povedal in
               opozoril na to, da imamo pri tem zakonu, ko ukinjamo to indeksacijo <stage type="mag">(nadaljevanje)</stage> in to vpliva, kako bi rekel, zelo različno.
               Mi imamo tiste, ki plačujemo dohodnino jo plačujemo od 16 do 50 %, eni imamo otroke,
               splošno olajšavo imamo in seveda tukaj je računica v vsakem primeru drugačna. Dejstvo
               pa je, da najmanj se bo zmanjšala, bi rekel, dohodnina pri tistih, ki imamo največ.
               Bi pa vseeno, če ima gospa Vraničarjeva tukaj.</p>
               <p>Skratka, govorimo o zelo, zelo različnih osnovah na vseh straneh glede višine, ker
               tukaj se gre samo da ne revaloriziramo olajšav, ki jih imamo. Stopnja revalorizacije
               sploh ne omenjamo zato ne vem koliko je zdaj inflacije,k ki bi zdaj prišla v poštev
               ali je 2,4 ali nekaj takšnega. Tudi to je en faktor, ki potem vpliva na vse te
               izračune. In dvomim, da ima kdo natančne izračune, bi rekel, in jih lahko da, seveda
               so pa zelo enostavni. Gospa Vraničar, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp74">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Torej dohodnina je individualni davek zato podatki obstajajo za posameznega davčnega
               zavezanca, ki uveljavlja olajšavo za sebe in v bistvu v primeru para se odločite kdo
               uveljavlja olajšavo za otroka oziroma si otroka razdelita. In številke so naslednje,
               če imam povprečno plačo pa nimam vzdrževanih družinskih članov potem v primeru
               valorizacije plačam dva tisoč enainpetdeset evrov davka in v primeru, da ne pride do
               valorizacije dva tisoč šestinsedemdeset evrov, kar pomeni višja dohodnina na letni
               ravni v višini petindvajset evrov in to je 1,2 %. Če imam enega vzdrževanega
               družinskega člana in imam povprečno plačo plačam dohodnine v primeru valorizacije
               tisoč tristo štiriinosemdeset evrov, se pravi namesto dva tisoč in več tisoč tristo
               štiriinosemdeset evrov, če ni valorizacije tisoč štiristo osemnajst evrov ali
               štiriintrideset evrov več oziroma ni znižanja za štiriintrideset evrov, kar pomeni
               2,4 %.</p>
               <p>Če imam dva otroka potem je dohodnina pri povprečni plači z valorizacijo devetsto
               enaindvajset, brez valorizacije devetsto devetintrideset. In višja oziroma razlika v
               dohodnini je devetnajst evrov na letni ravni ali 1,9 %. Ko pridemo pa do treh otrok
               je pa situacija naslednja: Zaradi olajšave, ki znaša v primeru valorizacije devet
               tisoč šesto osemintrideset evrov je moja dohodnina samo dvesto štiri evre. V primeru
               da ne pride do valorizacije pa je moja dohodnina dvesto dvaintrideset evrov. In
               seveda ta razlika, če jo gledamo relativno pomeni to je razlika devetindvajset evrov
               na letni ravni in ta razlika seveda pomeni 13 % razlike, vendar še vedno je potrebno
               pogledati zraven tudi absolutne številke, da pridemo do prave informacije, ki ne
               zavaja.</p>
            </sp>
            <sp xml:id="SDT6-OZFIMP-nujna-68-2013-10-16.sp75">

               <speaker>PREDSEDNIK BOJAN STARMAN:</speaker>

               <p> Hvala lepa.</p>
               <p>Gospa je zelo natančno dala in korektno je podala odgovor, mislim, da je zelo jasen.
               Bistvo je tukaj, da so to dejansko individualni izračuni in je od primer do primera
               rezultat drugačen. Zdaj pa ne vem, najprej bi... Namesto Bogoviča ga pooblašča gospa
               Jasmina Opec, ki je tudi bila zdaj po tej zmedi iz teh razpravah zdaj verjetno še
               čaka na diskusijo, prosim na kratko oziroma, če imate samo kaj za dodati.</p>
            </sp>
            <sp xml:id="SDT6-OZFIMP-nujna-68-2013-10-16.sp76">

               <speaker>JASMINA OPEC (PS SLS):</speaker>

               <p>Hvala lepa.</p>
               <p>Ker je problematika delavcev migrantov očitno nekaterim težko razumljiva naj <stage type="mag">(nadaljevanje)</stage> zakone, če bolj po domače
               predstavim to problematiko tako kot jo sama opažam s svojimi očmi. Prijateljica mojih
               let se je z diplomo vrnila v domačo pomursko pokrajino. Po nekaj mesecih na Zavodu za
               zaposlovanje je končno našla delo ampak ne v domači državi ampak sosednji Avstriji in
               to ne v luksuzni pisarni ampak v perutninski klavnici. Vsak dan zjutraj obstaja ob
               štirih in se pelje več sto kilometrov na svoje delovno mesto. V Avstriji poravna vse
               svoje obveznosti, tako kot jih mi poravnavamo, ki smo zaposleni v Sloveniji, tukaj v
               naši državi. In tisto kar ji ostane seveda v teh svojih obveznostih, ki jih poravna,
               prinese domov. In, od tega njenega kupčka, ki ga prinese domov sedaj še ta država
               želi imeti svoj delež. Se vam to zdi pošteno? Meni se ne zdi.</p>
               <p>Še enkrat, vsem tem mladim ljudem, ki iz dneva v dan, vedno več jih je, odhajajo na
               delo v sosednjo Avstrijo pa ne samo iz Pomurja ampak tudi iz Koroške, Štajerske,
               Maribora, čedalje več mladih, ki jim je država že enkrat oropala dostojanstva jih
               sedaj želi še drugič. Ta vlada je večkrat poudarila, da so mladi prioriteta te vlade.
               Ampak, če so takšni ukrepi res korist mladih, ne vem.</p>
               <p>Še enkrat vas prosim, premislite o temu amandmaju, če je potrebno si vzemite odmor,
               koalicijsko se uskladite ampak ne sprejemati ukrepe na hitro, če vsi vemo, da imajo
               zelo negativne učinke in pa posledice, ki so bodo zelo težko popravile. Hvala
               lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp77">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospa Katarina Hočevar, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp78">

               <speaker>MAG. KATARINA HOČEVAR (PS DL):</speaker>

               <p>Lep pozdrav tudi z moje strani.</p>
               <p>Jaz nisem članica tega odbora, ampak spoštovani kolegi, glede na razpravo, ki sem jo
               pa danes v vaši sredini slišala me pa ne čudi, da državljani podpisujejo peticijo za
               znižanje poslanski plač. In jaz mislim, da je mogoče rešitev v tem, da svojo funkcijo
               opravljamo nepoklicno, potem bomo mogoče prisiljeni, da čas, ki nam je namenjen za
               razprave izkoristimo bolj učinkovito in smo bolj usmerjeni k ciljem. Amandma k 1.
               členu je v razpravi in jaz ga ne morem podpreti iz razloga, ker je Ustavno sodišče z
               odločbo ugotovilo, da je peti odstavek 113. člena Zakona o dohodnini v neskladju z
               Ustavo.</p>
               <p>In ta amandma tega neskladja žal ne odpravlja kar je jasno povedala tudi
               Zakonodajno-pravna služba. Jaz kot poslanka pač ne morem sprejemati zakonodaje ki bo
               v nasprotju z odločbami Ustavnega sodišča. V naslednjih amandmajih se bom pa tudi
               sama poskušala opredeliti čim bolj vsebinsko usmerjeno. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp79">

               <speaker>PREDSEDNIK BOJAN STARMAN:</speaker>

               <p> Gospa Opec.</p>
            </sp>
            <sp xml:id="SDT6-OZFIMP-nujna-68-2013-10-16.sp80">

               <speaker>JASMINA OPEC (PS SLS):</speaker>

               <p>Hvala za besedo.</p>
               <p>Kolikor je meni znano je Ustavno sodišče odločilo zgolj, da je 113. člen v neskladju
               z Ustavo nič pa se še ni izjasnilo o temu amandmaju, ki je vložen in o morebitnem
               členu, ki bi bil sprejet. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp81">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Šircelj.</p>
            </sp>
            <sp xml:id="SDT6-OZFIMP-nujna-68-2013-10-16.sp82">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa gospod predsednik... <stage>/ Oglašanje izklopi./</stage></p>
            </sp>
            <sp xml:id="SDT6-OZFIMP-nujna-68-2013-10-16.sp83">

               <speaker>PREDSEDNIK BOJAN STARMAN:</speaker>

               <p> Potem ima pa prednost, izvolite gospod Pogačnik, proceduralno.</p>
            </sp>
            <sp xml:id="SDT6-OZFIMP-nujna-68-2013-10-16.sp84">

               <speaker>MAG. MARKO POGAČNIK (PS SDS):</speaker>

               <p>Hvala.</p>
               <p>Zdaj jaz mislim, da kolegica Hočevar je že kar nekaj časa v parlamentu in bi lahko
               vedela, da pri 1. členu verjetno se razpravlja, bi rekel malo širša razprava.
               Predvsem me je pa osebno prizadelo, da je ta razprava ni ciljno usmerjena. Mogoče ni
               ciljno usmerjena s strani koalicijskih poslancev, Pozitivne Slovenije še nismo
               slišali, DeSUS-a še nismo slišali, Državljanske liste še nismo slišali, Državljanske
               liste še nismo oziroma je zdaj nekaj govoril... Jaz mislim da tukaj smo razpravljali,
               bi rekel, bolj kot ne izključno poslanci SDS. In poslancem SDS-a ni vseeno, kam bo
               vlada Alenke Bratušek in ta koalicija to zadevo zapeljala. In naša razprava jaz
               mislim, da je bila zelo ciljno usmerjena, problem je pa tudi v temu, da smo morali
               uporabljati manever replik, proceduralnih predlogov, glede na laži in na zavajanja,
               ki so bila predvsem s strani poslancev SD-ja dane. In ne uporabljati tega, da je to
               stran vržen čas. Kot opozicija mislim, da imamo pravico opozarjati in da naši
               predlogi in pa opozorila so predvsem ciljno usmerjena. Ciljno usmerjena v boljši
               standard življenja vseh Slovenk in Slovencev v <stage type="mag">(nadaljevanje)</stage> ciljno usmerjene, da bi bilo manjše obremenitve za
               gospodarstvo in za vse davkoplačevalce. Mislim, da se je koalicija tukaj notri
               izgubila in da uporabljate res manevre ...<stage>/glas iz dvorane/</stage>... in da uporabljate
               manevre ko zavajate ljudi, na koncu pa pritiskati tipko proti njim.</p>
               <p>Mislim, da bo prišel do spoznanja, tudi vsi državljanke in državljani Republike
               Slovenije, davkoplačevalci, da to vlado Alenke Bratušek sestavlja Pozitivna
               Slovenija, DeSUS, Državljanska lista in SD in proceduralno predlagam predsedniku, da
               poskušajo poslanci biti tukaj objektivni in da ne gre za neko zavajanje in da moramo
               potem mi uporabljati manevre replik in pa proceduralnih predlogov. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp85">

               <speaker>PREDSEDNIK BOJAN STARMAN:</speaker>

               <p>Gospod Šircelj.</p>
            </sp>
            <sp xml:id="SDT6-OZFIMP-nujna-68-2013-10-16.sp86">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa gospod predsednik.</p>
               <p>Vsekakor tudi menim, da seveda je ta razprava zelo ciljno usmerjena. Če pač nekateri
               poslanci bolj redko obiskujejo ta odbor, ki govori o finančnih vprašanjih in mislim,
               da je praksa že dve leti verjetno ali še nekaj več ali tudi že prej mogoče, jaz tega
               ne poznam, bila takšna, da se v 1. členu seveda govori tudi o bistvenih vsebinskih
               rešitvah o posameznem zakonu, še posebej če gre po posebnem postopku nek zakon.</p>
               <p>In tukaj če govorimo o tem, da bodo državljani in državljanke realno dobili manj
               denarja, kakorkoli zdaj že to govorimo, da bodo nominalno enako in tako naprej, bodo
               pa na eni strani vedno bolj obdavčeni, ker bodo prišli v višji razred in tukaj
               govoriti o tem, da tukaj ne govorimo o dejanskih zadevah, o teh zadevah, ki se tičejo
               ljudi, potem je tukaj neko slepo mišljenje, kajti tukaj govorimo o realnem dohodku
               posameznikov, ki bo na podlagi tega zakona, ki ga je predlagala vlada Alenke
               Bratušek, vključno z vso koalicijo, ki je bila že prej našteta, jaz je ne bom
               našteval še enkrat, dejansko tukaj podpira in jemlje ljudem realni dohodek.</p>
               <p>Tukaj je seveda tudi pač predlog, ki je bil podan s strani gospoda Frangeža oziroma
               Socialnih demokratov, da bo ta rešitev veljala toliko časa, kolikor časa ne bo
               inflacija presegla 3%. Gospe in gospodje iz leta v leto bo ta inflacija lahko 2,5%,
               2,7%, toliko je približno načrtovana v državah Evropske unije ali tudi manj, v
               Sloveniji je bila višja predvsem v avgustu zaradi višjega davka na dodano vrednost
               zaradi tega, ker se je pač povečal davek na dodano vrednost za 10% oziroma 2 odstotni
               točki. In seveda to leto na leto seveda pomeni ogromne številke ali zelo velike
               številke in mislim, da nekateri ljudje v tej državi še vedno imajo spomin kaj je bila
               visoka inflacija, kaj je bila inflacija ko je bilo treba zamenjati denar prvega v
               mesecu zaradi tega, da na koncu meseca nisi imel 30% manj. Mislim, da to ljudje vedo,
               da vedo kaj dejansko pomeni, da dobiš realno manj dohodka, da realno manj kupiš in s
               tem davkom se to doseže, da bodo ljudje realno manj kupili storitev in blaga. Hrane,
               živil, da bodo manj imeli za nujne življenjske potrebščine. Vsi. In to je skriti
               davek. To je ena zadeva in jaz se tukaj ne morem strinjati tudi s to rešitvijo,
               čeprav na nek način omili vendar se mi zdi nerealna, nestvarna in seveda zaradi tega
               bo težko omilila nastalo situacijo. Je nek poskus vendar mislim, da je tukaj
               nerealne, ker se bo to iz dneva v dan oziroma iz leta v leto povečevalo.</p>
               <p>Druga zadeva, kar mislim, da je. Mi imamo tukaj v 1. členu neko rešitev za delavce
               migrante, za delavce, ki so šli v Avstrijo ali neko drugo državo zaradi tega, ker v
               Sloveniji niso imeli dela, ker se je v Sloveniji povečala nezaposlenost iz 60 tisoč v
               letu 2008, na 115 tisoč v letu 2013, letu 2012. Jaz ne rečem, da je ta <stage type="mag">(nadaljevanje)</stage> rešitev idealna. Ne rečem pa tudi
               in tukaj se ne morem strinjati, da že v naprej rečemo, da je proti ustavna. Namreč ta
               rešitev vsebinsko in materialno rešuje dohodke, ki so enaki dohodkom v Sloveniji,
               dohodkom, ki so doseženi v Avstriji primerjati z dohodki, ki so doseženi v Sloveniji
               in jih postavlja v enak položaj. In s tega zornega kota ta rešitev ne more biti
               ustavno sporna. Namreč če zdaj vsi že govorimo o ustavnem sodišču, mislim, da mora
               ustavno sodišče pogledati rešitev tudi z materialnega zornega kota, ne samo s
               formalno zakonskega zornega kota in če bo pogledala s tega zornega kota, bo
               ugotovila, da tukaj se izenačujejo dohodkov in da tukaj ni razlik v obdavčitvi med
               dohodki ustvarjenimi v Avstriji in dohodki ustvarjenimi v Slovenije, še posebej če se
               ti dohodki nanašajo na tiste minimalne dohodke. Zaradi tega jaz zavračam insinuacije,
               da je ta rešitev ustavno sporna in predlagam koaliciji, da ta amandma podpre in
               zadolži vlado, da v okviru sporazuma o izogibanju dvojnega obdavčevanja začne na novo
               ali nadaljuje pogajanja z Republiko Avstrijo tako, da se bo ta problem, da se bo ta
               težava dokončno rešila.</p>
               <p>In tukaj seveda vsi poslanci, tudi tisti iz obmejnih krajev morate pač upoštevati
               položaj teh ljudi in se s tem sprijazniti. Tudi gospod Frangež, ki je zdaj zapustil
               dvorano ...<stage>/glas iz dvorane/</stage>... je pomemben podatek, če bomo zdaj glasovali.</p>
               <p>In predlagam, da se ta rešitev sprejme, zdaj je gospod Frangež prišel nazaj, in
               predlagam, da se ta rešitev sprejme. Verjetno se bo lahko sprejela kot začasna
               rešitev in da se ob tem zadolži vlado in to boste z lahkoto naredili, ta koalicija,
               da boste zadolžili vlado Alenke Bratušek, da nadaljuje in reši to težavo z obmejnimi
               delavci, ki delajo v Avstriji z rešitvijo v sporazumu o izogibanju dvojne
               obdavčitve.</p>
               <p>Mislim, da je to pošteno, mislim, da je to fer, mislim, da je to stvarno, trezno in
               racionalno, če omenim besede kolega Frangeža.</p>
            </sp>
            <sp xml:id="SDT6-OZFIMP-nujna-68-2013-10-16.sp87">

               <speaker>PREDSEDNIK BOJAN STARMAN:</speaker>

               <p>Hvala lepa. Jaz bi samo še enkrat rekel. Z uveljavitvijo tega zakona, ki ukinja
               avtomatsko ...<stage>/nerazumljivo/</stage>... bodo najmanj pridobili tisti, ki imajo najmanjše
               plače in največje olajšave. Gospa Brunskole ima naslednja besedo.</p>
            </sp>
            <sp xml:id="SDT6-OZFIMP-nujna-68-2013-10-16.sp88">

               <speaker>MAG. ANDREJ VIZJAK (PS SDS):</speaker>

               <p>Gospod predsednik, replika. Dovolite mi.</p>
            </sp>
            <sp xml:id="SDT6-OZFIMP-nujna-68-2013-10-16.sp89">

               <speaker>PREDSEDNIK BOJAN STARMAN:</speaker>

               <p>Ja.</p>
            </sp>
            <sp xml:id="SDT6-OZFIMP-nujna-68-2013-10-16.sp90">

               <speaker>MAG. ANDREJ VIZJAK (PS SDS):</speaker>

               <p> Jaz ne vem koga želite, vi predsednik, zavajati ampak nihče ne bo s tem pridobil.
               Vsi bodo izgubili. Eni manj eni več. Vsi bodo plačevali ...</p>
            </sp>
            <sp xml:id="SDT6-OZFIMP-nujna-68-2013-10-16.sp91">

               <speaker>PREDSEDNIK BOJAN STARMAN:</speaker>

               <p>... ne bo pridobil sem rekel, ostalo bo isto ...</p>
            </sp>
            <sp xml:id="SDT6-OZFIMP-nujna-68-2013-10-16.sp92">

               <speaker>MAG. ANDREJ VIZJAK (PS SDS):</speaker>

               <p>... ne bo ostalo isto ...</p>
            </sp>
            <sp xml:id="SDT6-OZFIMP-nujna-68-2013-10-16.sp93">

               <speaker>PREDSEDNIK BOJAN STARMAN:</speaker>

               <p>... vse bomo sprejeli, če ne bomo znižali iz olajšav ...</p>
            </sp>
            <sp xml:id="SDT6-OZFIMP-nujna-68-2013-10-16.sp94">

               <speaker>MAG. ANDREJ VIZJAK (PS SDS):</speaker>

               <p>... predsednik, lahko imam jaz besedo ali bomo kar tako ...</p>
            </sp>
            <sp xml:id="SDT6-OZFIMP-nujna-68-2013-10-16.sp95">

               <speaker>PREDSEDNIK BOJAN STARMAN:</speaker>

               <p>... jaz sem samo povedal, ker ste narobe razumel, ker imam tudi jaz lahko repliko
               ...</p>
            </sp>
            <sp xml:id="SDT6-OZFIMP-nujna-68-2013-10-16.sp96">

               <speaker>MAG. ANDREJ VIZJAK (PS SDS):</speaker>

               <p>... ampak ko jaz končam ...</p>
            </sp>
            <sp xml:id="SDT6-OZFIMP-nujna-68-2013-10-16.sp97">

               <speaker>PREDSEDNIK BOJAN STARMAN:</speaker>

               <p>... če bomo dvignili ... očitno me niste razumel. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp98">

               <speaker>MAG. ANDREJ VIZJAK (PS SDS):</speaker>

               <p>Še enkrat. Ocena javnofinančnega učinka na proračun je opredeljena v tem na dobrih 30
               milijonov evrov. Toliko bo pobrano ljudem, dohodninskim zavezancem. Eni manj, enim
               več, odvisno od njihove specifike, kajti dohodnina je individualna stvar. Ampak niti
               eden od vseh davkoplačevalcev v tej državi ne bo z odpravo usklajevanja lestvice
               dohodninske in tudi olajšav, profitiral ampak bodo čisto izgubili, eni več eni manj.
               Vsi bodo na slabšem, vsi bodo plačali več davka, vsi bodo imeli nižje davčne
               olajšave. Vsi.</p>
            </sp>
            <sp xml:id="SDT6-OZFIMP-nujna-68-2013-10-16.sp99">

               <speaker>PREDSEDNIK BOJAN STARMAN:</speaker>

               <p>Hvala. Še enkrat. Mi vsi ... proračun predvideva, da se opravi indeksacija in<stage type="mag">(nadaljevanje)</stage> predvideva, da bi bile zaradi
               uveljavljene indeksacije davki višji za 33%. Če mi s tem zakonom ne uveljavimo
               indeksacije, potem bo to pač vpliv na proračun, ki upošteva to indeksacijo 33
               milijonov evrov. Na posamezno spremembo pa ne bo se nič povečala davek ne nič.
               Individualno to ne bo pomenilo nobene spremembe. Govorimo res z dveh vidikov, kot je
               prej povedala sekretarka.</p>
               <p>Zdaj pa dajem besedo gospe Brunskole. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp100">

               <speaker>RENATA BRUNSKOLE (PS PS):</speaker>

               <p>Hvala lepa. Nisem se mislila oglasiti, sem se vmes že odjavila, vendar ko so nekateri
               pripomnili, da so očitno iz koalicije oziroma tudi iz Pozitivne Slovenije ne upamo
               oglasiti, sem se odločila in sem se nazaj prijavila k razpravi.</p>
               <p>Če enega od rezimejev današnje obrazložitve mag. Vraničarjeve, gospe državne
               sekretarke ...</p>
            </sp>
            <sp xml:id="SDT6-OZFIMP-nujna-68-2013-10-16.sp101">

               <speaker>PREDSEDNIK BOJAN STARMAN:</speaker>

               <p>... prosim tišina ...</p>
            </sp>
            <sp xml:id="SDT6-OZFIMP-nujna-68-2013-10-16.sp102">

               <speaker>RENATA BRUNSKOLE (PS PS):</speaker>

               <p>... poudarim, je bilo povedano, da je pomemben pristop in v povezavi s tem je jasno
               povedala, nekdo ki ima v decembru 2013 bruto minimalno plačo, če odštejemo prispevke
               in davke, dobi neto plačo. V primeru, da v januarju 2014 ta zakon nebi bil sprejet,
               bi to pomenilo, da bi dobil 1,2 evra več. Če pa bo ta zakon sprejet, bo dobil 1,2
               evra manj.</p>
               <p>In v povezavi z minimalnimi plačami socialno šibkimi, upokojenci, to kar je danes
               ciljno usmerjena razprava kolegov opozicije, predvsem predstavnikov prejšnje vlade,
               ne mi zameriti kolegi ampak ste ena taka simpatična triperesna deteljica, ki danes
               ciljno usmerjeno govorite in gospe Alenki Bratušek se zagotovo kolca. Eden od vas je
               v dveh minutah štrikat omenil njeno ime in priimek.</p>
               <p>Naj vam še povem, da očitno nekatere neresnice, tisto, da ne rečem laži, ki se
               večkrat ponovijo potem ljudje mislijo, da resnično jih zavajamo, vendar katere
               neresnice so bile danes večkrat poudarjene in vam jih je tudi mag. Vraničarjeva jasno
               povedala.</p>
               <p>Ne, ne bom ponavljala, ker ne bom zavlačevala sejo. Jaz zelo dobro vem. Bom pa kar
               nadaljevala, ne se bati, da ne vem, spoštovani mag. Vizjak, zelo dobro vem. Bom kar
               sedaj po vrsti naštela.</p>
               <p>Če grem na vaše področje, naj vam povem, državljanka Republike Slovenije, ki se je v
               letu 2009 dobila informacijo, da se bo lahko upokojila 28. aprila 2015. Po današnjem
               izračunu ZPIZ-a 2 je ugotovila v letošnjem juniju, da se bo upokojila lahko 2024.
               Zaradi česa? Po možganski kapi je delal štiri ure dnevno, ostalo si je plačevala in
               potem si je 15 let plačevala. In kaj se je zgodilo? Ker njeni trije otroci delo pred
               18 letom v novi pokojninski reformi niso upoštevani, je pisala pismo, da prosi, da se
               zakonodaja spremeni, da bo pravična in ne diskriminatorna do vseh. To kar ste rekli,
               katero, pa sem navedla en primer, kjer se je ljudi tako rečeno tudi zavedlo. ...<stage>/Glas
               iz klopi/</stage>... ima z današnjo razpravo, ker ste govorili o socialno šibkih, o
               upokojencih, o tem da ne bo rasti gospodarstva in ker je splošna razprava sem se
               določila, da to povem, pa nebi sicer.</p>
               <p>Naslednja stvar, ki je. Očitno so nekateri tudi že pozabili na RTV naročnino. Tudi o
               tem smo danes slišali. Tudi o RTV naročnini smo slišali in zakaj in na kateri osnovi
               ste nam vi znižali RTV naročnino. Ko ste se odločili, da ste brez kakršnekoli razlage
               in podlage povzročili velike finančne težave, temu javnemu zavodu RTV Slovenija. Ko
               smo mi samo vrnili prispevek na staro vrednost, bodimo pošteni, je prišlo že do
               druge. Vem, da vam ne odgovarja moja razprava, se zavedam <stage type="mag">(nadaljevanje)</stage> samo ker smo mi toliko poslušali, bom pa še jaz
               navedla nekaj dejstev. To je krajša zgodovina, to ni dolga zgodovina, kot ste očitali
               kolegu Frangežu. DDV, kaj je bilo v ZUJF, zelo glasnem ZUJF zapisano.</p>
            </sp>
            <sp xml:id="SDT6-OZFIMP-nujna-68-2013-10-16.sp103">

               <speaker>PREDSEDNIK BOJAN STARMAN:</speaker>

               <p>Prosim ali lahko gremo na tole ...</p>
            </sp>
            <sp xml:id="SDT6-OZFIMP-nujna-68-2013-10-16.sp104">

               <speaker>RENATA BRUNSKOLE (PS PS):</speaker>

               <p>... to je ena od ...</p>
            </sp>
            <sp xml:id="SDT6-OZFIMP-nujna-68-2013-10-16.sp105">

               <speaker>PREDSEDNIK BOJAN STARMAN:</speaker>

               <p>... vse smo že slišali danes od vseh ...</p>
            </sp>
            <sp xml:id="SDT6-OZFIMP-nujna-68-2013-10-16.sp106">

               <speaker>RENATA BRUNSKOLE (PS PS):</speaker>

               <p>... seveda ...</p>
            </sp>
            <sp xml:id="SDT6-OZFIMP-nujna-68-2013-10-16.sp107">

               <speaker>PREDSEDNIK BOJAN STARMAN:</speaker>

               <p>... od vseh, poudarjam ampak ...</p>
            </sp>
            <sp xml:id="SDT6-OZFIMP-nujna-68-2013-10-16.sp108">

               <speaker>RENATA BRUNSKOLE (PS PS):</speaker>

               <p>... spoštovani ...</p>
            </sp>
            <sp xml:id="SDT6-OZFIMP-nujna-68-2013-10-16.sp109">

               <speaker>PREDSEDNIK BOJAN STARMAN:</speaker>

               <p>... dajmo nekaj še reči ...</p>
            </sp>
            <sp xml:id="SDT6-OZFIMP-nujna-68-2013-10-16.sp110">

               <speaker>RENATA BRUNSKOLE (PS PS):</speaker>

               <p>... spoštovani predsednik ...</p>
            </sp>
            <sp xml:id="SDT6-OZFIMP-nujna-68-2013-10-16.sp111">

               <speaker>PREDSEDNIK BOJAN STARMAN:</speaker>

               <p>... zakonu se pogovarjamo ....</p>
            </sp>
            <sp xml:id="SDT6-OZFIMP-nujna-68-2013-10-16.sp112">

               <speaker>RENATA BRUNSKOLE (PS PS):</speaker>

               <p>... spoštovani predsednik ...</p>
            </sp>
            <sp xml:id="SDT6-OZFIMP-nujna-68-2013-10-16.sp113">

               <speaker>PREDSEDNIK BOJAN STARMAN:</speaker>

               <p>... vse drugo govorimo, prosim ...</p>
            </sp>
            <sp xml:id="SDT6-OZFIMP-nujna-68-2013-10-16.sp114">

               <speaker>RENATA BRUNSKOLE (PS PS):</speaker>

               <p>... hvala lepa. Seveda se strinjam z vami, vendar sama osebno ocenjujem, da ni
               korektno do vlade gospe Alenke Bratušek, da je današnja razprava, ki je ciljno
               usmerjena razprava kolegov, obrnjena v smer Alenka Bratušek, koalicija, upokojenci,
               socialno šibki ljudje z minimalnimi plačami. Jasno je povedala gospa državna
               sekretarka, da ta zadeva ne gre v smer o kateri vi govorite, poudarjate in to ljudje
               poslušajo. In potem dobivamo sporočila, ali boste res prizadeli socialno šibke ljudi.
               Saj sreča, da imajo službo. Nihče od njih pa ne bodo imeli, bodo enako neto plačo
               prejeli. Nihče od njih ne bo v tem primeru spremembe zakona o dohodnini, vemo o čem
               je govorilo ustavno sodišče, kolegica Opec je tudi poudarjala zadeve, kolega Frangež
               ravno tako, vendar vi ste zadeve obračali v drugo smer.</p>
               <p>Pa če se še usmerim, ker je prej nekdo rekel, da smo kar veliko razpravljali tudi
               prej kot opozicijski poslanci. Če gremo vinjete. Kar nekaj se nas tukaj vozi tudi v
               smeri proti Dolenjski in Posavju. Na cestninski postaji Bič smo vsi neprimerno več
               plačevali, kot sedaj z vinjetami. Tudi kar se tiče kombi vozil je bila druga tarifa.
               Meni je žal, da se vsaka stvar, ki gre danes, vsaka zadeva, ki gre danes v
               povečevanje, obremenitev ljudi ali gospodarstva, ni naš cilj, samo ljudje, ki nas
               spremljajo pa govorijo, ali vas opozicija opozarja, ne dovolite, da pride trojka.
               Torej kaj dela ta vlada? Gleda na to na kakšen način zadeve speljati.</p>
               <p>Pa naj mogoče še na zaključku povem, spomnim še na eno zadevo. Odplačujemo tudi tiste
               napačne odločitve vaše vlade in naj vas spomnim tudi na upokojence, tudi na regrese,
               tudi na vojne veterane za Slovenijo, tudi na izbrisane, torej tudi vaše napačne
               odločitve so merljive v milijonih, zatorej predlagam ne dajmo se tukaj prepirati en z
               drugim ampak realno stopimo skupaj in zadeve peljemo tako, da ne bo trojke. Razen če
               danes pozivate v tej smeri, da bi nam bilo slabše.</p>
               <p>Pa še nekaj bi povedala. Spoštovani kolegi, ko je kolega Frangež se oglasil o tem kdo
               razume, kdo ne, jaz nikoli ne razmišljam o tem ali vi ste to razumeli ali vi niste
               nekaj razumeli. Ali je nekdo ekonomist ali je mogoče strokovnjak iz energetike. O tem
               ne razmišljam in nikogar ne podcenjujem in vas vljudno prosim, da ne podcenjujte
               nikogar od kolegov in kolegic pa tudi ne mene. Lepo prosim.</p>
            </sp>
            <sp xml:id="SDT6-OZFIMP-nujna-68-2013-10-16.sp115">

               <speaker>PREDSEDNIK BOJAN STARMAN:</speaker>

               <p>Gospod Pogačnik, proceduralno izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp116">

               <speaker>MAG. MARKO POGAČNIK (PS SDS):</speaker>

               <p>Predsednik hvala za dano besedo. Spoštovana kolegica Brunskole. V začetku ste rekli,
               da sem navajal neresnice in laži, zato vas naprošam, da naštejete vsaj eno neresnico
               oziroma laž, ki sem jo navedel danes v svoji razpravi. V primeru, da tega ne boste
               navedli, vas naprošam da se za to opravičite. Jaz vas spoštujem kot poslanko in tudi
               kot podpredsednico Državnega zbora in mislim, da svoje delo opravljate v redu,
               pričakujem pa tudi neko korektnost z vaše strani.</p>
               <p>To pomeni, še enkrat. Naštejte vsaj neresnico oziroma laž, ki sem jo danes navedel v
               svoji razpravi. Drugače pa pričakujem opravičilo z vaše strani.</p>
               <p>Omenili ste vinjete in da se je prej na Biču plačevalo bistveno višji prispevki. Res
               je, pozabili ste pa omeniti, da vinjete je uvedla vlada Janeza Janše in da je takrat
               letna vinjeta stala 55 evrov, danes je pa vlada Alenke Bratušek, jaz žal ne moremo
               drugega reči, ker vlado vodi Alenka Bratušek in ne morem drugega imena uporabiti, te
               vinjete podražila na 110 evrov oziroma 220 ali 230 evrov, ko jih bo. <stage type="mag">(nadaljevanje)</stage> In še enkrat. Navedite eno
               neresnico ali eno laž, ki sem jo navedel, drugače vas naprošam za opravičilo.
               Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp117">

               <speaker>PREDSEDNIK BOJAN STARMAN:</speaker>

               <p>Še gospod Vizjak, replika.</p>
            </sp>
            <sp xml:id="SDT6-OZFIMP-nujna-68-2013-10-16.sp118">

               <speaker>MAG. ANDREJ VIZJAK (PS SDS):</speaker>

               <p>Enako. Tudi jaz pričakujem, da pove eno neresnico ali laž, ki sem jo jaz povedal,
               kajti imenovala nas je neko trojko, triperesno deteljico ali kakorkoli in smo bili
               obdolženi, da smo navedli laž in neresnico in bi rad izvedel katero.</p>
               <p>Potem je v zadregi, spoštovana Brunskoletova, se začela ozirati po pokojninski
               reformi. ...<stage>/glas iz klopi/</stage>... seveda ker to nima nobene veze z današnjo diskusijo.
               Tu ni bilo nobene diskusije na to temo, in vi ste, upam ali pa verjamem, se
               sklicevala na današnjo razpravo ko ste imela očitek nam, da lažemo oziroma
               zavajamo.</p>
               <p>Pri čemer bi vas vprašal ali ste to pokojninsko reformo podprli? Ste dali glas
               pravzaprav soglasno je bila podprta.</p>
               <p>Se pravi te očitki na rešitve veljajo za zakonodajalca približno enako, kot na
               predlagatelja.</p>
               <p>In še mimogrede. Ta primer, ki ste ga omenila in podobni primeri, so seveda predmet
               tudi kakšne novele. Jaz pripravljam eno konkretno in vas prosim za podporo, da bomo
               prav te gospe, ki jo navajate, pomagali iz te zagate in še marsikomu drugemu, zato
               vas bom čez kak dan ali dva prosil tudi za podporo tem rešitvam.</p>
            </sp>
            <sp xml:id="SDT6-OZFIMP-nujna-68-2013-10-16.sp119">

               <speaker>PREDSEDNIK BOJAN STARMAN:</speaker>

               <p>Še gospod Šircelj.</p>
            </sp>
            <sp xml:id="SDT6-OZFIMP-nujna-68-2013-10-16.sp120">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Glede na to, da me je gospa Brunskole imenovala, kot enega izmed članov
               triperesne deteljice.</p>
               <p>Jaz bi tudi rad ... saj gospa Brunskole, jaz vas spoštujem. Mislim, da v redu vodite,
               kot podpredsednica, državni zbor. Mislim, da imate tudi v redu razprave, strokovne,
               vendar seveda če nekoga zanese ... Jaz ne želim tukaj zavajati in če rečem, da bodo
               ljudje dobili realno manj, potem mislim, da mi imate toliko ekonomskega znanja in če
               upoštevamo inflacijo, bodo dejansko ljudje dobili realno manj, ker se pač ne bo
               upoštevala inflacija in tukaj govorim in to ni zavajanje.</p>
               <p>Dobili pa bodo seveda lahko isto kuverto, isto neto znesek samo manj bodo kupili, več
               bodo davka plačali in tako naprej in o tem smo govorili, zato gospa Brunskole, res ne
               mislim tukaj nobenega zavajati, ne mislim govoriti laži, vedno temeljim na dejstvih,
               izračunih in zaradi tega mi povejte kaj sem narobe naredil. Drugače pa tudi, če se ne
               boste opravičili, tudi to bo v redu.</p>
            </sp>
            <sp xml:id="SDT6-OZFIMP-nujna-68-2013-10-16.sp121">

               <speaker>RENATA BRUNSKOLE (PS PS):</speaker>

               <p>Se lahko oglasim?</p>
            </sp>
            <sp xml:id="SDT6-OZFIMP-nujna-68-2013-10-16.sp122">

               <speaker>PREDSEDNIK BOJAN STARMAN:</speaker>

               <p>Dobro. Če lahko na kratko.</p>
            </sp>
            <sp xml:id="SDT6-OZFIMP-nujna-68-2013-10-16.sp123">

               <speaker>RENATA BRUNSKOLE (PS PS):</speaker>

               <p>Hvala lepa. Jaz sem zelo vesela, ker je mag. Andrej Šircelj, kolega poslanec, sedaj
               podal neke vrste svojo opravičilo, ker je ugotovil katera je bila neresnica. Ljudje
               bodo dobili. Govorili ste, sedaj ste popravili in ste rekli realno manj. Dobili bodo
               enako, poudarili pa so, da se ne bo upoštevala inflacija in tako dalje. Dobili bodo
               enako, prej ste pa povedali, da bodo v prvi razpravi, da bodo dobili realno manj.</p>
               <p>Naslednja zaveda. Pot, ki si jo je izbrala Alenka Bratušek, ni pravilna. Mogoče je to
               neresnica, da pot ni pravilna, ker vi nas opozarjate, da se naj potrudimo, da bomo
               prišli, izplavali iz tega in da ne bo potrebna trojka. Je to res? Mislim, da je to
               res.</p>
               <p>Naslednja zaveda, ker sem si pisala kaj ste omenjali. Če bi vam še naprej povedala
               ...</p>
            </sp>
            <sp xml:id="SDT6-OZFIMP-nujna-68-2013-10-16.sp124">

               <speaker>PREDSEDNIK BOJAN STARMAN:</speaker>

               <p>... jaz bi prosil, ali bo sploh kdo vedel čez dve minute, ko bom zaključil to
               razpravo, kaj glasovati?</p>
            </sp>
            <sp xml:id="SDT6-OZFIMP-nujna-68-2013-10-16.sp125">

               <speaker>RENATA BRUNSKOLE (PS PS):</speaker>

               <p>... še naslednja ...</p>
            </sp>
            <sp xml:id="SDT6-OZFIMP-nujna-68-2013-10-16.sp126">

               <speaker>PREDSEDNIK BOJAN STARMAN:</speaker>

               <p>... lepo vas prosim ...</p>
            </sp>
            <sp xml:id="SDT6-OZFIMP-nujna-68-2013-10-16.sp127">

               <speaker>RENATA BRUNSKOLE (PS PS):</speaker>

               <p>... neresnica ...</p>
            </sp>
            <sp xml:id="SDT6-OZFIMP-nujna-68-2013-10-16.sp128">

               <speaker>PREDSEDNIK BOJAN STARMAN:</speaker>

               <p>... nehajmo ....</p>
            </sp>
            <sp xml:id="SDT6-OZFIMP-nujna-68-2013-10-16.sp129">

               <speaker>RENATA BRUNSKOLE (PS PS):</speaker>

               <p>... kaj je ta vlada naredila s tem ko je dvignila DDV in s tem relativno najbolj
               obremenila najrevnejši sloj.</p>
            </sp>
            <sp xml:id="SDT6-OZFIMP-nujna-68-2013-10-16.sp130">

               <speaker>MAG. ANDREJ VIZJAK (PS SDS):</speaker>

               <p>... točno ...</p>
            </sp>
            <sp xml:id="SDT6-OZFIMP-nujna-68-2013-10-16.sp131">

               <speaker>RENATA BRUNSKOLE (PS PS):</speaker>

               <p>... o čem se je govorilo? Kaj je pomenil ZUJF ko smo tukaj celo noč, dve noči tukaj
               bili. O čem se je govorilo? Kaj ste tudi vi zapakirali? Ste tudi vi razmišljali o
               DDV-ju. Samo takole, ne želim, da se prerekamo ....</p>
            </sp>
            <sp xml:id="SDT6-OZFIMP-nujna-68-2013-10-16.sp132">

               <speaker>PREDSEDNIK BOJAN STARMAN:</speaker>

               <p>... hvala lepa, prosim ...</p>
            </sp>
            <sp xml:id="SDT6-OZFIMP-nujna-68-2013-10-16.sp133">

               <speaker>RENATA BRUNSKOLE (PS PS):</speaker>

               <p>... še ena zadeva kar pa se tiče pokojninske reforme ... Ponosna sem, da sem podprla
               pokojninsko reformo, kot poslanka takrat Socialnih demokratov v Pahorjevi vladi. Če
               takrat nebi raztovarjali ljudi, bi marsikdo od ljudi, ki bo danes moral delati dlje,
               bil že upokojen.<stage type="mag">(nadaljevanje)</stage> Ampak zakaj
               smo pa sprejeli pokojninsko reformo v času druge Janševe vlade, kjer je bil minister
               mag. Andrej Vizjak? Zato, ker smo se zavedali tudi opozicija, da želimo državljankam
               in državljanom dobro in da ne bo še slabše. Bodimo realni. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp134">

               <speaker>PREDSEDNIK BOJAN STARMAN:</speaker>

               <p>Hvala lepa. Zaključujem razpravo ...</p>
            </sp>
            <sp xml:id="SDT6-OZFIMP-nujna-68-2013-10-16.sp135">

               <speaker>MAG. ANDREJ VIZJAK (PS SDS):</speaker>

               <p>... samo malo ...</p>
            </sp>
            <sp xml:id="SDT6-OZFIMP-nujna-68-2013-10-16.sp136">

               <speaker>PREDSEDNIK BOJAN STARMAN:</speaker>

               <p>... k 1. členu. in amandmaju k 1. členu. Zaključujem razpravo, zato ker že eno uro
               nihče ne razpravlja o tem amandmaju k temu členu, zato prosim in odrejam 10 minut
               pavze, potem pa preidemo na glasovanje. ...<stage>/oglašanje iz ozadja/</stage>...</p>
               <p><stage type="time">(Seja se je prekinila ob 21.53.)</stage><stage type="mag"/>
               </p>
               <stage type="time">(Seja se je nadaljevala ob 22.03.)</stage>
            </sp>
            <sp xml:id="SDT6-OZFIMP-nujna-68-2013-10-16.sp137">

               <speaker>PREDSEDNIK BOJAN STARMAN:</speaker>

               <p>Nadaljujemo. Prosim nadaljujemo.</p>
            </sp>
            <sp xml:id="SDT6-OZFIMP-nujna-68-2013-10-16.sp138">

               <speaker>MAG. ANDREJ VIZJAK (PS SDS):</speaker>

               <p>Glasujemo?</p>
            </sp>
            <sp xml:id="SDT6-OZFIMP-nujna-68-2013-10-16.sp139">

               <speaker>PREDSEDNIK BOJAN STARMAN:</speaker>

               <p>Ja.</p>
            </sp>
            <sp xml:id="SDT6-OZFIMP-nujna-68-2013-10-16.sp140">

               <speaker>MAG. ANDREJ VIZJAK (PS SDS):</speaker>

               <p>Dajmo. </p>
            </sp>
            <sp xml:id="SDT6-OZFIMP-nujna-68-2013-10-16.sp141">

               <speaker>PREDSEDNIK BOJAN STARMAN:</speaker>

               <p>Nismo sklepčni.</p>
            </sp>
            <sp xml:id="SDT6-OZFIMP-nujna-68-2013-10-16.sp142">

               <speaker>MAG. ANDREJ VIZJAK (PS SDS):</speaker>

               <p>Smo, smo.</p>
            </sp>
            <sp xml:id="SDT6-OZFIMP-nujna-68-2013-10-16.sp143">

               <speaker>PREDSEDNIK BOJAN STARMAN:</speaker>

               <p>Prehajamo torej na odločanj. Najprej amandma k 1. členu. Amandmaju poslanske skupine
               Slovenske ljudske stranke. Gospod Han. Obrazložitev glasu?</p>
            </sp>
            <sp xml:id="SDT6-OZFIMP-nujna-68-2013-10-16.sp144">

               <speaker>MATJAŽ HAN (PS SD):</speaker>

               <p>Se odpovedujem.</p>
            </sp>
            <sp xml:id="SDT6-OZFIMP-nujna-68-2013-10-16.sp145">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo obrazložitev glasu? Gospod Šircelj.<stage type="mag"/>
               </p>
            </sp>
            <sp xml:id="SDT6-OZFIMP-nujna-68-2013-10-16.sp146">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa predsednik. Obrazložitev glasu k 1. členu, ki se nanaša na obmejne
               delavce, ki delajo tudi v Republiki Avstriji.</p>
               <p>Še enkrat predlagam, da se ta amandma podpre. Ni idealna rešitev, ni protiustavna
               rešitev in da se zadolži vlado, da to rešitev dokončno reši s sporazumom o izogibanju
               dvojne obdavčitve.</p>
               <p>Mislim, da ti ljudje, ki delajo danes v Avstriji bodo v enakem položaju, kot bodo
               tudi naši delavci.</p>
            </sp>
            <sp xml:id="SDT6-OZFIMP-nujna-68-2013-10-16.sp147">

               <speaker>PREDSEDNIK BOJAN STARMAN:</speaker>

               <p>Gospa Opec. Obrazložitev.</p>
            </sp>
            <sp xml:id="SDT6-OZFIMP-nujna-68-2013-10-16.sp148">

               <speaker>JASNIMA OPEC (PS SLS):</speaker>

               <p>Hvala lepa.Ustavno sodišče je odločilo, da je posebna davčna olajša za delovne
               migrante protiustavna tudi na podlagi gradiva oziroma obrazložitev, ki ga je dobila s
               strani Državnega zbora in s strani vlade.</p>
               <p>Pri tem je treba omeniti, da Državni zbor oziroma pristojno matično delovno telo,
               odbor za finančne in monetarno politiko, svoje obrazložitve, čeprav je ustavno
               sodišče Državni zbor to naprosilo, ni podal.</p>
               <p>Mogoče bi bila odločitev ustavnega sodišča drugačna, če bi to obrazložitev Državni
               zbor podal.</p>
               <p>Sedaj imate priložnost, da to napako poskušate popraviti, saj deloma s tem svojim
               amandmajem, zato glasujte za, jaz bom zagotovo.</p>
            </sp>
            <sp xml:id="SDT6-OZFIMP-nujna-68-2013-10-16.sp149">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Horvat.</p>
            </sp>
            <sp xml:id="SDT6-OZFIMP-nujna-68-2013-10-16.sp150">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik, spoštovane kolegice in kolegi, samo enkrat sem se
               oglasil v razpravi in že napovedal podporo temu amandmaju.</p>
               <p>Glejte, kolegice in kolegi, v proračunskih razpravah se dogaja, da smo stopili skupaj
               najmanj na štirih odborih. Tako koalicija, kot opozicija. In najmanj na štirih
               odborih imam v mislih infrastrukturo, OZU, komisijo za Slovence, odbor za obrambo in
               skupaj sprejeli sklepe in vladi poslali signal, da ne dela prav, da je treba
               proračunske dokumente popraviti.</p>
               <p>Naredimo to malenkost, ta malenkostni korak skupaj, tudi zdaj pri tem amandmaju. Jaz
               ta amandma razumem kot neko začasno rešitev za dnevne migrante, ki hodijo na delo v
               Avstrijo iz Pomurja, Koroške, Štajerske in tako naprej.</p>
               <p>Ob enem pa zavežemo vlado, da poišče rešitev na nivoju mednarodnih pogodb.</p>
               <p>Torej glasoval bom za ta amandma k 1. členu. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp151">

               <speaker>PREDSEDNIK BOJAN STARMAN:</speaker>

               <p>Hvala lepa. Pričenjam glasovanje o amandmaju poslanske skupine Slovenske ljudske
               stranke k 1. členu. Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(7 članov.)</stage> Kdo je proti? <stage>(11 članov.)</stage></p>
               <p>Amandma ni bil sprejet.</p>
               <p>Prehajam na 2. člen, kjer ima tudi dva amandmaja in to poslanske skupine koalicije
               ter poslanske skupine Slovenske demokratske stranke. Želi kdo razpravljati o 2. členu
               in amandmajih? Ne. Gospod Vizjak.</p>
            </sp>
            <sp xml:id="SDT6-OZFIMP-nujna-68-2013-10-16.sp152">

               <speaker>MAG. ANDREJ VIZJAK (PS SDS):</speaker>

               <p>Če prav razumem želi amandma koalicijskih poslanskih skupin doseči isto, kot pa
               amandma SDS-a samo ne vem zakaj širi in piše dve točki.</p>
               <p>Odpravnine so pač odpravnine, tako ob prenehanju pogodbe, kot zaradi odpovedi
               pogodbe. Ne vem zakaj moramo toliko komplicirati. Ali je kaj drugega zadaj? To
               sprašujem državno sekretarko, ker je verjetno v ozadju za pripravo tem
               amandmajem.</p>
               <p>To se pravi, če prav razumem, so zajete vse odpravnine in za višino odpravnin do
               seveda teh treh pri določenem času se tudi znižuje davčna osnova.</p>
            </sp>
            <sp xml:id="SDT6-OZFIMP-nujna-68-2013-10-16.sp153">

               <speaker>PREDSEDNIK BOJAN STARMAN:</speaker>

               <p>Hvala lepa. Najprej glasujemo o ...</p>
            </sp>
            <sp xml:id="SDT6-OZFIMP-nujna-68-2013-10-16.sp154">

               <speaker>MAG. ANDREJ ŠIRCELJ (PS SDS):</speaker>

               <p>... vprašanje je bilo ...</p>
            </sp>
            <sp xml:id="SDT6-OZFIMP-nujna-68-2013-10-16.sp155">

               <speaker>PREDSEDNIK BOJAN STARMAN:</speaker>

               <p>... izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp156">

               <speaker>MAG. MATEJA VRANIČAR:</speaker>

               <p> Hvala lepa za besedo. Prva sprememba v predlaganem amandmaju je povezana s
               spremembo tudi navedb zakona o delovnih razmerjih in pa s posebnimi rešitvami glede
               zaposlitve za določen čas.</p>
               <p>Naša ocena je, da morajo biti te odpravnine zakonsko urejene ločeno zaradi drugačne
               narave dohodkov in <stage type="mag">(nadaljevanje)</stage> pa tudi
               zaradi različnih podlag na podlagi katerih se dobi.</p>
               <p>Sicer je pa namen, ki se želi doseči prav tak, kakor tudi s predlogom amandmaja
               poslanske skupine SDS, to je da se ob upoštevanju vseh tistih omejitev, ki so
               potrebne za preprečitev zlorab odpravnine za določen čas, ki so izplačane ob
               prekinitvi delovnega razmerja za določen čas, izenačijo z odpravninami zaradi
               prenehanja delovnega razmerja za nedoločen čas.</p>
            </sp>
            <sp xml:id="SDT6-OZFIMP-nujna-68-2013-10-16.sp157">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo? Če ne, prehajamo na odločanje o amandmaju koalicije k 2.
               členu. Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(17 članov.)</stage> Kdo je proti? <stage>(Nihče.)</stage></p>
               <p>Amandma je bil sprejet.</p>
               <p>Ker je bil ta amandma sprejet, je amandma pod 2. točko brezpredmeten.</p>
               <p>Prehajamo na člene od 3. do 5. Želi kdo razpravljati?</p>
               <p>Če ne prehajamo na 6. člen in amandma koalicije k 6. členu. Želi kdo razpravljati? Če
               ne prehajamo na glasovanje o amandmaju koalicije k 6. členu.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je bil sprejet.</p>
               <p>Odpiram razpravo o členu 7. in 8. Ni razprave.</p>
               <p>Prehajamo na 9. člen in štiri amandmaje k 9. členu. Želi kdo razpravljati? Gospod
               Vizjak, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp158">

               <speaker>MAG. ANDREJ VIZJAK (PS SDS):</speaker>

               <p>Sicer je bilo že kar veliko govora o tem členu in sicer o spremembi 118. člena zakona
               o dohodnini.</p>
               <p>Zdaj seveda v Slovenski demokratski stranki predlagamo, da ostane rešitev takšna kot
               doslej. To se pravi, da se davčne olajšave, vse, tudi splošna, olajšave za
               vzdrževanje za družinske člane, vsakoletno avtomatsko usklajujejo z inflacijo in s
               tem se pravzaprav realno ohranja kupna moč teh ljudi, ki uveljavljajo te olajšave. </p>
               <p>To ima zelo veliko pomen tudi ob tem, da se tem ljudem pravzaprav tudi vse draži.
               Skratka ne gre samo za to, da se njim ohranjajo recimo prihodki, ob tem pa se jim
               tako ali tako zaradi dviga cen kupna moč niža.</p>
               <p>Namreč to kar je predlagala vlada pomeni, da so dvakrat udarili. Na eni strani seveda
               potem, da bodo na slabšem glede prihodkov in po drugi strani bodo na slabšem nad tem,
               ker bodo še s temi znižanimi prihodki dražje oziroma manj lahko kupili.</p>
               <p>To kar predlaga koalicija, spoštovani, je neka navidezna pomiritev, ki pa to ni.</p>
               <p>Namreč jaz se sprašujem kdaj je v zadnjih petih, šestih letih smo imeli inflacijo na
               letni ravni višjo od 3%. Jaz se ne spomnim, da bi jo imeli. Državna sekretarka naj me
               popravi. Pa smo živeli v razmeroma razgibanih časih, tudi kar se tiče inflacije.
               Inflacija se je gibala med okrog 2,5%, kar pomeni, da ta vaš ukrep, ste verjetno to
               trojko dali zato, da ne bo prijel in tudi verjetno ni predvidena inflacija v
               prihodnje takšna.</p>
               <p>Predlagal bi torej, če ne bo naš amandma sprejet, da se vsaj tukaj kot amandma
               odbora, da se pri četrtem amandmaju 1,03 zamenja z 1,02. Kar pomeni, da bo avtomatsko
               uskladitev, če je inflacija večja od 2% ne pa od 3%, ker potem bo pa že drugače in bo
               verjetno tudi zadeva manj sprejemljiva iz naslova ministrstva za finance.</p>
               <p>Mislim, da je ta 1,03 določena zaradi tega, da v glavnem ne bo prišla <stage type="mag">(nadaljevanje)</stage> v poštev.</p>
            </sp>
            <sp xml:id="SDT6-OZFIMP-nujna-68-2013-10-16.sp159">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Horvat.</p>
            </sp>
            <sp xml:id="SDT6-OZFIMP-nujna-68-2013-10-16.sp160">

               <speaker>JOŽEF HORVAT (PS NSi):</speaker>

               <p>Hvala za besedo gospod predsednik. Govoril bom o tretjem amandmaju k 9. členu, ki ga
               je vložila poslanska skupina Nove Slovenije.</p>
               <p>Naj povem, da smo ta amandma povzeli od družinske pobude in bom, gospod predsednik,
               tudi prosil, če boste dali besedo, ker ste do sedaj korektno ravnali, tudi
               predstavniku družinske pobude.</p>
               <p>Čisto kratko obrazložitev pa želim sam povedati. Namreč s tem amandmajem se
               zagotavlja samodejno usklajevanje olajšav za vzdrževane družinske člane in invalide.
               Torej usklajevanje z inflacijo, splošna olajšava in iz nje izračunane olajšave, to je
               študentska olajšava in olajšava za prostovoljno pokojninsko zavarovanje bi bile iz
               tega samodejnega mehanizma odvzete in bi se usklajevale kadar in za kolikor bi to
               določila vlada.</p>
               <p>Sprememba davčnih olajšav, ki so namenjene šibkim družbenim skupinam, invalidi in
               otroci in tistim, ki skrbijo zanje, pa pomeni, da bi bile te že tako ranljivejše
               družbene skupnosti, ki so jih po vseh statističnih podatkih kriza in varčevalni
               ukrepi najbolj prizadeli, deležni še večjega poslabšanja položaja, kot drugi davčni
               zavezanci.</p>
               <p>Prosim za podporo pri tem amandmaju. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp161">

               <speaker>PREDSEDNIK BOJAN STARMAN:</speaker>

               <p>Hvala lepa. Predstavnik družinske pobude, gospod Tomaž Marše. Izvolite, če sem prav
               povedal.</p>
            </sp>
            <sp xml:id="SDT6-OZFIMP-nujna-68-2013-10-16.sp162">

               <speaker>TOMAŽ MARŠE:</speaker>

               <p> Ja, ste prav. Hvala lepa za besedo. Lepo pozdravljeni vsi.</p>
               <p>Jaz bi bil najbolj vesel, če bi bil sprejet kar amandma Slovenske demokratske
               stranke, ki v celoti ohranja usklajevanje z inflacijo.</p>
               <p>Zavedamo se, da pač ni zelo verjetno, da bi se to zgodilo, zato v družinski pobudi
               predlagamo, da se, če se že dviguje dohodnina, da se to naredi vsaj ne
               diskriminatorno, da se sprejme samo tiste deindeksacije, ki na vse zavezance delujejo
               na enak način.</p>
               <p>Splošna olajšava, se pravi prenehanje usklajevanja splošne olajšave in prenehanje
               usklajevanje davčne lestvice na vse zavezance deluje na enak način. Če pa se iz
               usklajevanja z inflacijo izvzame tudi olajšave za otroke in olajšave za invalide,
               pridemo do situacije, ko se po tem ko je na vse zavezance, tudi na njih, se pravi na
               starše, na invalide, že prijel učinek povečanja davčne lestvice, se pravi učinek
               deindeksacije davčne lestvice in splošne olajšave, se za njih davčna osnova in s tem
               davčno breme poveča še bolj, kot za druge zavezance.</p>
               <p>Mislimo, da je to povsem nesprejemljivo, ker gre za ranljivejše skupine, ki imajo
               ravno za to te olajšave in smo predlagali, da odbor sprejme ta amandma zato, da se
               zadeva ne naredi diskriminatorno, da so ravno te skupine obremenjene še bolj, kot
               drugi zavezanci. </p>
               <p>So še dodatni argumenti. V letu 1996 je ustavno sodišče Republike Slovenije izdalo
               odločbo, ki določa, da morajo biti vsi zneski, ki jih starši morajo nameniti za nek
               minimalni življenjski standard otroka, izvzeti iz obdavčitve. Že olajšava za prvega
               otroka tega ne zagotavlja v celoti, za drugega približno potem pa ja. Usklajevanje
               teh olajšav z indeksom rasti življenjskih stroškov zagotavlja, da je ta odločba ves
               čas, vsaj približno uresničena, ker če se olajšava povečuje z indeksom rasti
               življenjskih stroškov, potem tudi je ta ustavna zahteva uresničena. Če se to ukine,
               ta zahteva ustavnega sodišča ni več uresničena, tako da so tukaj tudi čisto ustavno
               pravni razlogi, da se te olajšave izvzame iz ukinitve njihovega samodejnega
               usklajevanja.</p>
               <p>Pa še nekaj je treba imeti v vidu. Že prej je v odmoru, nekaterim je gospa državna
               sekretarka predstavila učinke na družine z različnim številom otrok. Tam se je lepo
               pokazalo, sicer je to pri različnih dohodkih različno, ker davčna lestvica deluje ne
               linearno ampak vendar v povprečju gre tako, da se z naraščanjem števila otrok
               povečanje dohodnine zaradi deindeksacije povečuje ali ostaja približno enako. To
               pomeni, da se dohodnina približno enako ali več poveča družinam, ki imajo na
               družinskega člana manjša razpoložljiva sredstva.</p>
               <p>Mislim, da nekako mora biti vsem približno jasno, da to ni nekako pošteno, da to ni
               pravično in <stage type="mag">(nadaljevanje)</stage> zato apeliramo na
               vas, da sprejmete vsaj ta amandma, ki naredi, če se že moramo poslužiti povečanja
               davkov, da je to vsaj približno nekako za vse na enak način in da na vse zavezance
               deluje enako. Ne pa da se ravno za najšibkejše skupine ta obremenitev povečuje bolj,
               kot za vse ostale. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp163">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospod Potočnik. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp164">

               <speaker>ALOJZIJ POTOČNIK (PS PS):</speaker>

               <p>Hvala lepa za besedo. Jaz bi samo pojasnil koeficient 1,03. To ni vzeto na pamet
               ampak je vzeto iz maastrichtska pogodbe katero je tudi Slovenija morala te pogoje,
               eden od pogojev, ki jih morajo članice sprejeti, da lahko pridejo v njeno članstvo in
               mi smo, ko smo iskali te kriterije, smo potem vzeli to mejo, ki je pravzaprav
               določena v tej pogodbi. Najlepša hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp165">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Šircelj. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp166">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. Slovenska demokratska stranka je predlagala amandma in sicer, da se
               indeksacija oziroma usklajevanje vseh zneskov v zakonu o dohodnini ohrani.</p>
               <p>Mislim, da je to nujno. Nujno predvsem zaradi tega, ker ne moremo sprejeti rešitve,
               da se bo dolgoročno realen dohodek vseh državljanov in državljank zmanjševal.</p>
               <p>Mislim tudi, da je ta ukrep tudi glede na finančni dohodek nepravičen, finančni
               izplen nepravičen in dejansko nestvaren. Namreč to, da se ljudem zmanjšuje realen
               dohodek, pomeni, da na neko obdobje, če želite pet ali deset let, dejansko celotno
               nacijo se spravlja v revščino.</p>
               <p>Tukaj je tudi ta amandma koalicije, ki govori, če pač inflacija oziroma rast
               življenjskih stroškov ne preseže 3% nestvaren. Res je, da so bili to maastrichtski
               kriteriji za države, ki vstopajo v Evropsko unijo, vendar države članice in če
               govorimo ... in seveda tudi tiste, ki naj bi vstopile, morajo seveda ta kriterij
               oziroma to merilo uresničiti, vendar če pogledamo povprečno rast inflacije v Evropski
               uniji, potem vidimo, da je ta rast znatno nižja in znatno nižja je tudi v posameznih
               državah in znatno nižja je tudi v Sloveniji, ker tega dejansko ne sme doseči, ker
               drugače krši maastrichtska merila. Zaradi tega je seveda to merilo previsoko.</p>
               <p>Na drugi strani, če pa gledamo o zakonu o dohodnini in eno osnovno načelo davčne
               zakonodaje, je pravičnost in s tem se krši, s to rešitvijo, ki jo predlaga vlada
               Alenke Bratušek, se krši to osnovno načelo. Ljudem se realno jemlje dohodek, kar
               pomeni, da bodo dejansko dobili vedno manj. Na dolgi rok ali pa srednji rok, na
               večletni rok, tukaj se lahko pogovarjamo na koliko letni rok, pa se seveda to množi
               in seveda to pomeni dejansko vedno manjše dohodke. In glede na to, da ima v
               Sloveniji, po mojih ocenah, lahko me popravite, več kot 70% davčnih zavezancev manjši
               dohodek od povprečnega dohodka, mislim, da ta podatek še drži, to pomeni za teh 70%
               davčnih zavezancev, kar pomeni za več kot 800 tisoč ljudi, dejansko vedno večjo
               revščino.</p>
               <p>Jaz nikakor takega predloga vlade Alenke Bratušek ne morem podpreti in zaradi tega
               smo dali tudi amandma, da se to enostavno črta. Navsezadnje se pripravlja davek na
               nepremičnine, ki bo dodatno obdavčil <stage type="mag">(nadaljevanje)</stage> ljudi, po podatkih, ki smo jih zdaj dobili, naj bi bil finančni učinek
               460 milijonov, skoraj pol milijarde. Pač taki so podatki. O tem najbrž kdaj
               drugič.</p>
               <p>In seveda to ne vem kam pelje, vlada Alenke Bratušek, to državo. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp167">

               <speaker>PREDSEDNIK BOJAN STARMAN:</speaker>

               <p>Hvala lepa. Še enkrat je želel besedo gospod Potočnik. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp168">

               <speaker>ALOJZIJ POTOČNIK (PS PS):</speaker>

               <p>Hvala lepa za besedo. Omenjeno je bilo uporaba načela pravičnosti. Načelo pravičnosti
               je po Štiglicu<stage>(?)</stage> eno zmed petih temeljnih načel, ki se uporabljajo v zvezi z davki,
               vendar je predpisal zraven še zelo zanimiv stavek. Načelo pravičnosti je največkrat
               razpravljamo in nikoli uresničeno in rešeno vprašanje. BI rekel, ker je bilo danes že
               veliko težkih besed o etiki in o pravičnosti in o vladi tega in onega. Mislim, da je
               treba to vendarle vedeti, da to je samo eno od načel. Obstajajo tudi druga,
               učinkovitost administriranja, ekonomski sposobnosti, po koristih in tako naprej.</p>
               <p>Treba je gledati v nekem širšem kontekstu, da nebi bili pravični samo davki enih,
               drugih pa ne. Hvala.</p>
            </sp>
            <sp xml:id="SDT6-OZFIMP-nujna-68-2013-10-16.sp169">

               <speaker>PREDSEDNIK BOJAN STARMAN:</speaker>

               <p>Hvala lepa. Gospa Vraničar. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp170">

               <speaker>MAG. MATEJA VRANIČAR:</speaker>

               <p> Hvala lepa. Če dovolite, bi razpravljala o 9. in 10. členu, ker prinašata isto
               vsebino in se nanaša na isto zadevo.</p>
               <p>Z rešitvami, ki so predlagane v osnovnem predlogu zakona v 9. in 10. členu se ukinja
               avtomatizem pri indeksaciji, ne ukinja se indeksacija, kot takšna. Če upoštevam
               zraven še amandma k 9. členu pod zaporedno številko štiri, potem velja naslednje.
               Vsako leto se v zakonu o izvrševanju proračuna lahko določi koeficient s katerim se
               lestvica in olajšave uskladijo.</p>
               <p>Če pa inflacija, zdaj pa upoštevam amandma, če pa inflacija doseže 3% letno, potem je
               ta uskladitev oziroma določitev koeficienta v ZIPRSU obvezna. Če je inflacija nižja
               od 3% letno, potem se koeficient določi glede na okoliščine, ekonomske in socialne, v
               katerih se država nahaja.</p>
               <p>V razpravah je bilo zaznati razumevanje, kot da te indeksacije oziroma uskladitve
               zneskov ne bo pet, deset let. Govorimo samo o tem, da ni vsakoletnega avtomatičnega
               usklajevanja. Nihče ne govori o tem, da ne bo mogoče tega usklajevati v dveh, treh
               letih in ne moremo trditi zdaj v naprej, da bo zaradi tega se v desetih letih
               popolnoma izničila progresija v sistemu dohodnine. </p>
               <p>Glede na rešitve, ki jih predlaga vlada, seveda ne morem podpreti predlaganega
               amandmaja pod zaporedno številko ena in dva. Mislim, da sta oba po vsebini identična.
               V zvezi z amandmajem, ki je predlagan pod zaporedno številko tri in sta ga prej
               komentirala gospod Horvat in gospod Merše, pa se mi zastavlja vprašanje enake
               obravnave zavezancev. Dohodnina je in ostaja individualna davčna obveznost in
               določati različne mehanizme za usklajevanje zneskov nekaterih olajšav oziroma za
               usklajevanje zneskov drugih olajšav in lestvic, postavlja zavezance, ki so v
               različnih osebnih okoliščinah, v različne položaje in je zaradi tega z mojega vidika
               oziroma z vidika mojega razumevanja sistema dohodnine neustrezno oziroma
               nepravično.</p>
               <p>Prej sem bila vprašana kdaj je v zadnjih letih inflacija presegla 3% točke. <stage type="mag">(nadaljevanje)</stage> Nazadnje v letu 2007 ko smo imeli
               inflacijo 5,6%, pred tem v letu 2004 3,2%, leta 2003 4,6%, pretekla leta pred letom
               2003 je bila pa inflacija nad 7% letno.</p>
               <p>V sedanjih pogojih zmanjševanja gospodarske aktivnosti je jasno, da je tudi inflacija
               sorazmerno nizka. Če pride oziroma ko pride do ponovnega zagona gospodarstva, je
               treba pričakovati tudi povečan pritisk na cene zaradi tega ocenjujemo, da meja 3% za
               obvezno določitev koeficienta ni pretirana.</p>
               <p>Poudarjam pa še enkrat. Vsako leto lahko vlada glede na ekonomske okoliščine določi
               koeficient. Če je inflacija 3%, ga pa mora. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp171">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp172">

               <speaker>MAG. ANDREJ VIZJAK (PS SDS):</speaker>

               <p>Torej slišali smo, da od kar smo člani Evropske unije, smo imeli zgolj eno leto
               inflacijo nad 3% in to v letu 2007 ko smo prevzeli evro in seveda za takrat, saj
               veste, učinka na cene, seveda, 2007 smo prevzeli evro in zaradi takratnih podražitev,
               kot posledico prevzema evra, kar je povsem logično, saj vsak ve koliko so se stvari
               takrat podražile zaradi konverzije smo imeli to inflacijo.</p>
               <p>Skratka to je bolj ali manj neka številka, ki si jo v zadnjih šestih letih torej
               nismo presegli in je veliko vprašanj ali jo bomo tudi poslej. Tudi zaradi zavez
               maastrichta kar pomeni, da je to bolj ali manj nek kozmetičen ukrep, ki dejansko ne
               bo prijel.</p>
               <p>Državna sekretarka je tudi izpostavila to, da ni nujno, da ne bo indeksacije, nujno
               pa je, da je ne bo naslednji dve leti, to ste že zapisali. Namreč indeksacije ni
               predvideno ne v ZPIRO za 2014, ne v ZIPRO za 2015. To se pravi za dve leti že točno
               vemo, da te indeksacije ne bo in tega, da bi lahko bilo to ne velja za dve leti, tri
               in več morebiti takrat ampak glede na napovedi in našo finančno stanje, mimogrede,
               obresti domače in tuje za odplačilo dolgov nam naraščajo, bodo v teh letih narastle
               že krepko preko milijarde evrov, javnofinančna slika bo verjetno samo še bolj zoprna,
               ne milejša, zato ta 1,03 in ta napoved, da ni gotovo, da se ne usklajevalo ne
               pomagajo. Naslednji dve leti nam te napovedi nič ne pomagajo, ker je dejstvo, da ne
               bo usklajevanja, kajti ni predviden na vladi sprejetem zakonu o izvrševanju
               proračunov, ki so že v parlamentu in dejstvo je, da bodo dohodkovni položaji vseh, ki
               so davčni zavezanci in dohodninski zavezanci, slabši dohodkovni položaj oziroma višja
               dohodnina, kot bi bila, če ta zakon nebi bil sprejet.</p>
               <p>To je, spoštovana državna sekretarka, dejstvo. Ne samo za leto 2014, to je po vašem
               predlogu dejstvo tudi za leto 2015 ne glede na vse te relativnosti, ki jih omenjate
               in možnosti, da vlada z ZIPRO to določi drugače.</p>
            </sp>
            <sp xml:id="SDT6-OZFIMP-nujna-68-2013-10-16.sp173">

               <speaker>PREDSEDNIK BOJAN STARMAN:</speaker>

               <p>Hvala lepa gospod Vizjak. Gospod Horvat. Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp174">

               <speaker>JOŽEF HORVAT (PS NSi):</speaker>

               <p>Hvala gospod predsednik. Sprejemam strokovno razlago gospe državne sekretarke
               tretjega amandmaja na 9. člen, ki smo ga podpisali v Novi Sloveniji ampak glejte, mi
               smo, mislim, da je znano, da smo na nek način že nekaj časa in to tudi želimo ostati,
               varuhi slovenskih družin. Tukaj imamo pred seboj dejansko tiste šibke družbene
               skupine, tiste najranljivejše družbene skupine, tukaj imamo pred seboj družino in
               mislim, če tukaj ne premoremo enega glasu za potem je res nekaj hudo narobe z
               nami.</p>
               <p>Danes ko mi tukaj razpravljamo o tem izjemno in vsak dan bolj kompliciranem zakonu o
               dohodnini mnoge družine obračajo 10 centov, kako bodo teh 10 centov potrošile. Ali
               jih imamo pred očmi? Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp175">

               <speaker>PREDSEDNIK BOJAN STARMAN:</speaker>

               <p>Hvala lepa. Zaključujem razpravo. Najprej bomo glasovali o amandmaju poslanske
               skupine Slovenske <stage type="mag">(nadaljevanje)</stage> demokratske
               stranke k 9. členu. Pri tem moram povedati, da amandma vsebinsko enak, kot amandma
               pod točko 2. Če je amandma sprejet, sta sprejeta oba. In amandmaja pod točko 3 in 4
               postaneta brezpredmetna. Mislim, da sem jasno povedal. Torej prehajamo na ...<stage>/glas iz
               dvorane/</stage>... Zdaj smo v fazi glasovanja. Mislim, da smo vsi dobili besedo. Dve besedi,
               prosim na kratko.</p>
            </sp>
            <sp xml:id="SDT6-OZFIMP-nujna-68-2013-10-16.sp176">

               <speaker>GOSPOD _________:</speaker>

               <p>Ob vsem spoštovanju in razumevanju razlogov zakaj so se posamezniki odločili za delo
               v tujini in niso uveljavljali določenih drugih rešitev, o katerih je bilo uvodoma
               govora.</p>
               <p>Moja ocena je, da predlagani amandma problema na katerega opozarja ustavno sodišče,
               ne razrešuje in v tem smislu ga tako iz vsebinskih, kot formalnih razlogov, ne morem
               podpreti. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp177">

               <speaker>PREDSEDNIK BOJAN STARMAN:</speaker>

               <p>Hvala lepa. Če se ne motim je gospod Šircelj zahteval najprej repliko. Gospod Vizjak.
               Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp178">

               <speaker>MAG. ANDREJ VIZJAK (PS SDS):</speaker>

               <p> Hvala. Glejte, saj besede se da obračati kakorkoli in papirje ampak v denarnici bo
               manj. Vi pravite, da ni enostranskega posega v minimalno plačo, na papirju ne, ampak
               v denarnici bo tisti prejemnik minimalne plače dobil manj, kot bi dobil, če tega
               zakona nebi bilo.</p>
               <p>Glejte, oprostite. Mi imamo danes na mizi rešitev, ki se imenuje spremembe in
               dopolnitve zakona o dohodnini. Če tega zakona ne sprejmemo, bo prejemnik minimalne
               plače v neto znesku imel 15 evrov prihodnje leto več, kot pa če ta zakon sprejmemo.
               To se pravi, če ta zakon sprejmemo, bo imel prejemnik minimalne plače v prihodnjem
               letu 15 evrov manj. Je to točno ali ni? Je. In enako velja tudi za vse ostale.</p>
               <p>Vsi ostali bodo dobili prihodnje leto man, kot bi dobili, če tega zakona nebi danes
               sprejemali in nebi bil sprejet v letošnjem letu. Zakaj? Zaradi tega, ker ta zakon ne
               predvideva več uskladitve olajšav in lestvic prihodnje leto, kar pomeni, da bodo
               olajšave nižje, kot bi bile, kar pomeni, da bo obdavčitev višja, kot bi bila. In če
               bo obdavčitev višja, kot bi bila, pomeni, da bo neto znesek na plačilni listi manjši.
               Ja seveda. Kot bi bil, če zakona nebi bilo.</p>
               <p>Ne realno, tudi nominalno. Tudi nominalo. Če primerjamo izplačilno listo prihodnje
               leto nekoga po sedaj veljavni ureditvi ali pa po tej ureditvi, ki jo želite
               uveljaviti, bo imel manjši prihodek prihodnje leto, ker bo imel višjo davčno
               obveznost, ker bo imel nižje davčne olajšave, seveda je res, pa mi dokažite, da ni
               res. To je ena stvar.</p>
               <p>Druga stvar pa, še enkrat. Glejte gre za enostranski poseg v neto plačo. Gre. Glejte,
               delavca, ki prejema minimalno plačo zelo, zelo malo briga koliko je njegova bruto
               plača, važno je koliko dobi v žep in v žep bo dobil manj prihodnje leto zaradi tega,
               ker ste mu znižali davčno olajšavo in bo plačal zato več davka, ker ima nižjo davčno
               olajšavo. In to njega zanima. Vi pa tukaj motovilite s tem, da je na bruto znesku vse
               isto, na neto pa ni, ker od bruta do neta so poleg prispevkov še davki in dohodnina,
               konkretno in ta bo višja in prejemek bo nižji.</p>
               <p>In zdaj lahko tukaj farbate kogar hočete, to so dejstva kar sem vam povedal, če ne
               bom pa drugič eno tablo prinesel in vam bom to narisal.</p>
            </sp>
            <sp xml:id="SDT6-OZFIMP-nujna-68-2013-10-16.sp179">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Bogovič.</p>
            </sp>
            <sp xml:id="SDT6-OZFIMP-nujna-68-2013-10-16.sp180">

               <speaker>FRANC BOGOVIČ (PS SLS):</speaker>

               <p>Jaz mislim, da je povsem zastonj da se prerekamo o tem ali bo manj ali bo več, ker
               koliko jaz razumem, je ta zakon namenjen za to, da bo več denarja v proračunu in manj
               v denarnicah. Mislim, da zelo <stage type="mag">(nadaljevanje)</stage>
               poenostavljeno in da kakšnih poglobljenih raziskav ni treba, končen cilj tega zakona
               je za to.</p>
               <p>Jaz imam velik problem s tem zakonom to, da naslavlja povsem napačne ukrepe, ukrepe,
               kjer se s temi olajšavami posega v pravice tistih, kateri bi se po moje najmanj
               smeli. Od invalida, družin in pri družinah, zelo zanimivo, vemo kako so olajšave. Več
               kot je otrok, bolj si prizadet.</p>
               <p>To je ključno sporočilo zame tega zakona in da še zelo poenostavim. Mi smo govorili
               nekdaj o izbrisu, zdaj bomo pa o izgonu ljudi, ki delajo zunaj, ker so morali iti s
               trebuhom za kruhom, ker verjamem, da bo marsikdo v tej množici poiskal kakšen naslov
               preko meje. Ne vem kaj bomo potem delali.</p>
               <p>Mislim, da razumem stisko, opozarjamo na njo, opozarjamo na to, da se s temi novimi
               davki na tak ali drugačen način in predvsem, tako kot se tu loteva, tega pač ne bomo
               rešili. Ne vem, če se najde kakšno rešitev za enostarševsko družino, kar je najbrž
               prav, je pa problem, da je zelo težko najti za družino z več otroki in podobno.</p>
               <p>V tem delu resnično ne razumem, vem osnovno intenco, zastonj se prerekamo ali je več
               ali manj. Zakon je zato vložen, da bo šlo v blagajno več. Vem razloge zakaj gre več.
               Naslavljate jih povsem z napačnimi ukrepi in zato bom enostavno ne moremo takšnega
               zakona podpirati v tej nomotehniki, vsem tem, za božjo voljo, poglejte ta problem na
               naši severni meji in dajmo ga skupaj iskati. Če je kaj narobe v tem amandmaju ga
               dodelajmo, najdimo pa neko rešitev, ki bo šla v tej smeri, da bomo za naše
               državljane, ki morajo dnevno prečkati mejo, zato da preživljajo, bili malce bolj
               prijazni, kot to kar s tem zakonom počnemo.</p>
            </sp>
            <sp xml:id="SDT6-OZFIMP-nujna-68-2013-10-16.sp181">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Cvetko se je še javil iz civilne iniciative. Potem še ena civilna
               iniciativa, gospod Aleš ...<stage>/nerazumljivo/</stage>... Prosim, da samo dodate stvari oziroma
               bistva poveste, smo že začeli nekatere stvari ponavljati, da ne bomo predolgi.
               Izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp182">

               <speaker>DUŠAN CVETKO:</speaker>

               <p>Spoštovani gospod predsednik, spoštovane gospe poslanke in poslanci v Državnem zboru,
               kateri tvorite ta odbor za finance in monetarno politiko v Državnem zboru Republike
               Slovenije.</p>
               <p>Moje ime je Dušan Cvetko, sem predsednik civilne iniciative Apače, katera neumorno že
               osem let prihaja v ta državni hram, kot tudi na ministrstvo za finance.</p>
               <p>Kot prvo vas res vse skupaj prav lepo pozdravljam v imenu celotnega odbora in se vam
               najlepše zahvaljujem, da sva se z gospodom Mitrovičem, z našim davčnim svetovalcem,
               danes sploh lahko udeležila te vaše seje, na kateri boste med drugim tudi obravnavali
               ta nov predlog zakona o spremembah in dopolnitvah zakona o dohodnini.</p>
               <p>V tem predlogu je med drugim tudi predvidevana ta ukinitev te posebne davčne olajšave
               za čezmejne migrante in to na podlagi te odločbe ustavnega sodišča.</p>
               <p>Prav zaradi tega mi dovolite, da vam samo v nekaj stavkih podam to obrazložitev,
               katera je praktično, moram reči, za našega delavca in za naše družine zelo
               žalostna.</p>
               <p>Že v letu 2005, kot ste slišali, je bil uveljavljen ta nov zakon. Na svoji 117. seji
               je 12. aprila 2007 na podlagi vseh dejstev in visokih doplačil vlada sprejela sklep,
               da se pristopi k spremembi veljavne konvencije. Tega se potem ni izpeljalo.</p>
               <p>V prvi polovici 2009 leta je takratna vlada sprejela ponovno nov sklep, da se temu
               problemu reši in da se pristopi k spremembi domače zakonodaje. In če gledamo na to,
               da tudi te praktično, te posebne davčne olajšave, ne bomo mogli dolgo
               uveljavljati.</p>
               <p>In samo na hitro. Kaj bi pomenila ta ukinitev za slovenskega državljana zaposlenega v
               sosednji Republiki Avstriji. Čezmejni delovni migranti bodo tako zavezani zelo
               visokim doplačilom dohodnine v Republiki Sloveniji, saj se bo to razmerje med davčno
               stopnjo povsem oziroma z davčno stopnjo v državi vira dohodka in davčno stopnjo v
               državi rezidenstva<stage>(?)</stage> spet popolnoma porušilo. To predvsem velja za 75 do 80% naših
               rezidentov z nižjimi dohodki, kjer v državi vira po zakonu uživajo status oproščenega
               dohodka, v državi rezidenstva, to pomeni v Sloveniji, pa smo obdavčeni v skladu z
               veljavno davčno lestvico.</p>
               <p>In če vam predstavim nekaj primerov. Na primer bolniški negovalec, ki v Republiki
               Avstriji zasluži 26.300 evrov, je imel do sedaj v Republiki Sloveniji 660 evrov
                  <stage type="mag">(nadaljevanje)</stage> doplačila, po novem bo pa
               zdaj imel tri tisoč dvesto šestdeset evrov doplačila.</p>
               <p>Če govoriva tudi o navadnih delavcih, ki delajo v vinogradništvu, do zdaj je zaslužil
               v letu bruto osebni dohodek sedemnajst tisoč dvesto šestdeset, do zdaj doplačila ni
               imel. Sedaj bo imel v Republiki Sloveniji po novem doplačila tisoč petsto evrov. Če
               govorimo o medicinski sestri, ki je zaslužila osemintrideset tisoč evrov, je imela do
               zdaj doplačila tisoč šesto osemdeset evrov, po novem ga bo imela štiri tisoč šesto
               osemdeset evrov. Govorimo o štiri tisoč osemsto evrov, ne govorimo o dvajsetih evrih
               ali sto evrih.</p>
               <p>Tako je bilo že danes na podlagi narejenih katere je naredila civilna iniciativa
               APAČE nekaj čez petdeset takšnih izračunov z gotovostjo zatrdimo, da bodo morali naši
               zavezanci v povprečju po novem skoraj eno četrtino svojega neto dohodka mesečno ali
               letno nameniti za plačilo dohodnine slovenski državi oziroma večina doplačila po
               novem bodo znašala nekje med tisoč petsto evri pa tudi vse do pet tisoč evrov letno,
               kar je za nas in za našega delavca totalno nesprejemljivo saj bo ta ukrep pomenil
               tudi za nas za dohodke iz tujine bistveno poslabšanje osnovnih dobrin
               posameznikov.</p>
               <p>Zato vas še enkrat prostim tukaj, da se zavedate v kakšni višini doplačil se danes
               pogovarjamo tukaj. Ne govorimo o nekaj dvajset evrih, ne govorimo o nekaj sto evrih,
               govorimo o nekaj tisočih evrih na leto katere bodo morali plačati naši čezmejni
               migranti. Prav tako bi rad zaprosil in menim, da bi se slovenska vlada Republike
               Slovenije že dolgo morala zavedati, da prav Republika Avstrija katera nam daje
               vsakdanji kruh, nam in našim družinam, za zaposlovanje naših delavcev rešuje
               marsikatero stisko brezposelnega slovenskega delavca in s tem zmanjšuje tudi
               brezposelnost v naši državi. Še posebej v našem Pomurju, na Koroškem, Štajerskem in s
               tem povezane tudi vse socialne transferje katere bi država morala nameniti
               brezposelnim slovenskim delavcem v državi. Zavedati bi se morala, da se mnogi veliki
               strokovnjaki ter mladina na katerih stoji bodočnost množično zapušča svojo državo,
               državo v kateri so še nekaj let imeli upanje, upanje v državo v katero bodo lahko
               dostojno živeli, zdaj pa jih na podlagi takšnih in podobnih ukrepov dobesedno
               izrivamo iz lastne države.</p>
               <p>Spoštovani gospod predsednik in člani odbora, prav zaradi vseh teh navedenih dejstev
               vas še enkrat vljudno pozivamo in tudi zaprošamo v nekaj tisoč slovenskih čezmejnih
               migrantov, da se nadaljuje postopek spremembe konvencije med državama oziroma, da se
               ta problematika v osmih letih naj končno reši v domači zakonodaji. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp183">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Aleš Primc, zelo na kratko, prosim.</p>
            </sp>
            <sp xml:id="SDT6-OZFIMP-nujna-68-2013-10-16.sp184">

               <speaker>ALEŠ PRIMC:</speaker>

               <p>Gospod predsedujoči, hvala lepa, jaz sem prišel sicer sem debatirati o 9. členu moram
               pa reči, da me je zbodlo, ko sem slišal državno sekretarko. Zdaj je predstavnik
               civilne iniciative APAČE lepo povedal kaj je razlog da ljudje predvsem iz obmejnih
               območij z Avstrijo hodijo na delo v Avstrijo. Gospa državna sekretarka je rekla, da
               ti ljudje delajo tam, usluge koristijo pa tukaj. Lepo vas prosim, gospa državna
               sekretarka ali bi želeli,da bi ti ljudje s seboj na delo vzeli še svoje otroke, da bi
               se izselili. Lepo vas prosim, ne govoriti takšnih stvari, že tako imamo v državi
               ogromno težav, ker se nam najsposobnejši del mlade populacije izseljuje, sedaj bi pa
               očitno želeli, da bi še otroci teh ljudi, ki delajo v Avstriji, šli v Avstrijo in se
               tam...</p>
            </sp>
            <sp xml:id="SDT6-OZFIMP-nujna-68-2013-10-16.sp185">

               <speaker>PREDSEDNIK BOJAN STARMAN:</speaker>

               <p> Oprostite, to smo že slišali...</p>
            </sp>
            <sp xml:id="SDT6-OZFIMP-nujna-68-2013-10-16.sp186">

               <speaker>ALEŠ PRIMC:</speaker>

               <p>Hvala lepa, samo to sem želel povedati.</p>
            </sp>
            <sp xml:id="SDT6-OZFIMP-nujna-68-2013-10-16.sp187">

               <speaker>PREDSEDNIK BOJAN STARMAN:</speaker>

               <p> Hvala lepa.</p>
               <p>Zdaj je pa na vrsti gospod Šircelj.</p>
            </sp>
            <sp xml:id="SDT6-OZFIMP-nujna-68-2013-10-16.sp188">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa gospod predsednik.</p>
               <p>Jaz se moram seveda najprej odvzeti na razpravo gospe držvane sekretarke o tem ali se
               kateri dohodki dejansko znižajo. Zdaj, takrat ko govorimo o povprečju plač, ki jih
               navaja tudi vladno gradivo dobimo navadno odgovor dve minimalni plači pa trije
               otroci. Ja, dohodnina je narejena tako, da se v temu primeru res nič ne zgodi zato,
               ker so tolikšne olajšave na otroke, da se ne bo nič zgodilo. Če govorimo pa samo o
               minimalni plači potem pa že to gradivo govori o dvajset evrov manjšem neto dohodku
               vsakega posameznika oziroma <stage type="mag">(nadaljevanje)</stage> o
               dvajset evrih večji dohodnini. To govori to gradivo na osmi strani, ki ga je napisala
               vlada in prosim, če mislite, da je to drugače naj gre to gradivo še enkrat na vlado
               in vzemite ta zakon iz celotnega postopka, ker je tako škodljiv za celotno Slovenijo.
               Obdavčuje ljudi, ki že tako ali tako nič nimajo, ki so tako ali tako že zaradi
               povečanja davka na dodano vrednost v juliju za 10 % ali dve odstotni točki plačali
               toliko in toliko več davkov. Druga zadeva kar se nanaša na migrante. Tukaj je osnovna
               rešitev, ki jo ima tudi Avstrija v sporazumu s Slovenijo, sporazum o izogibanju
               dvojne obdavčitve s Slovenijo, da so izključeni iz obdavčitve dohodki za Avstrijca,
               ki dela v Sloveniji. Enako rešitev bi lahko sprejela tudi Slovenija, enako rešitev da
               so izključeni iz obdavčitve dohodki, ki jih slovenski rezident ustvari v Avstriji.
               Tako rešitev imate v sporazumu o izogibanju dvojne obdavčitve.</p>
               <p>Poglejte si sporazum in o tem so bila začeta pogajanja leta 2007 in leta 2008 in
               končala so se leta 2009, ker je bilo zaključeno, da rešitev, ki je takrat veljala in
               ki je sedaj razveljavljena z odločbo Ustavnega sodišča zadostuje vendar ni
               zadostovala, zato se ni nadaljevalo sporazumevanje z Avstrijo. In tukaj je osnovno
               izhodišče za to, kako dolgoročno rešiti dohodke ki jih imajo delavci, ki delajo v
               Avstriji ali v drugih državah delavci migranti, kot se to reče v davčnemu jeziku. In
               tukaj se jaz nikakor ne morem strinjati, da se v temu momentu ne podpre amandmaja, ki
               bi vsaj delno rešil vprašanje teh delavcev, vsaj delno rešil. In vsekakor se ne morem
               strinjati, da vlada Republike Slovenije že ob tej rešitvi, ki je tukaj dana za te
               ljudi, da se jim izenači obdavčitev, ki jo imajo slovenski rezidenti, kot je bilo v
               razpravi dejansko povedano, da se že tukaj implicira, da bo tukaj nastal ustavni
               problem.</p>
               <p>Gospa državna sekretarka je omenila, da bo Ustavno sodišče že lahko odločilo tako ali
               drugače in se že implicira na nekaj. Pustite Ustavno sodišče, da samostojno odloča in
               ne vplivati že vnaprej in strašiti, da bo zdaj Ustavno sodišče že kar nekaj vnaprej
               naredilo. Ustavno sodišče je neodvisno in samostojno in bo delalo tako kot bo delalo.
               Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp189">

               <speaker>PREDSEDNIK BOJAN STARMAN:</speaker>

               <p> Gospod Han, proceduralno, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp190">

               <speaker>MATJAŽ HAN (PS SD):</speaker>

               <p>Jaz vse razumem, spoštovani predsednik, da lahko govorimo v 1. členu vse kar želimo
               vendar mi smo še kar pri 1. členu in še kar se, bom rekel na nek način vrtimo okoli
               tega problema kar se tiče migrantov naših delavcev bom pa zdaj odkrito nekaj povedal,
               gospod Šircelj nas že eno uro poučuje kaj moramo narediti. gospod Šircelj je bil v
               teh osmih letih štiri leta državni sekretar od tega štiri leta za davke, ni nič
               naredil. Ta problem migrantov je rešil gospod Križanič, žal protiustavno in ga zdaj
               na nek način rešujemo. In lepo vas prosim, jaz vse razumem, politične točke in tako
               naprej, všečnost pri ljudeh ampak osem let Andrej, si imel štiri leta šanse da bi vse
               te zadeve rešil, jih nismo rešili. To, da ljudje ne plačujejo je minister Križanič
               uvedel...</p>
            </sp>
            <sp xml:id="SDT6-OZFIMP-nujna-68-2013-10-16.sp191">

               <speaker>MAG. ANDREJ ŠIRCELJ (PS SDS):</speaker>

               <p>Proceduralno!</p>
            </sp>
            <sp xml:id="SDT6-OZFIMP-nujna-68-2013-10-16.sp192">

               <speaker>MATJAŽ HAN (PS SD):</speaker>

               <p>In danes smo tukaj, da imamo protiustavno zadevo, ki jo zopet rešujemo. In, zdaj je
               pa zadnji čas, da država Slovenija in država Avstrija nekaj rešijo. Hvala lepa.</p>
            </sp>
            <sp xml:id="SDT6-OZFIMP-nujna-68-2013-10-16.sp193">

               <speaker>MAG. ANDREJ ŠIRCELJ (PS SDS):</speaker>

               <p>Proceduralno!</p>
            </sp>
            <sp xml:id="SDT6-OZFIMP-nujna-68-2013-10-16.sp194">

               <speaker>PREDSEDNIK BOJAN STARMAN:</speaker>

               <p> Prosim, da se umirimo počasi. Saj bom dal samo bi rad malo umiril ta tempo ker
               drugače ne bomo prišli nikamor. Izvolite, gospod Šircelj, proceduralno.</p>
            </sp>
            <sp xml:id="SDT6-OZFIMP-nujna-68-2013-10-16.sp195">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Proceduralno, jaz bi seveda rad dal proceduralni predlog, da gospod <stage type="mag">(Nadaljevanje)</stage> Han se seznani z dejanskimi dejstvi, ki so
               se dogajala v letu 2007 in v spremembah oziroma v novi zakonodaji, ki je bila
               sprejeta v letu 2006 in uveljavljena v letu 2007 se je postavila prva rešitev, ki je
               reševala problem migrantov. Prva rešitev! In, če vi tega ne veste je to vaš problem.
               In takrat sem bil jaz državni sekretar in takrat sem se jaz dogovarjal s civilno
               iniciativo in takrat je bila rešitev to, da ti dohodki niso bili obdavčeni. Lahko
               zmigujete z glavo, pač ne veste, niste informirani ali pa niste strokovno podkovani o
               tej zadevi. In zaradi tega ne želim, da govorite neresnice v tej dvorani o tem kaj bi
               jaz lahko naredil. Takrat se je to prvič naredilo potem se je pa spremenilo.</p>
            </sp>
            <sp xml:id="SDT6-OZFIMP-nujna-68-2013-10-16.sp196">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Pogačnik, imate besedo, izvolite.</p>
            </sp>
            <sp xml:id="SDT6-OZFIMP-nujna-68-2013-10-16.sp197">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo. Spoštovani predstavniki Ministrstva za
               finance, spoštovana državna sekretarka, kolegice, kolegi.</p>
               <p>Zdaj, pred nami je zopet en zakon, ki nekako zvišuje davkov, kar je že dejansko
               ratala tudi rdeča nit vlade Alenke Bratušek. Zdaj, glavna zadeva zakaj jaz takšnega
               zakona ne morem podpreti je predvsem to, da ta zakon ukinja usklajevanje življenjskih
               stroškov oziroma usklajevanje za inflacijo, kar posledično pomeni, da bomo vsi
               davkoplačevalci v naslednjem obdobju obremenjeni z dodatno dohodnino. Bom rekel, zelo
               neresno je poslušati predstavnike vlade, predvsem pa tudi predsednico Vlade Alenko
               Bratušek, ki vztrajno ponavlja, da enostranskih posegov v minimalno plačo ne bo, temu
               daleč ni res. Ta zakon posega v minimalno plačo, kljub vsemu da je bilo že tukaj
               danes kar nekaj razprave vendar dejstva so, bi rekel, napisana, dejstva so takšna kot
               so, to pomeni, da tisti ki ima minimalno plačo in ima zgolj splošne olajšave ga ta
               zakon dodatno obremeni z dvajsetimi evri. To pomeni, da takšnemu davkoplačevalcu z
               minimalno plačo vlada Alenke Bratušek iz denarnice vzame dvajset evrov.</p>
               <p>Res je verjetno to, da se na mesečnih kuvertah ne bo poznalo vendar bi pa naprosil
               državno sekretarko, da potrdi mojemu razmišljanju in jaz mislim, da to razmišljanje
               je pravilno. To pomeni, da pri poračunu dohodnine, da bo takšen, ki ima minimalno
               plačo s splošno olajšavo na osnovi tega sprejetega zakona prejel za dvajset evrov
               višjo položnico kot v primeru, četa zakon ne bi bil sprejet oziroma, če se ne bi
               črtalo usklajevanje z inflacijo. Tukaj mi samo odgovorite z da ali z ne potem v
               nadaljnji razpravi.</p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZNJF-redna-8-2012-07-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za nadzor javnih financ</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">389CCD656251C7D2C1257D1F005A5DBF</idno>
               <idno type="custom" subtype="day">C89577BAAC4B38ABC1257A16003CA8A6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=C89577BAAC4B38ABC1257A16003CA8A6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZNJF-redna-8-2012-07-07.KZNJF" n="8">
               <name>redna seja</name>
               <date when="2012-07-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZNJF-redna-8-2012-07-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZNJF-redna-8-2012-07-07.KZNJF">
                        <orgName key="KZNJF">Komisija za nadzor javnih financ</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA NADZOR JAVNIH FINANC</stage>
            <stage type="session">8. seja</stage>
            <stage type="date">(7. junij 2012)</stage>
            <stage type="chairman">Sejo je vodila mag. Alenka Bratušek, predsednica komisije.</stage>
            <stage type="time">Seja se je pričela ob 10. uri. </stage>


            <sp xml:id="SDT6-KZNJF-redna-8-2012-07-07.sp1">

               <speaker>PREDSEDNICA MAG. ALENKA BRATUŠEK:</speaker>

               <p>Lep pozdrav, spoštovani. Predlagam, da glede na uro začnemo.</p>
               <p>Obveščam vas, da je zadržan oziroma se te seje ne bo mogel udeležiti gospod Starman.
               Seveda, na začetku pa najprej povem, da začenjam 8. redno sejo Komisije za nadzor
               javnih financ.</p>
               <p>Kot nadomestni člani bodo z nami danes: gospod Ivan Grill namesto gospoda Andreja
               Širclja, gospa Alenka Pavlič namesto gospoda Stanka Stepišnika in gospa Jasmina Opec
               namesto gospoda Romana Žvegliča.</p>
               <p>Prehajamo na določitev dnevnega reda seje. S sklicem seje ste prejeli dnevni red seje
               komisije, in sicer s tremi točkami: obravnava poročila Ministrstva za finance, Urada
               Republike Slovenije za nadzor proračuna, o opravljenih postopkih inšpekcijskega
               nadzora nad porabo sredstev državnega proračuna v obdobju od junija do decembra 2011,
               Obravnava revizijskega poročila Računskega sodišča Republike Slovenije "Zaposlovanje
               invalidov v Sloveniji" in 3. točka: Obravnava revizijskega poročila Računskega
               sodišča Republike Slovenije "Vzpodbujanje zaposlovanja invalidov".</p>
               <p>Vaših predlogov za spremembo dnevnega reda v predvidenem roku, to je včeraj do 12.
               ure nisem prejela, to pomeni, da dnevni red ostaja tak, kot je bil določen s sklicem
               seje.</p>
               <p>Prehajamo na <title>1. TOČKO DNEVNEGA REDA,</title> to je <title>OBRAVNAVA POROČILA MINISTRSTVA ZA FINANCE, URADA REPUBLIKE SLOVENIJE ZA NADZOR
               PRORAČUNA, O OPRAVLJENIH POSTOPKIH INŠPEKCIJSKEGA NADZORA NAD PORABO SREDSTEV
               DRŽAVNEGA PRORAČUNA V OBDOBJU OD JUNIJA DO DECEMBRA 2011.</title>
               </p>
               <p>Poročilo je bilo objavljeno na spletni strani Državnega zbora, v Poročevalcu z dne
               20. 4. 2012.</p>
               <p>Na sejo smo povabili predstavnike Urada Republike Slovenije za nadzor proračuna.
               Prisotna je gospa Janja Perme, Ministrstva za finance, kjer ni prisotnih, tako da bom
               rekla, imamo pod to 1. točko majhen problem. V skladu s Poslovnikom Državnega zbora,
               mislim da je 235. člen mora na seji biti predstavnik Ministrstva za finance in to je
               lahko samo minister oziroma državni sekretar. Jaz sem prepričana, da bi gospa povsem
               kompetentno zagovarjala to poročilo, ampak ker se pri svojem delu absolutno držim
               Poslovnika, te točke po moji oceni ne moremo obravnavati. Zato predlagam, da glasujemo o tem, da to točko
               dnevnega reda zaradi neudeležbe ministra oziroma državnega sekretarja z Ministrstva
               za finance preložimo na eno od naslednjih sej.</p>
               <p>Bi želel kdo o tem sklepu razpravljati? Ne. Torej, dajem sklep na glasovanje.
               Ustavljam glasovanje in ne velja. Na glasovanje dajem sklep, da se ta točka prekine
               in zaradi neudeležbe ministra oziroma državnega sekretarja z Ministrstva za finance
               preloži na eno od naslednjih sej. Glasujemo. Zaključujem glasovanje.</p>
               <p>Kdo je za? <stage>(6 članov.)</stage> Je kdo proti? <stage>(2 člana.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA,</title> to je <title>OBRAVNAVA REVIZIJSKEGA POROČILA RAČUNSKEGA SODIŠČA REPUBLIKE SLOVENIJE
               "ZAPOSLOVANJE INVALIDOV V SLOVENIJI".</title>
               </p>
               <p>Ker je tudi naslednja točka, to je Obravnava revizijskega poročila Računskega sodišča
               Republike Slovenije "Vzpodbujanje zaposlovanja invalidov" po tematiki enaka,
               sprašujem člane komisije, če lahko razpravo o teh dveh točkah združimo in jo naredimo
               hkrati, skratka, da o obeh točkah razpravljamo hkrati. Lahko. Se pravi, ni potrebno
               glasovanje o tem. Torej bomo razpravljali o obravnavi revizijskega poročila
               Računskega sodišča Republike Slovenije "Zaposlovanje invalidov v Sloveniji". Gradivo
               za razpravo o tej točki ste prejeli s sklicem seje, naknadno smo vam 30. maja poslali
               še opomnik za razpravo, ki ga je pripravilo Računsko sodišče.</p>
               <p>Na sejo smo vabili: Ministrstvo za delo, družino in socialne zadeve, prisotna je
               državna sekretarka s sodelavko, Zavod za zaposlovanje Republike Slovenije, ni
               prisotnih, Sklad Republike Slovenije za spodbujanje zaposlovanja invalidov, so
               prisotni predstavniki in Računsko sodišče Republike Slovenije, kjer je prisoten
               namestnik gospod Mladenovič s sodelavcema.</p>
               <p>Ker bo obravnava</p>
               <p>
                  <title>SKUPNA</title>, povem še za <title>3. TOČKO DNEVNEGA REDA</title>, se pravi <title>OBRAVNAVA REVIZIJSKEGA POROČILA RAČUNSKEGA SODIŠČA REPUBLIKE SLOVENIJE
               "VZPODBUJANJE ZAPOSLOVANJA INVALIDOV".</title>
               </p>
               <p>Gradivo za razpravo o tej točki ste prejeli s sklicem in je revizijsko poročilo z dne
               22. novembra 2011 in porevizijsko poročilo z dne 28. 3. 2011. Naknadno smo vam tudi
               za to točko 30. maja poslali še opomnik za razpravo, ki ga je pripravilo Računsko
               sodišče.</p>
               <p>Na sejo so tudi k tej točki vabljeni predstavniki: Sklada Republike Slovenije za
               vzpodbujanje zaposlovanja invalidov, Ministrstva za delo in Računskega sodišča.</p>
               <p>Današnja razprava bo potekala po določilih Poslovnika komisije, ki nam je zdaj že,
               bom rekla, dobro poznan. Skratka, besede ne bodo najprej dobili predstavniki
               Računskega sodišča oziroma revidiranci, ampak takoj preidemo na razpravo oziroma
               postavljanje vprašanj članic in članov komisije.</p>
               <p>Prva je želela gospa Maja Dimitrovski, izvolite.</p>
            </sp>
            <sp xml:id="SDT6-KZNJF-redna-8-2012-07-07.sp2">

               <speaker>MAJA DIMITROVSKI (PS PS):</speaker>

               <p>Hvala za besedo in lep pozdrav vsem prisotnim.</p>
               <p>Začela bi z razpravo zaposlovanja invalidov v Sloveniji. Iz pregleda poročila
               Računskega sodišča je mogoče razbrati, da Ministrstvo za delo, družino in socialne
               zadeve ni zagotovilo zadostnega in ustreznega sodelovanja in koordinacije vseh
               državnih institucij, ki sodelujejo pri zaposlovanju invalidov, ob tem pa tudi ni
               podalo pobud za izmenjavo in primerjavo podatkov v elektronskem okolju med
               pristojnimi institucijami. Zato
               me zanima kaj je Ministrstvo za delo, družino in socialne zadeve storilo na področju
               vzpodbujanja sodelovanja med ministrstvom, Zavodom za zaposlovanje, Skladom, ZPIZ in
               drugimi institucijami za dosego večje učinkovitosti, sinergije in usklajenosti
               delovanja pri zaposlovanju invalidov in pa ali ste poskrbeli za vzpostavitev in
               ureditev skupnih evidenc ter skupnega informacijskega sistema za zajemanje, uporabo
               in analiziranje podatkov ter informacij, ki se nanašajo na vplačevanje v različne
               programe, obravnave in pridobitev zaposlitev za invalide.</p>
               <p>Potem pa bi imela še vprašanje glede vzpodbujanja zaposlovanja invalidov. In sicer je
               Računsko sodišče na sklad naslovilo zahtevo za predložitev odzivnega poročila, ki ga
               je sklad 21. 2. 2012 tudi predložil. V zahtevi sta bila zahtevana dva popravljalna
               ukrepa, ki sta se morala nanašati na pričetek aktivnosti za sprejem splošnih pogojev
               poslovanja, zato me zanima: ali je sklad že sprejel splošne pogoje poslovanja in ali
               so v njih upoštevana tudi priporočila Računskega sodišča in odpravo nepravilnosti pri
               določanju in obračunavanju plač javnih uslužbencev in pri tem me zanima ali je
               nepravilnost uslužbenkama glede vrnitve neupravičenega izplačanega dodatka že
               urejena.</p>
               <p>Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp3">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala za vprašanje. domnevam, da bo gospa državna sekretarka prva potem,
               potem pa boste povedali če še sodelavka. V nadaljevanju pa tudi gospod Bidar. Zidar,
               se opravičujem, malo tako je napisano. Gospod Zidar.</p>
               <p>Izvolite, gospa državna sekretarka.</p>
            </sp>
            <sp xml:id="SDT6-KZNJF-redna-8-2012-07-07.sp4">

               <speaker>PATRICIA ČULAR:</speaker>

               <p>Hvala, predsednica za besedo. Lep pozdrav vsem prisotnim.</p>
               <p>Revizija, ki jo danes obravnavamo je zajemala obdobje 2006 do 2009. Naš zakon, krovni
               zakon, ki ureja to področje Zakon o zaposlitveni rehabilitaciji in zaposlovanju
               invalidov pa je pričel z uporabo 1. 1. 2006. Tako, da nekatere učinke samega zakona
               že vidimo znotraj tega poročila revizije na samem revidiranem področju. Smo pa po
               izvedeni reviziji že pristopili k izdelavi novele zakona. Ta novela zakona je stopila
               v veljavo 1. 1. letošnjega leta. In sama novela zakona je vzpostavila tudi določene
               podlage oziroma že v določenih smereh predstavlja ukrepe na poročilo Računskega
               sodišča oziroma vzpostavila tudi določene podlage za vodenje zbirk podatkov za
               informacijsko podporo. Te sledijo priporočilu Računskega sodišča, tako da smo
               pristopili k vzpostavitvi in ureditvi skupne evidence za zajemanje uporabe in
               analiziranja podatkov ter informacij, ki se nanašajo na vključene v različne
               programe, obravnavane in na samo zaposlitev invalidov. Se pravi, imamo zdaj dejansko
               nek akcijski načrt na podlagi same novele, za katerim, in s konkretnimi aktivnostmi
               uresničujemo ta podana priporočila Računskega sodišča.</p>
               <p>Na tem področju bi prosila za dopolnitev k temu vprašanju še sodelavko gospo Dragico
               Bac, potem za odgovor na drugo in tretje vprašanje pa bo gospod Zidar.</p>
            </sp>
            <sp xml:id="SDT6-KZNJF-redna-8-2012-07-07.sp5">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala, gospa državna sekretarka.</p>
               <p>Gospa Bac, izvolite.</p>
            </sp>
            <sp xml:id="SDT6-KZNJF-redna-8-2012-07-07.sp6">

               <speaker>DRAGICA BAC:</speaker>

               <p>Hvala lepa za besedo. Lepo pozdravljeni tudi v mojem imenu. Kot je že državna
               sekretarka omenila, mi smo seveda dosledno upoštevali in sledili tako priporočilom
               Računskega sodišča, kot tudi zadevam iz prakse. Kot je že omenila, mi smo potrebovali
               kar nekaj zakonskih podlag za to zbiranje podatkov, tako da v trenutni situaciji
               pripravljamo dve bazi. Ena je baza, kjer se bodo zajemali podatki vseh pomoči, ki jih
               posamezni invalid dobiva iz različnih virov, tako vzpostavljamo enoten informacijski
               sistem, ki bo povezan z Dursom, Zavodom za zdravstveno zavarovanje in skladom. Drugi
               informacijski sistem pa bo lociran na zavodu za zaposlovanje, do katerega bo tako
               vstopal tako zavod, kot vsi izvajalci zaposlitvene rehabilitacije, tako da bomo imeli
               sprotno spremljanje kaj se nam dogaja v zaposlitveni rehabilitaciji, tako da mislim,
               da te stvari  bomo uredili. Iz
               2013 naj bi te zadeve začele tudi funkcionirati.</p>
               <p>Kar se tiče koordinacije vseh institucij naj povem, da tudi seveda vso pripravo
               vsebinsko za izdelavo teh baz smo lahko dosegli samo s skupnimi sestanki vseh
               izvajalcev, institucij, tako da tukaj imamo dobro sodelovanje. Nebom rekla, da se
               mesečno dobivamo na teh sestankih, včasih se celo večkrat mesečno ali pa vsaj na tri
               mesece, da pravzaprav realiziramo, kaj se nam dogaja na trgu dela predvsem s področja
               invalidske problematike in da seveda poskušamo izboljševati zadeve. Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp7">

               <speaker>PREDSEDNICA MAG. ALENKA BRATUŠEK:</speaker>

               <p>Hvala tudi vam. Gospod Zidar, izvolite.</p>
            </sp>
            <sp xml:id="SDT6-KZNJF-redna-8-2012-07-07.sp8">

               <speaker>JANEZ ZIDAR:</speaker>

               <p>Lepo pozdravljeni tudi v mojem imenu. Hvala za besedo.</p>
               <p>Sklad je pričel s postopkom sprejema besedila splošnih pogojev poslovanja takoj po
               tem, ko sem nastopil v funkcijo direktorja na skladu. Besedilo splošnih pogojev na
               dveh sejah obravnaval nadzorni svet. Načeloma je nadzorni svet podal nekaj pripomb.
               Sklenili pa smo, da bomo z dokončnimi uveljavitvami počakali na uskladitev
               podzakonskih aktov to je uredbe o določitvi kvote za zaposlovanje invalidov z zakonom
               in bodo splošni pogoji poslovanja v končni verziji sprejeti nekje do jeseni. Sami
               postopki sklada se z novelo tudi toliko poenostavljajo, da smo nekje ocenili, da je
               bolj pomembno, da je zadeva usklajena z zakonodajo kot da to predstavlja neka
               navodila ..<stage>/Nerazumljivo./</stage>.., ker ta navodila so že dosti jasna.</p>
               <p>Glede nepravilnosti pri odpravi plač je računsko sodišče ugotovilo preveč izplačane
               zneske v približno vrednosti 1000 evrov. Z uslužbenko je sklenjen dogovor o uročnem
               poplačilu in bo to v celoti vrnila. Računsko sodišče je tudi ugotovilo napačno
               razporejanje dveh uslužbenk v plačne razrede. Jaz sem si to še enkrat sam izračunal.
               Si mislim, da je moja predhodnica, obe uslužbenki v bistvu oškodovala in jim je
               preveč znižala plačo. Naročili smo zunanjo revizijo kompletnega izračuna plač od leta
               2006 naprej. Revizija bo svoje delo zaključila konec tega meseca. Na podlagi tistega
               bom obema javnima uslužbenkama izplačal premalo plačane plače ali pa zahteval vračilo
               natančnega zneska preveč izplačanih plač. Hvala.</p>
            </sp>
            <sp xml:id="SDT6-KZNJF-redna-8-2012-07-07.sp9">

               <speaker>PREDSEDNICA MAG. ALENKA BRATUŠEK:</speaker>

               <p>Hvala tudi gospodu Zidarju. Gospa Dimitrovski, bi imela še kaj? <stage>(Ne.)</stage> Potem je gospod
               Brulc želel besedo naslednji.</p>
            </sp>
            <sp xml:id="SDT6-KZNJF-redna-8-2012-07-07.sp10">

               <speaker>MIRKO BRULC (PS SD):</speaker>

               <p>Lepo pozdravljeni.</p>
               <p>Skrb za invalide je v vsaki državi posebej pa še v naši posebna dejavnost zelo
               pomembna. Bom povedal samo eden primer iz Nove Gorice, ko so uslužbencu invalidu
               ukinili delovno mesto v Novi Gorici in se sedaj mora voziti v Ljubljano, je pa
               invalid take stopnje, da mora imeti prirejeno vozilo za upravljanje z rokami, da so
               mu znižali ceno kilometrine in da praviloma ne bi smel sedeti več kot toliko časa v
               vozilu in podobno, ob enem pa ne upa odpovedati delovnega razmerja, ker potem bo res
               ostal na cesti in prestaja take težave. To je eden gospod Valter Adamič, žal moram
               oceniti, da to ni nobena skrb za invalide, če se kaj takega dogaja danes z vso
               računalniško tehnologijo itd., bi lahko opravlja svoje delo tudi v Novi Gorici.
               Postavljam vprašanje ministrstvu za finance, se opravičujem. Ministrstvo za delo
               družine, ker se nam ta brez, samo malo. Ali je po vzoru dobrih praks storilo kaj na
               področju poenostavitve in skrajševanja postopkov pri obravnavanju ter zaposlovanju
               invalidov v različnih institucijah in vpeljava ukrepov dobrih praks iz mednarodnega
               okolja? Zelo pomembno je tudi sledenje učinkov pri zaposlitvi invalidov. Tega  sledenja pravzaprav ni in mislim,
               da se, potem ta denar lahko vloži k državi porazgubi, če ne vemo, kako je bil
               konkretno uporabljen.</p>
            </sp>
            <sp xml:id="SDT6-KZNJF-redna-8-2012-07-07.sp11">

               <speaker>PREDSEDNICA MAG. ALENKA BRATUŠEK:</speaker>

               <p>Gospa državna sekretarka, izvolite.</p>
            </sp>
            <sp xml:id="SDT6-KZNJF-redna-8-2012-07-07.sp12">

               <speaker>PATRICIA ČULAR:</speaker>

               <p>Ministrstvo za delo, družino in socialne zadeve meni, da je področje delo z invalidi
               relativno dobro urejeno. Vedno so možnosti za izboljšave. Prav gotovo je k temu
               pomembno prispeval že omenjeni zakon, Zakon o zaposlitveni rehabilitaciji in
               zaposlovanju invalidov in to v svojem uvodu povzema tudi računsko sodišče, ki
               ugotavlja, da od leta 2005 do 2006 prišlo do 36 % povečanja zaposlovanja
               invalidov.</p>
               <p>Menimo, da je naša država z ukrepi, ki jih je z zakonom sprejela celo korak pred
               mednarodno prakso. Mi imamo možnost nadomestnih kvot, se pravi, kvotni sistem, potem
               odkupa oziroma nadomestnih kvot invalidskih podjetij, ker smatramo, da je za našo
               državo eden primer poseben v primerjavi z drugimi praksami samih zaposlitvenih
               centrov, se pravi, kjer se lahko ravno tako zaposlujejo invalidi. Kot rečeno pa so
               vedno možnosti za izboljšavo tega se zavedamo. Tudi po podatkih glede same stopnje
               brezposelnosti oziroma števila zaposlenih invalidov in invalidi, ki so še na trgu
               dela. Tako da prav gotovo bomo tudi z podzakonskimi akti k noveli šli v tej smeri, da
               te možnosti, ki jih še sami vidimo nekako tudi izpolnimo. Bi prosila spet še
               sodelavko, če ima kaj za dopolniti k temu!</p>
            </sp>
            <sp xml:id="SDT6-KZNJF-redna-8-2012-07-07.sp13">

               <speaker>PREDSEDNICA MAG. ALENKA BRATUŠEK:</speaker>

               <p>Izvolite, gospa Bac.</p>
            </sp>
            <sp xml:id="SDT6-KZNJF-redna-8-2012-07-07.sp14">

               <speaker>DRAGICA BAC:</speaker>

               <p>Hvala lepa. Kakor je že državna sekretarka povedala je kar nekaj možnosti v različnih
               poslovnih subjektih, kjer lahko zaposlujemo invalide. Zavedamo se tudi problemov
               kršenja pravic invalidov v določenih gospodarskih subjektih. Mi na to poskušamo
               opozarjati oziroma zagotavljati strokovno usposobljenost ljudi, ki so v teh podjetjih
               zaposleni, tako imamo skozi zakon zahtevamo, da tako v invalidskih podjetjih kot v
               zaposlitvenih centrih so zaposleni strokovni delavci, ki poznajo problematiko
               invalidov torej imajo invalidi v samih podjetjih zagotovljeno tudi to strokovno
               varnost. Iz tega vidika pa strmimo k tem, da bi lahko sprotno kakšne anomalije,
               napake na trgu odpravljali in tudi zakonodajo v tem primeru izboljšali. Je pa seveda
               tudi računsko sodišče povedalo, da je delalo primerjavo v različnih državah. Mi žal
               te primerjave nismo dobili, tako da bodo lahko mogoče tudi člani računskega sodišča
               na to temo kaj povedali, kako je pri nas urejeno. Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp15">

               <speaker>PREDSEDNICA MAG. ALENKA BRATUŠEK:</speaker>

               <p>Hvala. Naslednji je gospod Potočnik.</p>
            </sp>
            <sp xml:id="SDT6-KZNJF-redna-8-2012-07-07.sp16">

               <speaker>ALOJZIJ POTOČNIK (PS PS):</speaker>

               <p>Hvala za besedo. Jaz bi se malo vrnil na kvotni sistem.</p>
               <p>Iz tega poročila je pravzaprav razbrati, da kvotni sistem v državi deluje. Že vi ste
               poudarila, da je pravzaprav deloval v pogojih v časih krize in je tudi v poročilu
               ocenjen pozitiven. Obstajajo sicer nekatere pomanjkljivosti in slabosti predvsem
               glede nadomestne izpolnitve kvote in učinkovitosti financiranja. O tem bi rad
               postavil dve vprašanji. Eno ministrstvu in sicer bi se glasilo: "Ali in kako je v
               novem Zakonu o zaposlitveni rehabilitaciji in zaposlovanju invalidov predvidelo
               spremembe, ki bodo zagotavljale dolgoročno finančno vzdržnost sklada za spodbujanje
               zaposlovanja invalidov? Tukaj bi predvsem omenil, da je bilo v letu 2009 zmanjšanje
               prilivov za okoli 10.8 milijonov evrov kar pomeni 40 % letnih prilivov in pa izplačil
               nagrad  delodajalcem za
               preseganje kvote, to je pa letno izplačilo okrog 12 milijonov evrov. To bi bilo
               vprašanje, ki gre ministrstvu. Medtem ko bi pa sklad predvsem vprašal, ali je
               poostril nadzor nad izvajanjem instrumenta nadomestne izpolnitve kvote pri zavezancih
               in izboljšal sistem predvsem izterjave, ker vemo, da je tam kar znatna količina
               sredstev in da se ne držijo tega. Ter tudi, kaj je storil na področju posodabljanja
               postopkov finančnih spodbud za delodajalce in invalide, da bi bili ti postopki
               predvsem enostavnejši in učinkovitejši. Hvala.</p>
            </sp>
            <sp xml:id="SDT6-KZNJF-redna-8-2012-07-07.sp17">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala.</p>
               <p>Bo najprej gospa državna sekretarka odgovorila? Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp18">

               <speaker>PATRICIA ČULAR:</speaker>

               <p>Hvala za vprašanje.</p>
               <p>Kot rečeno, smo na del ugotovitev Računskega sodišča odgovorili že z novelo zakona,
               ki je stopila v veljavo 1.1.2012. In ravno na tem področju, na katerega ste tudi sami
               opozorili oziroma je Računsko sodišče izpostavilo, je novela prinesla pomembne
               spremembe. In sicer je po stari zakonodaji bilo možno poročanje o nadomestnih kvotah
               vnaprej, novela pa zahteva, da o nadomestnih kvotah zavezanec poroča mesečno in da
               potem podaja tudi mesečno realizacijo. Kar pomeni, da je potem merodajno plačilo
               invalidskemu podjetju. Se pravi, nadomestne kvote z novelo zdaj ni več možno
               napovedati, tako kot je bilo po starem zakonu, v januarju in jo realizirati kadarkoli
               v letu ali je mogoče tudi ne realizirati, temveč se mesečno spremlja. In to je ta
               mehanizem, ki potem zagotavlja nekako tudi to vzdržnost sredstev za nagrade, in tudi
               mehanizem kontrole, ki jo izvaja sklad nad zavezanci. Novela je prinesla tudi stroge
               sankcije, strožje sankcije za kršitelje, tako za zavezance kot tudi za invalidska
               podjetja, ker smo ugotovili kršitve tudi na strani invalidskih podjetij, ki so te
               nadomestne kvote izvajali.</p>
               <p>Toliko. Zdaj pa še gospod Zidar.</p>
            </sp>
            <sp xml:id="SDT6-KZNJF-redna-8-2012-07-07.sp19">

               <speaker>PREDSEDNICA MAG. ALENKA BRATUŠEK:</speaker>

               <p>Izvolite, gospod Zidar.</p>
            </sp>
            <sp xml:id="SDT6-KZNJF-redna-8-2012-07-07.sp20">

               <speaker>JANEZ ZIDAR:</speaker>

               <p>Hvala za besedo.</p>
               <p>Če morda začnem s postopki izterjave na skladu. Sklad je v preteklosti zelo
               pomanjkljivo terjal neplačnike. Od novembra lanskega leta do konca leta smo pričeli
               tako: do novembra je sklad startal 38 postopkov izterjave, od novembra do konca leta
               smo pričeli 1368 novih postopkov izterjave. V letošnjem letu je ocenjena številka, ki
               jo bomo dosegli do konca leta, nadaljnjih 1.500 postopkov izterjave pravnih oseb.
               Finančni rezultati so dobri. Tekoče finančno poslovanje sklada v prvih 4 mesecih
               letošnjega leta, smo imeli povprečno prilivov milijon 800 tisoč evrov mesečno. V
               prvih 4 mesecih lanskega leta je bil ta priliv milijon 380 tisoč mesečno, v letu 2010
               milijon 300 tisoč evrov mesečno. Samo zamudne obresti, ki smo jih izterjali v letu
               2011 od januarja do oktobra, je ta znesek znašal 84 tisoč evrov, novembra in decembra
               2011 490 tisoč evrov, v letošnjem letu v prvih 4 mesecih je tega 396 tisoč evrov.
               Tako da na področju izterjave in terjanja zavezancev smo naredili precej.</p>
               <p>Ugotavljali smo tudi finančna tveganja zaposlovanja sklada. Največje je sistemsko
               tveganje, kjer zakonodaja upravičencem omogoča, da bi uveljavljali za okvirno 10
               milijonov evrov letno več nagrad za preseganje kvote, kot jih dejansko uveljavljajo.
               Sklad in ministrstvo smo sprožili postopek za spremembe uredbe o določanju kvote, s
               katero bi znesek nagrade zmanjšali na prvotno vrednost, začasno je bila povišana leta
               2008. Ta predlog je še v obravnavi. Za tekoče poslovanje sklada pa trenutno ni
               kakšnih groznih tveganj. Nekaj dosegamo z izterjavo, nekaj pa upravičenci ne
               pospešujejo uveljavljanja nagrad.  Če gremo naprej, na zagotavljanje sprotnega spremljanja plačevanja
               prispevka nadomestnega izpolnjevanja kvote. Od 1. januarja letos nadomestne
               izpolnitve spremljamo mesečno. Vsi zavezanci, ki bi želeli nadomestno izpolnjevati
               kvoto, nas o tej nameri obvestijo. Vsak mesec morajo oddati konec meseca elektronsko
               poročilo, ki ga potrdi tudi invalidsko podjetje ali zaposlitveni center in po katerem
               sklad kot nadomestno izpolnitev kvote upošteva samo dejanski znesek plačil
               invalidskim podjetjem in zaposlitvenim centrom. Anomalija, ki jo je ugotavljalo
               Računsko sodišče, po kateri so bili v preteklosti zavezanci sposobni - na začetku
               januarja nekega leta si napovedal nadomestno izpolnitev kvote, potem te sklad celo
               leto ni terjal, naslednje leto marca, ko je bilo treba zaključno poročilo oddati, so
               pa priznali, da je treba to kvoto plačati, in so si premaknili rok plačila za eno
               leto. Z novelo zakona pa z novimi postopki sklada je to v celoti odpravljeno.</p>
               <p>Če gremo gledat naše postopke, kaj smo poenostavili. Sklad vse postopke, razen enega,
               kjer bom razložil, zakaj, izvaja elektronsko. Vzpostavili smo portale elektronskega
               poslovanja svzi.net, deluje podobno kot e-davki od Dursa. Vsi zavezanci se lahko
               prijavljajo elektronsko, elektronsko oddajo vloge, elektronsko spremljajo stanje
               odobravanja in elektronski vpogled imajo v stanje svojih obveznosti in terjatev do
               sklada. Edina vloga, ki ni elektronsko podprta, je vloga invalida za subvencioniranje
               plače, predvsem iz naslova, ker je pravica do subvencije plače osebna pravica,
               invalid mora to uveljavljati, obveznosti oziroma nagrado pa zahteva delodajalec
               kasneje. Tako da na tem delu še delamo. V teku je tudi prenova informacijskega
               sistema, ki naj bi to omogočal do konca leta. Problem je pa čisto operativen, tako
               invalidi kot fizične osebe niso prav pogosti uporabniki elektronskega poslovanja,
               nimajo digitalnih certifikatov in dvomimo, da bomo s tem, tudi ko bomo omogočili, da
               bo tega zelo velik delež. Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp21">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala.</p>
               <p>Gospod Potočnik, želite dopolnitev? Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp22">

               <speaker>ALOJZ POTOČNIK (PS PS):</speaker>

               <p>Najlepša hvala.</p>
               <p>Če zdaj povzamem tisto, kar ste odgovorili, imam občutek, da novela zakona deluje. To
               predvsem ugotavljam zaradi tega, ker pogostokrat sprejemamo nekatere zakone, katerih
               implementacija je pa potem šlampasta ali pa površno ali pa celo neodgovorno deluje.
               Navedli ste tudi nekatere konkretne številke. In če sem prav razumel, opravljate
               mesečne primerjalne analize podatkov. Hvala.</p>
            </sp>
            <sp xml:id="SDT6-KZNJF-redna-8-2012-07-07.sp23">

               <speaker>PREDSEDNICA MAG. ALENKA BRATUŠEK:</speaker>

               <p>To ni bilo dodatno vprašanje, ampak potrditev.</p>
               <p>Gospa Plevčak je naslednja želela besedo. Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp24">

               <speaker>MARIJA PLEVČAK (PS DeSUS):</speaker>

               <p>Lep dober dan! Hvala za besedo.</p>
               <p>Vprašala bi, ali skupaj z drugimi institucijami v Republiki Sloveniji delujete kot
               socialni partnerji in ne kot zaposlitveni agenti, ker to se velikokrat nekako dogaja
               oziroma slišimo med ljudmi. Ker, na primer, vi dobro poznate potrebe trga dela,
               povpraševanje po raznih poklicih in tako naprej. Potem, ali ste analizirali potrebe
               delodajalcev na trgu dela, kajti zaposlovanje invalidov je precej zahtevna stvar in
               tudi vsak delodajalec invalidov ne more zaposlovati, ker nima pogojev za to. Predvsem
               so to delodajalci z manj zaposlenimi, ker jim ne morejo omogočiti dela, ki ga
               invalidska odločba oziroma odločba o invalidnosti predvideva oziroma ponuja.</p>
               <p>Zanima me tudi, kaj je sklad storil za to, da bi zagotovil evidence o invalidih,
               katerih invalidnost je posledica poškodbe pri delu ali poklicne bolezni, ker to je
               tudi veliko vprašanje na tem področju.</p>
               <p>Kako je ministrstvo uredilo oziroma določilo namen uporabe presežka oziroma kritja
               primanjkljaja, ki nastane pri upravljanju z namenskimi sredstvi sklada?</p>
               <p>In še zadnje vprašanje. Ali je ministrstvo že storilo kakšen korak na področju
               boljšega sodelovanja različnih institucij z namenom usklajevanja evidenc sklada,
                   delodajalcev in Zavoda za
               zdravstveno zavarovanje Slovenije? Hvala.</p>
            </sp>
            <sp xml:id="SDT6-KZNJF-redna-8-2012-07-07.sp25">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala.</p>
               <p>Bomo dali spet najprej besedo državni sekretarki, potem pa še gospodu Zidarju.
               Izvolite, gospa državna sekretarka.</p>
            </sp>
            <sp xml:id="SDT6-KZNJF-redna-8-2012-07-07.sp26">

               <speaker>PATRICIA ČULAR:</speaker>

               <p>Hvala.</p>
               <p>Pridružila so se nam tudi predstavnice Zavoda za zaposlovanje, tako da bodo v enem
               delu podale one odgovor na zastavljena vprašanja.</p>
               <p>Ali delujemo kot socialni partner. Mislim, da je osnovna naloga našega Ministrstva za
               delo, družino in socialne zadeve, da delujemo kot socialni partner oziroma da s
               svojimi ukrepi pristopimo na pomoč tisti, ki se znajdejo v socialni stiski, in
               dejansko jim s temi ukrepi pomagamo to stisko nekako preseči. Tako tu zagovarjam, da
               delujemo kot socialni partner tudi s svojimi ostalimi institucijami na tem področju,
               se pravi, skladom in zavodom za zaposlovanje, nikakor ne kot zaposlitveni agent. Zdaj
               bi pa prosila, da na ostala vprašanja odgovorijo.</p>
               <p>Kar se tiče kvote, ki jo mora delodajalec zagotoviti, se pravi, obstajajo različne
               možnosti. Zakon ponuja, bodisi da invalide zaposluje znotraj svoje organizacije ali
               da te kvote zagotovi preko invalidskega podjetja ali zaposlitvenega centra, se pravi,
               kot neke nadomestne kvote. Do 20 zaposlenih zakon predvideva 50% - pravijo, da ne,
               tako da, prosim...</p>
            </sp>
            <sp xml:id="SDT6-KZNJF-redna-8-2012-07-07.sp27">

               <speaker>DRAGICA BAC:</speaker>

               <p>Nad 20 zaposlenih - je odvisno, v katero dejavnost spada posamezen delodajalec. Kvota
               je od 2 do 6%, s tem da če delodajalec zaposluje manj kot 50 oseb, je potem še
               zmanjšana za 1 odstotno točko, ne more biti pa manjša kot 2%. Tako da mislim, da se
               nam ta možnost med 20 in 50 zaposlenih pri delodajalcu zdi relativno kar ustrezna,
               tudi s strani delodajalcev ni večjih težav. Je pa v zadnjem času glede na razmere na
               trgu vsak procent previsok. Ampak to usklajujemo. Če se navežem še na vaše vprašanje
               v zvezi s sodelovanjem kot socialni partner, mi pravzaprav vso zakonodajo, ki jo
               pripravljamo, bodisi usklajujemo z različnimi institucijami, ki zastopajo invalidska
               podjetja, zaposlitvene centre ali posamezne skupine invalidov, bodisi tudi sindikati,
               delodajalci in določena zakonodaja gre tudi skozi Ekonomsko-socialni svet. Hvala
               lepa.</p>
            </sp>
            <sp xml:id="SDT6-KZNJF-redna-8-2012-07-07.sp28">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala.</p>
               <p>Bo zdaj gospod Zidar ali bo najprej katera od gospa iz... Okej, gospod Zidar,
               izvolite.</p>
            </sp>
            <sp xml:id="SDT6-KZNJF-redna-8-2012-07-07.sp29">

               <speaker>JANEZ ZIDAR:</speaker>

               <p>Hvala.</p>
               <p>Če lahko malo dopolnim to sodelovanje med ekonomskimi partnerji. Pripravil sem malo
               statistike. Z Ministrstvom za delo, družino in socialne zadeve se dobivamo skoraj
               tedensko. Od konca lanskega leta do danes smo skupaj sodelovali na treh delovnih
               sestankih Ekonomsko-socialnega sveta na temo kvotnega sistema, na dveh sejah Sveta
               Združenja invalidskih podjetij Slovenije, eni seji Sveta Zavoda za pokojninsko in
               invalidsko zavarovanje, na predstavitvi na Združenju delovnih invalidov, dveh
               usklajevalnih sestankih Združenja delodajalcev in Zavodom za pokojninsko in
               invalidsko zavarovanje in enega usklajevalnega sestanka z Dursom glede evidenc. Tako
               da to so skoraj tedenski sestanki in se precej dogaja.</p>
               <p>Glede enotnih evidenc. Sklad trenutno izvaja postopek prenove informacijskega
               sistema. Ugotavljamo, da vse matične evidence, ki jih potrebujemo in uporabljamo, že
               obstajajo pri enem od upravljavcev podatkov. Namen oziroma načrt je, da bo sklad te
               podatke črpal iz drugih matičnih evidenc, kamor bi se povezovali elektronsko. Ne
               nameravamo pa vzpostavljati duplikatov teh evidenc, ki že obstajajo.</p>
               <p>Presežek sklada. Sklad je lansko leto  prvič dokončal s presežkom. Skupni bilančni presežek je
               bil ca 800 tisoč evrov. Vir presežka so zamudne obresti, ki jih zaračunamo
               neplačnikom in počasnim plačnikom. Rebalans proračuna je potrdil financiranje sklada,
               za katerega uporabljamo v največji meri presežke iz teh zamudnih obresti. Proračunsko
               financiranje smo v letošnjem letu zmanjšali za dve tretjini. Glede na obseg zapadlih
               terjatev iz preteklih let računam, da bo sklad svoje financiranje v prihodnjih vsaj
               dveh letih v največji meri izvajal iz naslova prejetih zamudnih obresti neplačnikov.
               Tako, malo je zakonodaja neusklajena, no. Zakon o javnih skladih nalaga javnemu
               skladu, da vse presežke uporabljajo za financiranje stroškov lastnega delovanja, ZZRI
               pa nalaga, da se vsi namensko zbrani prihodki tudi namensko porabljajo. Torej, vse
               glavnice namensko zbranih prihodkov se porabijo za subvencije nagrade, prilagajanju
               delovnih mest, pogodbene kazni, kamor štejejo pa tudi zamudne obresti, se pa
               porabljajo za financiranje delovanja sklada.</p>
            </sp>
            <sp xml:id="SDT6-KZNJF-redna-8-2012-07-07.sp30">

               <speaker>PREDSEDNICA MAG. ALENKA BRATUŠEK:</speaker>

               <p>Hvala gospodu Zidarju.</p>
               <p>Prosim, ker vaju ne poznam, sta dve, če se lahko zaradi zapisnika predstavita.
               Hvala.</p>
            </sp>
            <sp xml:id="SDT6-KZNJF-redna-8-2012-07-07.sp31">

               <speaker>LEA KOVAČ:</speaker>

               <p>Kolegica je gospa Sanja Belec, moje ime je pa Lea Kovač, obe prihajava iz Zavoda
               Republike Slovenije za zaposlovanje.</p>
               <p>Prvo vprašanje, ki ga je gospa Plevčak zastavila, se je nanašalo na analizo potreb
               delodajalcev. Poudarila bi, da je vloga Zavoda za zaposlovanje na trgu dela
               posredovanje med potrebami, povpraševanjem delodajalcev na eni strani in potrebami s
               konkretnimi zmožnostmi na drugi strani naših brezposelnih oseb. Poudarila bi, da se
               je v letu 2011 zlasti povečalo zaposlovanje invalidov, kar je zelo spodbuden podatek,
               pri manjših in srednje velikih delodajalcih. To povečanje je bilo v letu 2011 v
               primerjavi s preteklim obdobjem več kot 30%. Tako se je v letu 2011 zaposlilo več kot
               2.100 brezposelnih invalidov. Tukaj odgovarjamo torej na konkretne potrebe konkretnih
               delodajalcev. In ko gre za ta segment manjših in srednje velikih delodajalcev, je
               pomembna vsebina podpore, ki nam jo omogoča tudi zakon o zaposlitveni rehabilitaciji,
               to so podporne strokovne storitve, ki nadomeščajo ravno to pomanjkanje strokovnega
               kadra pri manjših in srednje velikih delodajalcih. Tako da tu so narejeni neki
               pomembni koraki naprej, je pa še vedno možno stvari dodatno izboljšati. Ampak
               dejansko je to povečanje izrednega pomena. In ugotavljamo, da je pravzaprav to trend
               že v zadnjih dveh, treh letih, da se zaposlovanje invalidov dogaja predvsem pri
               manjših in srednje velikih delodajalcih. In ne tako, kot je to bilo v preteklosti, da
               je dejansko šlo za reševanje predvsem neke družinske problematike, zdaj se širše
               odpira ta zadeva. In ravno podporne storitve so eden izmed načinov, kako tu vsaj
               delno pomagati temu segmentu delodajalcev.</p>
               <p>Kar se tiče evidence invalidov. Omenili ste poklicne bolezni in poškodbe pri delu. Tu
               gre za pravice iz pokojninskega in invalidskega zavarovanja in natančne podatke o tem
               imajo na Zavodu za pokojninsko in invalidsko zavarovanje. Ko se oseba, ki je v
               preteklosti uveljavljala pravice iz tega naslova, pojavi kot brezposelna oseba,
               seveda to tudi z izmenjavo podatkov z ZPIZ-om ugotovimo in ustrezno odreagiramo ter
               pripravimo zaposlitvene načrte v tem smislu. Hvala.</p>
            </sp>
            <sp xml:id="SDT6-KZNJF-redna-8-2012-07-07.sp32">

               <speaker>PREDSEDNICA MAG. ALENKA BRATUŠEK:</speaker>

               <p>Hvala lepa.</p>
               <p>Gospa Plevčak, želite dodatno vprašanje postaviti? Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp33">

               <speaker>MARIJA PLEVČAK (PS DeSUS):</speaker>

               <p>Samo vprašala bi, ali mogoče imate evidenco, koliko je še trenutno na trgu
               nezaposlenih invalidov, mislim po številu ali pa po rangu, ker vemo, da vsi niso
               enako nesposobni za delo. Nekateri se usposabljajo v teh centrih, nekateri pa prav
               čakajo na delo, ker so pa še zmožni opravljati določene zadeve.</p>
            </sp>
            <sp xml:id="SDT6-KZNJF-redna-8-2012-07-07.sp34">

               <speaker>PREDSEDNICA MAG. ALENKA BRATUŠEK:</speaker>

               <p>Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp35">

               <speaker>LEA KOVAČ:</speaker>

               <p>Po zakonu o urejanju  tega
               dela zavod vodi evidence brezposelnih invalidov. In v tem evidenci je trenutno nekaj
               več kot 17.000 oseb. To so osebe, ki torej so v evidenci brezposelnih oseb in so v
               osnovi zmožne za delo pri tistih najtežjih primerih. Ko gre za kakšne kompleksne
               oviranosti jim zagotavljamo tudi pravico do zaposlitvene rehabilitacije in jim na ta
               način tudi pomagamo, da lažje najdejo svoj prostor v okviru trga dela. Tu gre torej
               za uradno evidenco in ta podatek je točen. Verjetno sedaj razmišljate tudi o tistih,
               ki se vključujejo v različne oblike delovne vključitve, kot so to varstveno-delovni
               centri in tako naprej. Ampak to so osebe, ki se pravzaprav v trg dela kot takšne ne
               vključujejo. To so osebe, ki so torej v evidencah brezposelnih oseb. Hvala.</p>
            </sp>
            <sp xml:id="SDT6-KZNJF-redna-8-2012-07-07.sp36">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala tudi za te odgovore. Gospod Brulc je želel še dopolnitev.</p>
            </sp>
            <sp xml:id="SDT6-KZNJF-redna-8-2012-07-07.sp37">

               <speaker>MIRKO BRULC (PS SD):</speaker>

               <p>Zavodu za zaposlovanje Republike Slovenije postavljam vprašanje. Ampak mislim, da
               17.000 to je okviren podatek, ker jo nimate v tisoč, petsto gor ali dvesto dol, to je
               ogromno številka, kaj šele tisočih.</p>
               <p>Če načrtujete neke nove programe, ali pa ukrepe, ki bi izboljšali zaposlovanje
               invalidov verjetno morate izdelati analizo učinkovitosti in tudi uspešnosti izvajanje
               programov ter ukrepov aktivne politike zaposlovanja in rehabilitacijo teh invalidov.
               Sprašujem, če imate izdelano tako analizo. Mislim, da bi bilo prav, da bi ali je v
               pripravi tudi okvirni podrobni akcijski načrt dodatnih zaposlitev dolgotrajno
               brezposelnih invalidov. Mislim pa predvsem na tiste starejše z nižjo izobrazbo in
               zelo težko zaposljivostjo. Ali imate v pripravi tak program, sprašujem. Hvala.</p>
            </sp>
            <sp xml:id="SDT6-KZNJF-redna-8-2012-07-07.sp38">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala. Izvolite, gospa.</p>
            </sp>
            <sp xml:id="SDT6-KZNJF-redna-8-2012-07-07.sp39">

               <speaker>LEA KOVAČ:</speaker>

               <p>Hvala lepa. Torej, podatek 17.000 je seveda okviren podatek. Razpolagamo z natančnimi
               podatki, ki se objavljajo mesečno in so razvidni in dostopni tudi na naši spletni
               strani. Danes pravzaprav nisem vedela, da bom v vlogi, ko bo potrebno tako natančno
               zadeva obrazlagati. Ta podatek vam lahko tudi naknadno dostavimo. Pravim, je pa tudi
               razviden in dostopen na naših spletnih straneh.</p>
               <p>Gospod je omenil izredno pomembno zadevo, ki jo tudi mi vedno v vseh naših strokovnih
               poročilih izpostavljamo. Bolj kot samo število je problematična sama struktura teh
               oseb. Glede na njihovo izobrazbo prevladujejo tu osebe brez izobrazbe, prevladujejo
               dolgotrajno brezposelne osebe, prevladujejo delovni invalidi, ki uživajo določene
               pravice iz naslova invalidskega zavarovanja. Tako, da tudi vse to vpliva na njihove
               konkretne možnosti za njihovo zaposlitev.</p>
               <p>Kar se tiče spremljanja učinkov različnih ukrepov, ki jih izvajamo in so bili tudi
               natančno opredeljeni in vpisani v revizijskem poročilu Računskega sodišča, bi rada
               poudarila, da ugotovitve, ki so se nanašale na analizo izvajanja programov aktivne
               politike zaposlovanja v tem obdobju, temeljijo na dejstvu, da pravzaprav v tem
               obdobju, se pravi 2006-2009, to je ravno obdobje, ko je s svojimi aktivnostmi začel
               tudi sklad za vzpodbujanje zaposlovanja invalidov. In v tem času v programu aktivne
               politike zaposlovanja invalidi niso bili izpostavljeni kot posebna ciljna skupina,
               ampak so se vključevali v te programe tako kot vse ostale ciljne skupine. In ob
               izpolnjevanju teh drugih pogojev so seveda tudi oni lahko vstopali v programe, niso
               bili pa opredeljeni kot posebna ciljna skupina. Sedaj v novem programu aktivne
               politike zaposlovanja so in so kot takšni tudi del tega sistematičnega spremljanja in
               evalvacij, ki jih izvajamo na področju aktivne politike zaposlovanja. Se pravi,
               programi in učinki teh programov aktivne politike zaposlovanja so se zelo natančno
               spremljali tudi v tem  obdobju
               2006-2009. Vendar pa invalidi kot ciljna skupina niso bili posebej izpostavljeni v
               tej skupini. Bile so pa skupine, kot recimo dolgotrajno brezposelni, starejši od 50,
               mlajši od 25 let. Se pravi, v kolikor so invalidi padli tudi v to skupino, tudi v ta
               opis so se znašli v tem. Sedaj je pravzaprav to spremljanje, ta metodologija
               dopolnjena tudi s to ciljno skupino invalidov. Zakaj pa ni bila? Ravno zaradi tega,
               ker so se v tem času načrtovali in izvajali ukrepi v okviru sklada. Zavod je tudi
               eden izmed ustanoviteljev sklada. Tako da se je del teh ukrepov pravzaprav prenesel
               na sklad in se izvajal v tem smislu od subvencije, od novih delovnih mest in vseh
               ostalih zadev.</p>
               <p>Kar se tiče zaposlitvene rehabilitacije, kot tiste dodane vrednosti, ki jo
               zagotavljamo našim brezposelnim invalidom, tistim z največ oviranostmi, tukaj pa
               učinke in evaluacije to je vsebinske evaluacije spremljanja teh specialnih programov,
               ki jih izvajajo timi strokovnjakov, ker gre za kompleksno problematiko, pa izvajamo
               skupaj z institucijo ki je po zakonu o zaposlitveni rehabilitaciji tudi zadolžena za
               to strokovno spremljanje in strokovni razvoj na tem področju. To je Univerzitetni
               rehabilitacijski inštitut Soča. Tako, da vse evaluacije ki jih omenja tudi revizijsko
               poročilo smo pripravljali v bistvu z roko v roki skupaj z URI Soča, ki je torej
               zadolžen za strokovni razvoj na tem področju.</p>
               <p>Sami učinki, ki so se pokazali že v letu 2011, se pravi za 30% več zaposlitev
               brezposelnih invalidov, so posledica tega vedno bolj usklajenega delovanja ne samo
               različnih institucij na tem področju, ampak tudi nekega vsebinskega koraka naprej v
               smislu usklajevanja, in to bi bil tudi del teh priporočil Računskega sodišča. Torej,
               usklajeno koordinirano izvajanje glede na konkretne potrebe, konkretnega posameznika,
               tako ukrepov aktivne politike zaposlovanja, tako tudi storitev zaposlitvene
               rehabilitacije. Se pravi, na podlagi individualnih načrtov, rehabilitacijskih načrtov
               se pač določa kaj je za konkretno osebo najbolj primerno. Ta trend se nadaljuje tudi
               v letu 2012. Tako da smo v prvih treh mesecih zaposlili več invalidov kot lani v
               šestih mesecih. Tako, da v bistvu zadeve se obračajo na boljše. Natančne podatek pa
               vam lahko po e-mailu še danes popoldan. Mesečno so objavljeni. Tudi struktura
               invalidov je vsak mesec natanko obdelana, tako priliv, kot tudi končno stanje glede
               na izobrazbo, glede na spol, glede na razloge za prenehanje delovnega razmerja.
               Skratka, lahko natančno strukturo podamo, tako kot je tudi v revizijskem poročilu za
               obdobje 2006-2011. Vse te podatke spremljamo mesečno.</p>
            </sp>
            <sp xml:id="SDT6-KZNJF-redna-8-2012-07-07.sp40">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala. Gospod Zidar je želel še nekaj dopolniti. Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp41">

               <speaker>JANEZ ZIDAR:</speaker>

               <p>Hvala lepa. Morda bi želel dopolniti z izplačili sklada upravičencev v zadnjih treh
               letih, ki tudi bistveno rastejo. V prvih štirih mesecih leta 2010 je bilo mesečno
               povprečje milijon 100.000 izplačil za nagrade, subvencije, javne razpise,
               prilagoditve delovnih mest. V letu 2011 enako povprečje, v prvih štirih mesecih je
               bilo milijon 470.000 evrov mesečno. V prvih štirih mesecih letošnjega lega je ta
               znesek milijon 700.000 evrov mesečno v spodbudah, nagradah in subvencijah. Hvala.</p>
            </sp>
            <sp xml:id="SDT6-KZNJF-redna-8-2012-07-07.sp42">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala. Gospa Pavlič je naslednja želele besedo.</p>
            </sp>
            <sp xml:id="SDT6-KZNJF-redna-8-2012-07-07.sp43">

               <speaker>ALENKA PAVLIČ (PS PS):</speaker>

               <p>Hvala lepa. Tudi moje vprašanje bo naslovljeno na gospe iz Zavoda za zaposlovanje,
               glede na to, da sta malo zamudili so že drugi prej odgovarjali. In sicer bi se
               dotaknila področja stroškov. Zanima me, če Zavod za zaposlovanje načrtuje in
               evidentira, se pravi spremlja in analizira dejanske stroške ter učinke po posameznih
               programih in ukrepih? Hvala.</p>
            </sp>
            <sp xml:id="SDT6-KZNJF-redna-8-2012-07-07.sp44">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala. Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp45">

               <speaker>LEA KOVAČ:</speaker>

               <p>Se pravi, ko govorimo o tej vsebini strokovne pomoči, ki jo zagotavljamo brezposelnim osebam, ki imajo tudi status
               invalida, govorimo pravzaprav o dveh zelo pomembnih skupinah teh ukrepov. Eno so
               programi in ukrepi aktivne politike zaposlovanja, ki so namenjeni vsem, tudi vsem
               ostalim brezposelnim osebam in v katere se lahko vključujejo tudi brezposelni
               invalidi. V tem primeru so vse evalvacije in analize in spremljanja, ki so tudi sicer
               predvidene za vse ukrepe, se izvajajo torej zdaj tudi za to ciljno skupino. O tem bi
               pravzaprav tudi gospa državna sekretarka, ki pokriva področje zaposlovanja verjetno
               lahko še toliko več povedala. Kar se tiče pa storitev zaposlitvene rehabilitacije, ki
               so pa edina oblika pomoči, ki predstavlja specializirano obliko pomoči, ki je
               namenjena izključno in samo osebam, ki imajo status invalida. Tukaj pa te zadeve
               spremljamo skupaj z URI Soča, ki je torej zadolžen za razvojni, za strokovni razvoj
               na tem področju in tukaj se na letni ravni analizirajo tako izhodi v zaposlitev, kot
               tudi vse ostale oblike aktivne vključitve pri reševanju zaposlitvenih problemov.
               Stroške pa seveda spremljamo redno mesečno in jih na ta način tudi, mogoče bi
               razložila, kako v okviru zaposlitvene rehabilitacije zadeve sploh potekajo. Na
               podlagi pogodbe, ki jo ima zavod za zaposlovanje z ministrstvom za delo mi pravzaprav
               na mesečni ravni osebam, ki so vključene v konkretne ukrepe oziroma storitve
               zaposlitvene rehabilitacije tudi v skladu z ...<stage>/ nerazumljivo/</stage>... izplačujemo
               stroške. Se pravi vedno za mesec nazaj in vedno na podlagi mesečnih poročil o
               prisotnosti, tako da so zadeve dokumentirane, spremljamo jih redno mesečno in se
               potem tudi skupaj z ministrstvom dogovarjamo o tem, kako naprej. Na mesečni ravni, pa
               tudi na letni ravni, torej predvsem beležimo izhode v zaposlitev, pa tudi vse ostale
               izhode, ki jih predvideva zakon o zaposlitveni rehabilitaciji. Pomembna novost je v
               tem smislu bila, so bili tudi programi socialne vključenosti, tako da torej ni samo
               to spremljanje na nivoju tega, koliko se oseb zaposli, ampak koliko oseb potem tudi v
               končni fazi spravimo k temu in jim pomagamo pri temu, da določeno svojo širšo
               problematiko razrešijo, da bodo pa potem kasneje lahko zmožni se vključevati na trg
               dela in pri invalidih je to še toliko bolj pomembno. Torej pri ukrepih aktivne
               politike o zaposlovanju je spremljanje za invalide del celotnega spremljanja, tako
               kot gre za vse ukrepe aktivne politike zaposlovanja, pri zaposlitveni rehabilitaciji
               pa po storitvah, po izvajalcih, po območnih službah in glede na seveda izhode po
               zaključeni zaposlitveni rehabilitaciji.</p>
            </sp>
            <sp xml:id="SDT6-KZNJF-redna-8-2012-07-07.sp46">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala gospa Kovač. Gospa Pavlič bi želela dopolnitev. Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp47">

               <speaker>ALENKA PAVLIČ (PS PS):</speaker>

               <p>Se pravi, če sem prav razumela, vi načrtujete in evidentirate stroške?</p>
            </sp>
            <sp xml:id="SDT6-KZNJF-redna-8-2012-07-07.sp48">

               <speaker>LEA KOVAČ:</speaker>

               <p>Tudi stroške, seveda, ja.</p>
            </sp>
            <sp xml:id="SDT6-KZNJF-redna-8-2012-07-07.sp49">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala. Bi gospa državna sekretarka želela? <stage>(Ne.)</stage> Bi kdo od članov želel še
               kaj povprašati? Če ne, si bom na koncu tudi sama dovolila nekaj vprašanj. Podatek, da
               je od vseh nezaposlenih 17 tisoč invalidov, to je, če sem prav izračunala nekaj manj
               kot 17 %, meni se zdi ogromno. Ne poznam pa primerjav bom rekla, imamo kakšne
               mednarodne primerjave, kako je to v drugih državah. To bi bilo prvo vprašanje, drugo,
               omenjeno je bilo neskladje dveh zakonov in sprašujem ali nameravate predlagati
               spremembo katerega od zakonov, vem, da za zakon o javnih skladih niste pristojni,
               ampak vseeno, če ugotovimo, da sta dva zakona v neskladju bi bilo verjetno prav, da
               predlagamo spremembo, potem pa, ker pač v tem mandatu naša komisija deluje tako, da
               sprejemamo kar dosti konkretne sklepe, sprašujem, če sem prav razumela najprej gospo
               ...<stage>/ nerazumljivo/</stage>... glede informacijskega sistema, da  je lahko zavezujoča obveza naša skupna, da bo ta
               informacijski sistem s 1. 1. 2013 začel delovati. Sem pravilno razumela, da je tako
               in potem naslednje vprašanje za gospoda Zidarja, splošni pogoji poslovanja še niso
               sprejeti. Bodo pa, lahko skupaj sprejmemo zavezo v roku štirih mesecev. Rekel ste
               jeseni, to je tam nekje oktobra. Lahko je to naša zavezujoča obveza, ki bo izhajala
               tudi iz poročila.</p>
               <p>Bom rekla, zadnje vprašanje in upam, da ne bo zvenelo preveč grobo. Ko sem gledala
               gibanje števila zaposlenih invalidov in deleža zaposlenih invalidov glede na število
               zaposlenih v Republiki Sloveniji, to je v obdobju junij 2006 do oktobra 2009, je v
               bistvu to število celo padlo. Zdaj smo slišali, da naj bi se v tem zadnjem obdobju
               oziroma po tej reviziji to število bistveno povečalo. Glede na te podatke, ko jih
               imamo pred seboj, sprašujem, če ocenjujete, da kvotni sistem, če ga lahko tako
               imenujem deluje pozitivno v smeri zaposlovanja invalidov oziroma bi bilo potrebno po
               vaši oceni, po mednarodnih primerjavah in izkušnjah, ki jih verjetno imate še kaj
               spremeniti, da bi se ta, če ne najbolj ranljivi del naše družbe prav gotovo pa zelo
               ranljiv del naše družbe, če se da še kaj narediti, da bi se ta zaposlenost povečala.
               Ne vem po vrsti, ker mislim, da sem kar... Gospod Zidar, izvolite.</p>
            </sp>
            <sp xml:id="SDT6-KZNJF-redna-8-2012-07-07.sp50">

               <speaker>JANEZ ZIDAR:</speaker>

               <p>Hvala. Mogoče bi se dotaknil stanja zaposlovanja invalidov, ker imam podatke s seboj.
               V prvih treh mesecih letošnjega leta je skupno število zaposlenih invalidov naraslo
               iz 30 tisoč na 30 tisoč 600. Skupno število zaposlenih pri zavezancih za
               izpolnjevanje kvote pa je padlo iz 572 tisoč na 570 tisoč zaposlenih. Podatki o
               gibanju zaposlenosti invalidov v zadnjih dveh letih kažejo, da smo tudi na področju
               zaposlovanja invalidov izgubili predvsem v letu 2010 več kot 1000 delovnih mest, je
               pa ta odstotek malo manjši, kot drugače v gospodarstvu. Kvotni sistem deluje kot
               blažilec, ki je pa po mojem mnenju precej priložnosti za izboljšave predvsem v smislu
               poenostavljanja postopkov pa ocenjevanja delovanja ukrepov, ki jih izvajamo. Za drugi
               del bi pa morda kolegica iz ministrstva...</p>
            </sp>
            <sp xml:id="SDT6-KZNJF-redna-8-2012-07-07.sp51">

               <speaker>DRAGICA BAC:</speaker>

               <p>Naša ocena, vsaj po prvih mesecih je, da ZZRI kar nekaj sprememb prinesel. Mislimo,
               da je, eno je seveda ureditev na področju nadomestnih kvot. Drugo je pa, smatramo, da
               je tudi povečanje mogoče deleža zaposlenih invalidov v zadnjih nekaj mesecih. Tudi
               posledica ZZRI-ja, kajti namreč v ZZRI-ju, kjer smo pravzaprav ga prilagodili
               evropski uredbi o državnih pomočeh, smo dvignili limit. Namreč, pogoj za pridobitev
               invalidskega podjetja je 40 % zaposlenih invalidov in 60 ostalih. To še vedno ostaja,
               je pa res, da so odstopljena sredstva, ki jih invalidska podjetja ne plačujejo v
               državni proračun bila do sprejetja te novele ZZRI-ja porabljena na različne načine, z
               novo novelo smo dokaj zaostrili, predvsem pa ni možno uporabljati sredstva za
               investicije, če nimaš razmerja 50 % zaposlenih invalidov in 50 % ostalih. Kar se nam
               je dogajalo smo videli, da je kar nekaj invalidskih podjetij pristopilo k temu, da je
               začelo zaposlovati na novo, nekaj s trga, žal smo računali, da bo mogoče celo kaj več
               s prostega trga, namreč na področju invalidskih podjetij imamo neko situacijo, ko so
               v preteklosti ustanavljale mame, hčere, to se pravi, povezane družbe, invalidska
               podjetja in je šlo tukaj tudi za nekaj zaposlovanja, bodisi invalidov iz povezanih
               družb v invalidska podjetja ali pa prestavljanje zdravih  delavcev v druga podjetja, da so lovili to razmerje
               50:50. Mi smo seveda želeli v ZZRI-ju v izogib tem pripeljali tudi neko zakonsko
               določilo, ko ne bi bilo možno izpolnjevati nadomestne kvote med povezanimi družbami.
               Žal nam to ni uspelo, še vedno smo prepričani, da bi to v prihodnje morali nekako
               pripeljati v novi zakon, tako da upajmo, da nam bo to uspelo in da bomo s tem še
               odprli vrata za zaposlovanje invalidov. Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp52">

               <speaker>LEA KOVAČ:</speaker>

               <p>ker se tiče deleža. V celotni strokovni literaturi mednarodnih statističnih
               primerjavah je sprejeto stališče in izhodišče, da je med populacijo nekje 10 %
               invalidov. Sedaj, to je številka, ki jo vedno znova slišite tam v začetku decembra
               okoli 3. decembra, ko je mednarodni dan invalidov. Kadarkoli govorimo o temu pravimo,
               da je to 10 %. Tukaj gre za eden specifični del populacije, ki je že v osnovi
               nekoliko bolj ranljiv, se pravi, brezposelne osebe je za pričakovati, da je ta delež
               višji kakor je sicer v populaciji na splošno. Ko govorimo o teh primerjavah z Evropo
               je potrebno vedeti, da so same definicije invalidnosti v smislu, kaj je status
               invalida in kaj status invalida ni in potem statistično spremljanje le tega, da se v
               evropskih državah, da so te zadeve precej drugače urejene kot v Sloveniji. Pri nas je
               tako med brezposelnimi invalidi kot tudi med zaposlenimi invalidi izredno visok delež
               več kot 80 %, giblje se tam od 83 % do 87 %, so delavni invalidi, to so pa osebe, ki
               so v bistvu uveljavljale pravice v času zavarovanja pravice iz pokojninskega in
               invalidskega zavarovanja. V večini evropskih držav se osebe, ki uveljavljajo na ta
               način, ki so se torej normalno pod narekovaji šolale, izobrazile, pripravile na
               vstop, usposobile za vstop na trg dela pa, potem kasneje, zaradi bolezni ali poškodbe
               pride do invalidnosti praviloma ne uveljavljalo statusa in se v tem smislu tudi ne
               beležijo kot osebe, ki se pojavijo na trgu dela kot brezposelne, zato je tudi delež
               invalidov, če boste kjerkoli gledali med zaposlenimi kot tudi med brezposelnimi, ki v
               Evropi bistveno ali pa precej nižji kot pa od tega kakor je pri nas. Ampak, če bi
               izvzeli ta del delovnih invalidov pa smo, potem popolnoma primerljivi z EU. Predvsem
               je tukaj potrebno izpostaviti dejstvo, da gre za drugačne definicije invalidnosti in
               da pri nas pravzaprav je še vedno status delovnega invalida in pravice iz
               invalidskega zavarovanja na neki način, nekaj kar je bilo po svoje tudi zamujeno v
               okviru nekih preventivnih ukrepov. ..<stage>/Nerazumljivo./</stage>.. je za to, da adaptirate
               delovno mesto delavcu dovolj, da se ugotovi, da je potreba po tem, ni potrebno da je
               oseba tako prizadeta, da pravzaprav že neki status invalida iz tega izhaja. Se pravi,
               različne filozofije, različni pristopi tudi k preventivnim ukrepom in potem tudi
               posledično različni deleži invalidov v okviru same strukture.</p>
            </sp>
            <sp xml:id="SDT6-KZNJF-redna-8-2012-07-07.sp53">

               <speaker>PREDSEDNICA MAG. ALENKA BRATUŠEK:</speaker>

               <p>Gospa Bac, izvolite.</p>
            </sp>
            <sp xml:id="SDT6-KZNJF-redna-8-2012-07-07.sp54">

               <speaker>DRAGICA BAC:</speaker>

               <p>Jaz bi sam še dodala. Glede na to, da se zavedamo tega problema oziroma
               neprimerljivost smo mi imeli pred kratkem sestanek na ZPIZ-u, kjer bodo pravzaprav
               izdelali eno primerjalno analizo, kako je v drugih državah. Je pa zadeva tako kot smo
               povedali, približno 90 % in nekaj manj je delovnih invalidov. Pri nas poseg v
               kakršnokoli drugačno podeljevanje bo seveda velik zalogaj. Tega se zavedamo in smo
               skupaj z ZPIZ-om že pristopili k izdelavi neke analize primerjalne. Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp55">

               <speaker>PREDSEDNICA MAG. ALENKA BRATUŠEK:</speaker>

               <p> Še gospa državna sekretarka.</p>
            </sp>
            <sp xml:id="SDT6-KZNJF-redna-8-2012-07-07.sp56">

               <speaker>PATRICIA ČULAR:</speaker>

               <p>Glede, se pravi, samo na ta del vprašanja, ali bomo dali pobudo za spremembo
               zakonodaje, bi želela odgovoriti.</p>
               <p>Ministrstvo za delo, družino in socialne zadeve ima pred seboj tudi nalogo  reorganizacije skladov znotraj
               ministrstva, ki ena pač od vzrokov je bil tudi ta neusklajenost z zakonodajo in to
               vprašanje bomo vsekakor reševali pri sami nalogi reorganizacije. Sedaj skladno z
               rešitvijo, ki jo bomo izbrali kot najustreznejšo bomo, potem tudi, se pravi, če se
               bomo odločili za obliko sklada vsekakor predlagali tudi ustrezno spremembo
               zakonodaje, če bo ta potrebna.</p>
            </sp>
            <sp xml:id="SDT6-KZNJF-redna-8-2012-07-07.sp57">

               <speaker>PREDSEDNICA MAG. ALENKA BRATUŠEK:</speaker>

               <p>Hvala. Samo še čisto na kratko glede tega prikazovanja. Če sem prav razumela,
               odstopamo samo, zato ker nekako drugače prikazujemo podatke, ampak sedaj vemo to mi.
               Če nekdo vzame te podatke v roko brez posebne obrazložitve tega ne vidi, tako da
               mogoče, ne vem če obstaja varianta samo ločenega prikazovanja, da pač lahko pašemo
               skupaj z ostalimi evropskimi državami in bi to bilo za razmisliti, če ne bomo pa
               vedno najslabši pa mogoče tudi ne čisto upravičeno. To je samo moje razmišljanje. Ker
               ni bilo več želje po razpravi pri članih komisije sprašujem, gospoda Mladenoviča, če
               želi kaj dodati? Izvolite, gospod Mladenovič.</p>
            </sp>
            <sp xml:id="SDT6-KZNJF-redna-8-2012-07-07.sp58">

               <speaker>ZORAN MLADENOVIČ:</speaker>

               <p>Lep dober dan v mojem imenu in mojih kolegov. Skratka, hvala lepa za besedo.</p>
               <p>Moram povedati, da smo na računskem sodišču to tematiko vzeli zelo resno in veseli
               nas, da smo danes slišali kar nekaj kvalitetnih odgovorov. Veseli nas vseh premikov,
               ki smo jih pravzaprav slišali, vendar kljub temu na računskem sodišču zaznavamo eden
               konstantni problem, ko se pogovarjamo o kreiranju politik.</p>
               <p>Namreč iz odgovorov, ki so bili sicer lahko parcialno kvalitetni in precej jih ne
               moremo usporavati oziroma sploh bi rekel podajati kakršnekoli vrednostne sodbe zgolj
               bi rekel kot poslušalec ocenjuje in pravzaprav, da gre za odgovore, ki vsekakor imajo
               ozadje, vsebino in temeljijo na določenih analizah pa dejansko je zaznati določen
               problem fragmentiranosti posameznih akterjev pri sodelovanju in oblikovanju politike.
               Torej, tukaj bi pričakovali pravzaprav veliko večjo aktivnost, aktivnost, v bistvu
               pristojnega ministrstva, ki je nosilec politike in ki mora zagotoviti neke vrste
               koordinacije vseh ostalih akterjev. Če ocenjujem, da dejansko tega znanja je dovolj,
               vendar kot eno izmed priporočil je računsko sodišče tudi podalo, da se izdela
               večletna evalvacija za obdobje štirih ali petih let o, se pravi, učinkovitosti
               izvajanja aktivne politike zaposlovanja invalidov.</p>
               <p>Veseli me, da so invalidi opredeljeni kot ciljna skupina, ki se bo spremljala, torej
               dejansko je tudi tukaj narejen korak naprej. Vendar na vsa ta vprašanja, ki ste jih
               tako vi, gospa Bratušek, kot gospod Brulc, postavili med drugim bi se najbolj za te
               dva skliceval, dejansko je razvidno, da informacije, ki jih dobivamo in odgovori so
               dokaj fragmentirani, kar pogrešamo. Kar bi dejansko želeli videti je pravzaprav
               celovita evalvacija o učinkovitosti celotne politike in posameznih instrumentov te
               politike in šele tako bi lahko dejansko ugotovili, ali so rešitve v trenutnem zakonu
               ustrezne ali ne, kajti sicer se sprašujem, kajti računsko sodišče kot veste je do
               sedaj izvajalo revizije o, se pravi, spremljanju učinkov sprejete zakonodaje. Tukaj
               se meni eksplicitno postavlja vprašanje, ali bo pri tem sprejemu zakona, ali so bili
               ocenjeni učinki predvsem finančni, se pravi, ali so bili pripravljeni finančni učinki
               novo sprejetega zakona. To je eno izmed elementarnih vprašanj, ki bi moralo izvirati
               iz neke predhodno opravljene evalvacije v bistvu, konec koncev bi morali utemeljiti.
               Sedaj na koncu koncev smo videli, samo naj ponazorim, torej, ugotovili smo, da imamo
               opravka z neusklajeno zakonodajo. Ugotovili smo recimo, da imamo visoke stopnje
               terjatev iz naslova, recimo kvotnega sistema, in to kar je, potem gospa Bratušek
               upravičeno vprašala, se postavlja kot stranskim opazovalcem ali so ti instrumenti še
               učinkoviti. Jaz jih ne usporavam, ampak na to mora dati odgovor strokovna evalvacija,
               ki mora biti celovita analiza politike in šele takrat lahko govorimo o smiselnem
               načrtovanju se pravi nove politike skozi sprejete zakonodaje. Tako pa, pravzaprav
               dobivamo odgovore od posameznikov, od sklada, od Zavoda za zaposlovanje, skratka,
               imamo zgolj, ne samo občutek, temveč dejansko tudi realne dokaze, da je stvar
               fragmentirana in da celovitega nadzora  na kreiranjem politike. In potem, seveda, če temu ni tako, če nimamo
               torej centralnega nadzora pri kreiranju in proaktivne vloge ministrstva. Potem seveda
               se nam lahko zgodi to, da nimamo jasno postavljenih ciljev, ki niso merljivi, in jih
               potem seveda tudi ne moremo zasledovati skozi izvajanje politike, za katero so pa
               zadolženi posamezni akterji za izvajanje politike. Torej, imamo cel sistem. In tu
               dejansko se apeliramo, da se naredi pomemben korak naprej v smeri neodvisnih
               strokovnih evalvacij, celovitih evaluacij o učinkovitosti izvajanja, se pravi aktivne
               politike zaposlovanja invalidov, ki bo potem podlaga tako za oceno finančnih učinkov
               nove zakonodaje in pa predhodno tudi preverjanje ustreznosti posameznih instrumentov
               te politike. Sicer potem smo sicer nekako, bi rekel, v velikem tveganju, da ne vemo
               kam plovemo pravzaprav. Da ne vemo pravzaprav ali je trenutno povečanje, recimo,
               zaposlenosti samo kratkoročnega značaja in nekih neposrednih spodbud, ki pa nimajo
               trajnostne narave. Recimo, to je eno izmed generalnih tveganj vsake politike. Tako da
               pravzaprav to so ta vprašanja, ki se nam vsekakor generično zastavljajo pri vseh
               politikah. In tu moram reči, da smo dejansko skozi vzorec odgovorov dobili pravzaprav
               isto sliko dejansko. Mi smo dobili zagotovila, da dejansko je centralen pristop k
               oblikovanju politike s strani ministrstva, ki bi temeljil na predhodni evaluaciji in
               pa seveda tudi posledično, se pravi, nismo dobili povratne informacije ali, recimo,
               je bilo pri oblikovanj zdajšnje zakonodaje, ali so bili predvideni med drugim tudi
               finančni učinki in tudi vsi ostali, seveda. Ampak kot Računsko sodišče nas še posebej
               zanimajo ti finančni učinki sprejete nove zakonodaje. Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp59">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala. Gospa državna sekretarka, glede na to, da ste res kratek čas šele na
               ministrstvu, ampak jaz vseeno verjamem, da nam boste dali zagotovilo, da bo
               ministrstvo za delo, družino in socialne zadeve to krepko držalo v svojih rokah in
               zadevo peljalo naprej tako, kot jo je treba. Pa mogoče še vi ali pa kolegica glede
               finančnih učinkov zakonodaje sedaj ob zadnji spremembi, če je bila narejena.
               Izvolite.</p>
            </sp>
            <sp xml:id="SDT6-KZNJF-redna-8-2012-07-07.sp60">

               <speaker>PATRICIA ČULAR:</speaker>

               <p>Jaz bi samo v uvodu povedala, da na podlagi samega zakona o zaposlitveni
               rehabilitaciji o zaposlovanju invalidov je bil izdelan tudi akcijski program za
               invalide za obdobje 2007-2013. Znotraj poročila Računskega sodišča, tudi če pogledate
               sam program vidite, da imajo ukrepi opredeljene cilje, ki pa niso kvantitativno
               določeni. Se pravi, nimamo posebej izpostavljenih kazalnikov. To je tudi v poročilu
               ugotovljeno, zato je na večletnem nivoju oteženo sledenje doseganja ciljev, se pravi
               skozi neke kazalnike. Vsekakor pa te kazalnike in te cilje posebej določamo tudi
               znotraj posameznega proračunskega leta. Se pravi, imamo določene kazalnike in tudi
               priporočilo Računskega sodišča smo vzeli resno. Tako da smo že v letošnjem letu
               pristopili k izdelavi metodologije za večletno evaluacijo uspešnosti zaposlovanja
               invalidov. In na podlagi te izdelane metodologije bomo potem v naslednjem letu
               pričeli izvajati tudi te večletne evalvacije. V letu 2013 zaključujemo to obdobje
               prvega akcijskega načrta. In tudi s priporočili Računskega sodišča verjamem, da bomo
               lahko bolj kvalitetno pristopili k pripravi akcijskega načrta za novo programsko
               obdobje.</p>
               <p>Besedo dajem sodelavki.</p>
            </sp>
            <sp xml:id="SDT6-KZNJF-redna-8-2012-07-07.sp61">

               <speaker>PREDSEDNICA MAG. ALENKA BRATUŠEK:</speaker>

               <p>Čep prav razumem ni bilo potem narejenih učinkov finančnih oziroma niste predvideli,
               da bi bili?</p>
            </sp>
            <sp xml:id="SDT6-KZNJF-redna-8-2012-07-07.sp62">

               <speaker>DRAGICA BAC:</speaker>

               <p>Prav konkretno ne. Je pa seveda, saj se ponavljamo, seveda za neke take večletne
               študije seveda imaš zbrane malo drugače ko fragmantirane podatke, ki niso niti bili
               mogoče na istih osnovah. Pa tudi določeni ukrepi, ki jih imamo na področju
               zaposlovanja invalidov so relativno novi. Če rečemo, da imamo izvajalcev zaposlitvene
               rehabilitacije zadnjih 10 let, da seveda prej je tudi zavod še delal nekaj na tem
               področju, da seveda se področje posamezno gradi in da ga sedaj poskušamo in
               informacijsko vzpostaviti in iz tega potegniti neke večletne analize.  Mi trenutno na ministrstvu
               pripravljamo neko analizo Benefit cost, kar se tiče invalidskih podjetij,
               zaposlitvenih centrov, tako da upam, da bomo imeli, pa skupaj s skladom, tako da
               upam, da bomo imeli ob koncu leta že eno takšno analizo narejeno, ki pa verjamem, da
               bo potrebna še kakšnih izboljšav.</p>
               <p>Hvala lepa.</p>
            </sp>
            <sp xml:id="SDT6-KZNJF-redna-8-2012-07-07.sp63">

               <speaker>PREDSEDNICA MAG. ALENKA BRATUŠEK:</speaker>

               <p>Najlepša hvala.</p>
               <p>Gospod Brulc bi še nekaj dodal.</p>
            </sp>
            <sp xml:id="SDT6-KZNJF-redna-8-2012-07-07.sp64">

               <speaker>MIRKO BRULC (PS SD):</speaker>

               <p>Hvala lepa.</p>
               <p>V teh gradivih je razvidno kako so javni zavodi sredstva namenjali tudi za
               investicije, zato, da invalidi lahko opravljajo svoje delovne naloge. Izjemnega
               pomena so investicije, ki jih vodi ministrstvo za delo, družino. Mislim pa čisto
               konkretno na gradnjo varstveno-delovnih centrov. V Novi Gorici imamo že eno leto
               gradbeno jamo. Ko rečemo, z besedo "invalid" pokrijemo vse. So pa invalidi tisti, ki
               iz URI-ja iz Soče prihajajo, pa so delovni invalidi ali prometne nesreče in tako
               dalje, drugo pa so tisti, ki so žal rojeni invalidi in starši umirajo, lokalna
               skupnost jim, vsaj za Novo Gorico lahko rečem, imamo denar pripravljen za bivalne
               enote, ta temelj pa manjka. To sicer ni to področje investicij danes v tem gradivu,
               ampak vseeno koristim to priložnost, da vprašam ali je možnost, da bi se ta
               investicija izvedla in s tem bi rešili kar veliko število invalidov, odraslih in
               mladostnikov.</p>
               <p>Hvala.</p>
               <p>In še to, tudi Želva, poznamo vsi Želvo. Mislim, da bi moral biti pritisk večji, da
               lokalne skupnosti dajo delo tej firmi, ker zaposluje pa res, to pa je res pravo
               invalidsko podjetje in poznam razmere in mislim, da smo jim na našem teritoriju dali
               precej dela.</p>
               <p>Hvala.</p>
            </sp>
            <sp xml:id="SDT6-KZNJF-redna-8-2012-07-07.sp65">

               <speaker>PREDSEDNICA MAG. ALENKA BRATUŠEK:</speaker>

               <p>Gospod Brulc, to res ni tema tega poročila. Če slučajno gospa državna sekretarka ima
               podatke, če ne pa nas verjetno lahko tudi pisno ali pa... Ja, ker so zelo konkretna
               vprašanja, in se mogoče težko odgovarja brez konkretnih podatkov. Tako, da se lahko
               dogovorimo, da dobimo pisen odgovor na to vprašanje. Je v redu? O.K.</p>
               <p>Potem bom jaz razpravo zaključila, ker ni več želje po njej. Predlagam, da mi
               sprejmemo sklep in sicer: Sekretar Komisije za nadzor javnih financ naj o obravnavi
               revizijskega poročila Računskega sodišča Republike Slovenija "zaposlovanje invalidov
               v Sloveniji" in revizijskega poročila Računskega sodišča Republike Slovenija
               "Vzpodbujanje zaposlovanja invalidov" pripravi osnutek poročila s priporočili iz
               razprave, ki ga bo komisija sprejela na naslednji oziroma na eni od naslednjih
               sej.</p>
               <p>Želi kdo o tem sklepu razpravljati? Ne. Potem prehajamo na glasovanje. Zaključujemo
               glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Zaključujem obravnavo 2. in 3. točke dnevnega reda. In ker drugih točk na dnevnem
               redu ni, zaključujemo tudi 8. sejo Komisije in se vsem današnjim udeležencem lepo
               zahvaljujem za konstruktivno razpravo.</p>
               <p>Hvala. <stage type="time">Seja je bila končana 7. junija 2012 ob 11.42.</stage>
               </p>
            </sp>
         </div>
      </body>
   </text>
</TEI>
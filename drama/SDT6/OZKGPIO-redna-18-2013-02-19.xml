<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZKGPIO-redna-18-2013-02-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D39F99266F326D47C1257D1F005A6DBC</idno>
               <idno type="custom" subtype="day">08F0C1229C7C2728C1257B18002CCB05</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=08F0C1229C7C2728C1257B18002CCB05</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZKGPIO-redna-18-2013-02-19.OZKGPIO" n="18">
               <name>redna seja</name>
               <date when="2013-02-19"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZKGPIO-redna-18-2013-02-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZKGPIO-redna-18-2013-02-19.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">18. seja</stage>
            <stage type="date">(19. februar 2013)</stage>
            <stage type="chairman">Sejo je vodil mag. Dejan Židan, predsednik odbora.</stage>
            <stage type="time">Seja se je pričela ob 14. uri. </stage>


            <sp xml:id="SDT6-OZKGPIO-redna-18-2013-02-19.sp1">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane gospe in spoštovani gospodje! Pričenjam 18. sejo Odbora za kmetijstvo,
               gozdarstvo, prehrano in okolje. Pozdravljam gospoda ministra s sodelavci, novega
               člana ter ostale prisotne!</p>
               <p>Obveščam vas, da gospod Saša Ciglar nadomešča Ljuba Žnidarja in gospod Matjaž
               Zanoškar nadomešča gospoda Jerka Čehovina. Do tega trenutka nimamo obvestilo o
               zadržanih članih.</p>
               <p>Prehajamo na določitev dnevnega reda. S sklicem seje, to je 5.2.2013, ste prejeli
               naslednji dnevni red: 1. Predlog deklaracije o usmeritvah za delovanje Republike
               Slovenije v institucijah Evropske unije v obdobju januar 2013-junij 2014; 2. pobude
               in vprašanja članov odbora.</p>
               <p>Ker do 12.00 ure včeraj nismo prejeli predlogov za spremembo dnevnega reda, je ta
               določen, kot je bil predlagan s sklicem. <stage type="mag"/><stage xml:id="SDT6-OZKGPIO-redna-18-2013-02-19.stage7">(Nadaljevanje)</stage> Prehajamo na <title xml:id="SDT6-OZKGPIO-redna-18-2013-02-19.title1">1. TOČKO DNEVNEGA REDA.</title>
               </p>
               <p>K tej točki smo povabili Ministrstvo za kmetijstvo in okolje - lep pozdrav, gospod
               minister - in Ministrstvo za zunanje zadeve - lep pozdrav tudi vam, gospod Mitja
               Štrukelj.</p>
               <p>Kot gradivo ste prejeli predlog deklaracije, ki ga je Državnemu zboru v obravnavo
               posredovala Vlada. Obveščam vas, da odbor predlog deklaracije obravnava kot matično
               delovno telo na podlagi drugega odstavka 154. člena Poslovnika Državnega zbora. Odbor
               bo v razpravi namenil pozornost predvsem tistim delom predloga deklaracije, za
               katerih obravnavo je odbor pristojen.</p>
               <p>Obveščam vas, da do tega trenutka nisem prejel predlogov za amandmaje.</p>
               <p>Svoje mnenje k predlogu deklaracije skupaj z morebitnimi amandmaji bo odbor poslal
               pristojnemu Odboru za zadeve Evropske unije.</p>
               <p>Predstavnika Vlade prosim za dopolnilno obrazložitev predloga deklaracije. Besedo
               dajem predstavniku Ministrstva za zunanje zadeve, gospodu Mitji Štruklju, generalnemu
               direktorju Direktorata za mednarodno razvojno sodelovanje in humanitarno pomoč v
               Ministrstvu za zunanje zadeve. Izvolite.</p>
            </sp>
            <sp xml:id="SDT6-OZKGPIO-redna-18-2013-02-19.sp2">

               <speaker>MITJA ŠTRUKELJ:</speaker>

               <p>Hvala lepa, gospod predsednik. Spoštovane poslanke in poslanci!</p>
               <p>Pred vami je novo gradivo, ki opredeljuje delovanje Slovenije v evropskih
               institucijah v naslednjem letu in pol. Gre za obdobje, ki je obeleženo s
               predsedovanjem Svetu Evropske unije s strani Irske, Litve in Grčije in obsega obdobje
               18 mesecev. V gradivu so predstavljeni dosjeji, ki se bodo v prihodnjem obdobju
               obravnavali v telesih Evropske unije, predvsem v Svetu, ter usmeritve, ki jih bodo
               slovenski predstavniki zagovarjali. Namen gradiva je prispevati k preglednemu in
               ciljno usmerjenemu delovanju Slovenije v evropskih institucijah.</p>
               <p>Z javno obravnavo tega dokumenta stremimo tudi k pregledni politiki Slovenije v
               evropskih zadevah. Širšo javnost želimo seznaniti o odprtih vprašanjih, s katerimi se
               srečujeta tako EU kot Slovenija, ter spodbuditi dovolj zgodnjo razpravo, da bi v čim
               večji meri lahko sledili svojim interesom, ob tem pa prispevali k skupnim evropskim
               ciljem. Hkrati je namen tudi oblikovanje širšega okvira za pripravo stališč Republike
               Slovenije, ki jih Vlada pri svojem vsakodnevnem delu zastopa v institucijah Evropske
               unije.</p>
               <p>Gradivo, ki ga je Vlada posredovala Državnemu zboru, je sestavljeno iz dveh delov.
               Prvi del predstavlja predlog deklaracije, v katerem so predstavljene ključne
               politične usmeritve Republike Slovenije za delovanje v institucijah Evropske unije.
               Gre za političen, deklaratoren dokument, ki izpostavlja ključne prioritete v
               prihajajočem obdobju. V drugem delu pa so zapisane prednostne naloge Slovenije. Na
               tej podlagi temeljnih okvirnih stališč, ki so zapisana v deklaraciji, ki sem jo prej
               omenil, so prednostne naloge izpeljane tako, da pojasnjujejo poglede Slovenije do
               posameznih predlogov, ki bodo v skladu z delovnim programom Evropske komisije ter
               18-mesečnim programom naslednjih predsedujočih držav predmet obravnave znotraj Sveta.
               V zadnjem delu je gradivu dodana tudi priloga, obrazložitev stanja v Evropski uniji,
               ki po posameznih področjih podrobneje opisuje to stanje. Hvala lepa.</p>
            </sp>
            <sp xml:id="SDT6-OZKGPIO-redna-18-2013-02-19.sp3">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod Štrukelj.</p>
               <p>Gospod minister, izvolite.</p>
            </sp>
            <sp xml:id="SDT6-OZKGPIO-redna-18-2013-02-19.sp4">

               <speaker>FRANC BOGOVIČ:</speaker>

               <p>Lep pozdrav, spoštovani predsednik, članice in člani odbora, ostali prisotni!
               Dovolite, da na kratko podam temeljne usmeritve za področje kmetijstva in okolja, ki
               so zapisane v prvem delu deklaracije.</p>
               <p>V osnovi gre za osnovno pravilo, da se gospodarstvo razvija na tak način, da se
               ohranja odnos do okolja in pridelave hrane, kakovostne, kvalitetne hrane. Druga
               zadeva je to, kar je treba slediti, da se varstvo ljudi in okolja, kot smo dejali,
               postavi v ospredje, hkrati pa na tej osnovi krepi konkurenčnost držav na področju
               kmetijstva in ribištva, nadaljevanje spodbujanja konkurenčnosti, visoko kakovostnih
               proizvodov, upoštevanje trajnostnih načel, učinkovite rabe virov, zahtev potrošnikov,
               zdravje ljudi in živali ter rastlin, kar je za naše občutljivo kmetijstvo še toliko
               bolj pomembno, spodbujanje kratkih dobavnih verig,<stage type="mag"/> <stage xml:id="SDT6-OZKGPIO-redna-18-2013-02-19.stage9">(nadaljevanje)</stage> kakor tudi prizadevanje za čim višjo stopnjo
               samooskrbe zaradi teh negotovosti, ki so na globalnem trgu vedno pri zagotavljanju
               prehranske varnosti. Hkrati pa tudi prizadevanje, da se upošteva specifika naših
               razmer v kmetijstvu, ki so velikokrat resnično od države do države specifični in tudi
               mi imamo celo vrsto takšnih specifik.</p>
               <p>Kar se tiče kmetijstva je ključna zadeva, ki se bo nadaljevala, intenzivna obravnava
               zakonodajnega paketa reforme SKP-ja. Kot veste je bil tudi 8. 2. sprejet finančni
               okvir. V nadaljevanju lahko kakšno besedo več tudi o tem, v kolikor bo potreba. Irsko
               predsedstvo in pa tudi mi z njimi, seveda, bomo intenzivno delali, da se čim več
               doseže do konca njihovega zaključka in da se potem tudi ta skupna kmetijska politika
               začne uveljavljati z naslednjim letom, s tem, da se že danes ve, da bo za plačila, ki
               so vezana na same površine, da se bodo te začele z izvedbo s 1. 1. 2015.</p>
               <p>Kar se tiče ustavnih pogajanj lahko rečemo, da gredo v pravo smer. Na posameznih
               stvareh so še potrebne določene spremembe. Še vedno so naša prizadevanja na področju
               enotnega plačila, notranje konvergence, ozelenitve neposrednih plačil, kjer so še ta
               prizadevanja.</p>
               <p>Kar se tiče samega kmetijskega področja se tudi pripravlja zakonodajni paket s
               področja promocije kmetijskih proizvodov. Tudi mi si prizadevamo na tem področju, da
               se tudi doma uveljavi ta zadeva, hkrati pa tudi s temi ukrepi pripomoremo k tej
               povezavi lokalnih trgov kratkih verig in to, kar je naše osnovno vodilo in pomeni
               konkurenčnost za naše kmetijstvo.</p>
               <p>Kar se tiče gozdarstva vemo, da Evropa še ni razvila skupne politike, podobno kot pri
               kmetijstvu, se pa tudi tu vodijo prizadevanja za vzpostavljanje trajnostnega
               gospodarjenja z gozdovi s čimer smo tudi mi zapreseženi, tudi podpiramo, in tudi v
               novi strategiji za gozdove bomo poskušali, ki jo pripravlja EU, bomo poskušali
               slediti.</p>
               <p>Kar se tiče ribištva je sedaj aktualna tudi reforma skupne ribiške politike v EU. Tu
               je sedaj paket treh zakonodajnih predlogov. Predlog nove osnovne uredbe, predlog
               uredbe o skupni ureditvi trga in predlog uredbe o pomorskem in ribiškem skladu. Vsi
               vemo, da je slovenski ribiški sektor relativno majhen, ko začnemo to primerjavo v
               okviru EU, vendar pa ima to našo specifiko in tudi svoj pomen, zato bomo poskušali
               tudi to uveljaviti v okviru teh prizadevanj, predvsem povezava tudi našega ribištva s
               promocijo dežele kot pomorske dežele in pa tudi vključitev v to lokalno preskrbo v
               celotnem slovenskem prostoru. Na področju obmorskih mest pa tudi sodelovanje še z
               ostalimi drugimi vejami gospodarstva, kjer lahko ribiška politika spodbudi še katero
               drugo dejavnost tudi pri sami diverzifikaciji, pa tudi prekvalificiranju ribičev, kar
               poteka v zadnjem letu.</p>
               <p>Prav tako je pomembno pobude za investicije v izvajanje strategije za trajnostni
               razvoj ribogojstva v Sloveniji. V Evropi in v tem delu, tudi Slovenija ima določene
               priložnosti.</p>
               <p>Na področju varne in kakovostne hrane, zopet zelo aktualna tema v Evropi in pa tudi
               pri nas, je to osnovno prizadevanje za zagotavljanje varne in kakovostne hrane, tudi
               s spodbujanjem ...<stage xml:id="SDT6-OZKGPIO-redna-18-2013-02-19.stage10">/nerazumljivo./</stage> tradicionalnih vrst hrane. Naprej so prizadevanja
               za uveljavitev in registriranje zaščitenih slovenskih kmetijskih pridelkov. V tem smo
               bili v zadnjem letu kar uspešni in tudi s temi aktivnostmi imamo namen nadaljevati.
               Prizadevanje tudi za enotno usklajevanje ukrepov v celotni prehranski verigi, od
               njive do mize. Pomembno področje tudi informiranja potrošnikov, kajti na osnovi
               zaupanja evropskih in tudi slovenskih potrošnikov je v veliki meri odvisno tudi
                  <stage type="mag"/><stage xml:id="SDT6-OZKGPIO-redna-18-2013-02-19.stage12">(nadaljevanje)</stage> kmetijstvo in pa
               konkurenčnost panoge. Pripravljajo se dosjeji o uporabi tehnik kloniranja za
               proizvodnjo živali, v tem delu tudi želimo slediti podobno kot pri GSO, vse te
               zahteve sledljivosti in načina označevanja in tukaj je eden paket, ki se odpira. Prav
               tako bo na področju gensko spremenjenih organizmov Slovenija še naprej podpirala to
               rešitev, s katero se bi omogočilo državam članicam, da se same opredelijo do tega,
               ali bodo uporabljale take organizme ali ne v svoji pridelavi.</p>
               <p>Na področju veterinarskih in fitosanitarnih zadev se tudi bo prizadevalo za to
               ustrezno ravnotežje med temi preventivnimi in kurativnimi ukrepi. Predvideva se nova
               zakonodaja na področju zdravja živalih tako imenovan Zakon o zdravju živali. Prav
               tako podpira Slovenija vzpostavitev teh pogojev za zmanjšanje administrativnih bremen
               na tem področju. Na področju zdravja varstva rastlin pa tudi podpira načrtovanje
               spremembe zakonodaje v smeri prenove posodobitve te zakonodaje in je eno širše
               področje odprto.</p>
               <p>Kar se tiče pesticidov je Slovenija na tem področju tudi svoje domače naloge na tem
               področju naredila, naprej pa tudi želimo nadaljevati s temi prizadevanji k trajnostni
               rabi tako gnojil kot pesticidov in tudi z našimi strategijami in tudi Evropa se
               zavezuje k postopkom uporabe fitofarmacevtskih sredstev in tudi na ta način skrbeti
               za zdravo in varno hrano.</p>
               <p>Na področju okolja je ključni cilj oblikovanje nove evropske okoljske politike tako
               imenovanega sedmega okoljskega akcijskega programa, ki daje okvir za te okoljske
               politike do leta 2020 na devetih ciljnih področjih. Prav tako se pričakuje v tem delu
               odprtje podnebnega paketa okoli podnebnih sprememb temu primerno tudi novi podnebni
               in energetski okvir za obdobje 2030. Hkrati s tem tudi strategija prilagajanja na
               podnebne spremembe. V tem delu je potrebno povedati, da se bomo prizadevali za
               pravično porazdelitev bremen teh ukrepov znotraj EU, kar obširno debato. Tukaj se
               pričakuje zopet debata okoli sklepov o zamiku izdaje kuponov zajtrkovanje, z
               emisijami, pregled ciljev CO2 iz osebnih in lahkih tovornih vozil kar nas čaka v
               prihodnje.</p>
               <p>Na področju biotske raznovrstnosti sta obravnavana dva podpisa s področja trgovine z
               ogroženimi prostoživečimi živalmi in rastlinskimi vrstami in pa tudi za področje
               nazivnih vrst. Ena od zahtevnejših direktiv bo tudi sprememba direktive o presojah
               vplivov na okolje, kjer se tudi srečujeta okolja in vse ostale politike, ki se vodijo
               po posameznih državah. Opira se tudi tematika onesnaževanja zraka. Velik evropski
               tudi svetovni problem, kjer smo tudi vi kot vemo udeleženi v skupini teh 17-ih držav,
               ki morajo še kaj doma postoriti, hkrati pa se v Evropi odpira ponovno ta paket kot
               paket področja ravnanja z odpadki in novi cilji na tem področju, ki gredo v smer čim
               manjšega odlaganja odpadkov kot enega izmed teh ciljev pa vsi ostali predhodni
               koraki, ki so znani pred tem.</p>
               <p>Področje jedrske varnosti je tudi eno od področij, s katerimi se Slovenija ukvarja,
               zaradi svoje tehnologije in na tem področju bo postopek v sprejem zakonodajo varstva
               prebivalstva in delavcev pred ionizirajočimi sevanji, direktiva pa tudi okoli prevoza
               in tudi tukaj podobno kot smo že do slej. Zelo aktivno vlogo igramo v tem delu. Se
               prizadeva za te rešitve, ki bodo pripomogle k povečanju varstva in zdravju tako za
               ljudi kot za okolje.</p>
            </sp>
            <sp xml:id="SDT6-OZKGPIO-redna-18-2013-02-19.sp5">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod minister. Me veseli vaša pobuda, da nas boste <stage type="mag"/><stage xml:id="SDT6-OZKGPIO-redna-18-2013-02-19.stage14">(nadaljevanje)</stage> seznanili z izkupičkom pogajanj. Bi pa predlagal
               naslednje. Ker imamo takoj za to sejo naslednjo sejo na drugi lokaciji, da bi si
               takrat vzeli čas za to vašo predstavitev minister, torej na kmetijskem inštitutu
               Slovenije, pa ko sem že v bistvu pri časovnicah, spoštovane gospe in spoštovani
               gospodje. Ravnokar sem podpisal sklic nujne seje za petek ob 13. uri. To bo skupna
               seja odborov za EU, za finance in za kmetijstvo, gozdarstvo, prehrano in okolje.
               Razpravljali pa bomo o dosti aktualni temi te dni in to je kakšno stališče naj ima
               Slovenije do možnosti privatizacije upravljanja z vodnimi viri, časovnica. In sedaj,
               spoštovane gospe, ta petek, spoštovane gospe in spoštovani gospodje, odpiram poslanke
               in poslanci razpravo. Kdo se javi? Še kdo? Torej, štirje. OK, potem pa gremo takole.
               Prvi gospod Gašpar Gašpar Mišič, potem sem jaz in potem pa ostali. Gašpar izvoli.</p>
            </sp>
            <sp xml:id="SDT6-OZKGPIO-redna-18-2013-02-19.sp6">

               <speaker>GAŠPAR GAŠPAR MIŠIČ (PS PS):</speaker>

               <p>Predsednik, hvala. Torej spoštovani minister in ostali, ki ste danes prisotni. Ko
               danes obravnavamo tako pomemben dokument in vlogo Slovenije v evropskem prostoru se
               moramo zavedati, da Slovenija v preteklosti žal tudi na tem področju okoljskem,
               kmetijskem ni bila najbolj uspešna pri izpolnjevanju zadanih ciljev. Nekako smo zašli
               s poti in mislim, da je to dobra šola za naprej za novo finančno perspektivo, to je
               iztočnica, ki jo moramo v skupni kmetijski politiki Evropske unije tudi znati
               spoštovati in upoštevati, predvsem pa, da Slovenija ne izvisi, ker vemo, da se spet
               pogajamo in dogovarjamo, kakšen bo položaj Slovenije, koliko bo dejansko Slovenija
               dobila v novi finančni perspektivi in kaj bomo dejansko od tega imeli. Predvsem je
               zelo pomembno to, da se v Sloveniji tisti, ki so za to poklicani in najbolj odgovorni
               za področje kmetijstva, okolja in ostalih pomembnih področjih svojih naravnih
               primerjalnih prednosti v odnosu do partnerskih držav članic EU in širšega sveta. Na
               deklarativni ravni imamo dejansko vse lepo zapisano, to smo tudi imeli v preteklosti.
               V praksi se je pa marsikaj sfižilo oziroma pokazalo, da so to bile le sanje oziroma
               skupek ali pa zbir želja, ki jih dejansko želimo uresničiti, vendar je na operativnem
               delu zadeva padla na izpitu. Zato gospod minister in ostali, ki boste ali pa tisti,
               ki se dejansko ukvarjate profesionalno že leta in leta morate biti toliko bolj
               previdni, kajti vemo, da se bo še nekaj zgodilo v novi finančni perspektivi, da bodo
               določena področja oziroma regije izpadle, da ne bodo več, ne bodo imeli statusa manj
               razvitih regij, kar pomeni, da bo treba zelo racionalno in zelo zelo smiselno
               razporediti vsa finančna sredstva, ki jih bo Slovenija dobila na razpolago. Jaz
               osebno sem mnenja, da je treba finančna sredstva, ki so omejena skoncentrirati v
               najbolj donosne projekte, v najbolj pereče, predvsem tiste, ki bodo podprle in
               omogočile razvoj Slovenije v zeleni smeri. Ker, če se zavedamo svojih primerjalnih
               prednosti naravnih danosti in naravne dediščine, ki jo dejansko v Sloveniji
               premoremo. Smo tretja država v EU po gozdovih, pa tega, kot da se ne bi zavedali in
               se obnašamo meni zelo nerazumljivo tako, da surovino le izvažamo, ne vem, po čigavi
               direktivi, kakšni evropski ali pa, kdo nam je dejansko serviral, da moramo opustiti
               lesno predelovalno industrijo v preteklosti, da nimamo lastnih oziroma dovolj
               kvalitetnih žag in da moramo izvažati surovino in da uvažamo dobesedno les obdelan po
               desetkrat višji ceni, lasten les. To je za moje pojme nedopustno. Pa ne samo na tem
               področju, na mnogih drugih področjih dejansko Slovenija glede na odlično lego, glede
               na odlične, glede na vrhunske naravne danosti bi lahko bili ne samo po številu, po
               gozdnih površinah tretji Evropi, lahko bi bili tretji v Evropi tudi po racionalnem
               obnašanju in po energetski in gospodarski učinkovitosti, po gospodarski rasti na
               primer in tako naprej. Kajti, kaj je kmetijstvo? Kaj je naše okolje in kako se bomo
               obnašali. Kmetijstvo je del gospodarstvo in če tega se ne zavedamo in če kmetijstvo
               ne znamo izkoriščati, potem prepuščamo, da nas zasnužijo drugi, <stage type="mag"/> <stage xml:id="SDT6-OZKGPIO-redna-18-2013-02-19.stage16">(nadaljevanje)</stage> tako kot se je pokazalo pri ukinitvi tovarne
               sladkorja Ormož, prenehanju določenih aktivnosti na nekem območju, kjer so se ljudje
               desetletja in desetletja s tem ukvarjali in kar naenkrat izguba, ne vem koliko
               delovnih mest in tako naprej. Vsaka takšna evropska direktiva, gospe in gospodje,
               pomeni ekonomsko zasužnjevanje naše državice in se temu mora država odločno upreti.
               Kar pa se mi pogajamo za pozicijo v neki skupni evropski politiki in očitno temu ni
               tako in ni samoumevno, kot sem jaz razumel, ko je Slovenija vstopala v Evropsko
               unijo, da bomo dejansko glede na razpoložljiva sredstva in vse kar imamo, kar
               dejansko prispevamo k Evropski uniji, da nam tudi Evropska unija dovolj fer in
               pošteno vrača oziroma dodeluje. Ampak temu ni tako. Stvar je, koliko ima kakšna
               država močne lobije in kako so prisotni v Evropskem parlamentu oziroma pri Evropski
               komisiji, kako so lahko vplivni in tako naprej. Tu dejansko ni usmiljenja, ni
               sentimentov. Slovenija je dobesedno na trgu in na trgu se moraš boriti. Če se ne
               boriš in če se dovolj ne pripraviš, potem izgubiš. Kar me pa dejansko moti in na kar
               bi opozoril tudi, da v Sloveniji vremenoslovci, kot povsod po svetu napovedo vreme za
               naprej, nikoli ne rečejo včeraj je deževalo. Naši ekonomisti in strokovnjaki pa znajo
               zelo dobro ugotavljati kaj se je zgodilo, kako se je zgodilo in zakaj se je zgodilo.
               Uspešnost temelji na predvidevanju, na znanju, da znamo kaj bo jutri. Poznati moramo
               korak ali nekaj korakov naprej, če želimo biti uspešni. To, kar se danes v slovenski
               politiki in v slovenski ekonomiji in tudi na področju slovenskega kmetijstva in tudi
               okoljske politike dogaja, se nam pa dejansko dogaja, da smo odlični analitiki.
               Takrat, ko se kaj zgodi takrat smo vsi pametni. Včeraj ste lahko gledali na
               televiziji in vsak dan poslušate naše vrle in najbolj izpostavljene ekonomiste, ki so
               dejansko naučeni samo, da kritizirajo, da povedo kaj se je dogajalo za nazaj. Temu se
               moramo tudi mi politiki, ki želimo dobro tej državi, upreti. Dovolj je bilo post
               festum kritike in analiz. Mi moramo dejansko imeti strokovnjake in poslušati tiste
               ljudi, ki so sposobni in jih pustiti v prve vrste. Občutek imam kot da veliko
               sposobnih strokovnjakov v državi ne spustimo v frontalno linijo, da dejansko
               prevzamejo vajeti, ker Slovenija je bogata država. Slovenija je premalo, bom rekel,
               izkoriščamo naravne vire, naravne danosti, vse kar dejansko nam je mati narava dala.
               To mora biti naš razvojni temelj. Če se bomo tega zavedali in če bomo to znali
               izkoristiti in če bomo v skupni evropski politiki znali izkoristiti in če bomo v
               skupni evropski politiki znali Evropi dopovedati kaj Slovenija dejansko je, potem
               bomo lahko računali na boljši jutri. V kolikor se tega ne bomo znali zavedati in v
               kolikor ne bomo znali Evropo prepričati v svoj prav, potem bomo vedno cepetali za
               drugimi državami in nikoli ne bomo dejansko postali vodilna država. Jaz pa si želim,
               da bi tako kot Avstrija, ki je po geografski legi nekoliko slabša od Slovenije, ker
               nima neposrednega stika z morjem, ampak je ena od najbolj uspešnih na svetu v vseh
               pogledih. Zakaj Slovenija ni takšna? Pa bi lahko bila in jaz si želim, da smo. Zato
               je treba na operativnem delu, gospod minister. Na deklaratorni ravni smo vsi pametni
               in zapisati znamo. Ko pa je treba v praksi izvesti vse, kar je dejansko potrebno,
               tukaj dejansko veliko tega ne štima, marsikaj zatrokira, zato ker so premočni
               določeni strukturni lobiji in posamezniki, ki gledajo samo nase. Pri koncesijah za
               izkoriščanje lesa kot surovine imamo štiri, pet koncesionarjev, ki dejansko držijo
               kompletno lesno maso v svojih rokah. Namesto, da bi doma krepili razvoj lesno
               predelovalne industrije, ne, mi kot afriške države les, kot surovino, izvažamo. To je
               nedopustno za Slovenca, Slovenko, za slovensko pamet. Temu se je treba upreti in je
               treba najti način, kako dejansko Slovenijo pripraviti na boljši jutri, ne pa na
               slabši jutri. Izkoristimo naravne danosti, če hočemo sebi dobro. Hvala.</p>
            </sp>
            <sp xml:id="SDT6-OZKGPIO-redna-18-2013-02-19.sp7">

               <speaker>PREDSEDNIK MAG. DEJAN ŽIDAN:</speaker>

               <p>Minister je bil okregan, ker pri deklaraciji govori o deklarativni ravni... To se
               lahko zgodi samo pri nas v parlamentu. Poglejte, sedaj imam jaz besedo. Ne bom dosti
               govoril. Rad bi povedal, da gradivo, ki ste ga pripravili <stage type="mag"/><stage xml:id="SDT6-OZKGPIO-redna-18-2013-02-19.stage18">(Nadaljevanje)</stage> tako na Vladi kot na ministrstvih, kvalitetno, vsaj
               kolikor se jaz na to spoznam. Tudi nobenega amandmaja nimamo. Bi vam pa predlagal za
               bodoče, da razmislite o treh stvareh.</p>
               <p>Prvo, kar mislim, da vsi spoznavamo tako v Sloveniji kot tudi na ravni Evropske unije
               in bi zato lahko bilo to del tega gradiva, je, da se Slovenija in Evropska unija
               opredelita do projekta, kako omejevati zavrženo hrano. Podatki govorijo, da tretjina
               hrane, ki jo proizvedemo, ne konča na način, čemur je namenjena, torej da se
               prehranjujemo, temveč konča kot odpadek. In bi to bila mogoče celo dobra tema, kjer
               je lahko Slovenija celo vodilna na tem področju s svojimi pobudami.</p>
               <p>Pri poglavju "Enotni trg in industrija", na mojem printu je to na 11. strani - ne
               vem, ali imamo vsi enak print -, to me zbodlo. Sicer, minister, to ni čisto vaše
               področje, vendar je tu stavek, ki pa ne sodi oziroma predlagam, da ga v bodoče
               spremenite, da bo bolj prijazen. "Največji poudarek namenjamo procesu
               razbremenjevanja na področju okolja," kar piše pri gradnji. To v praksi pomeni, da
               tisti, ki je to pisal, verjetno še vedno varovanje okolja razume kot breme in ne kot
               priložnost. To doktrino moramo čim prej opustiti. Jaz bi razumel, če bi napisali, da
               so procesi hitrejši, da so odločitve takoj jasne, ampak da pa se govori o varovanju
               okolja kot o bremenu, temu pa rečemo, da je napaka v pisanju stavka in da je v bodoče
               treba to popraviti.</p>
               <p>Na področju okolja, na 27. strani, tu se zagovarja doktrino, ki ste jo tudi vi,
               gospod minister, povedali, pa se jaz z njo absolutno strinjam. Posamezne države
               moramo imeti pravico prepovedati GSO, na nek način eksperimente na svojem področju,
               tudi če je splošna odločitev drugačna. Bi pa bilo mogoče tudi zaradi naše varnosti v
               bodoče dobro napisati, da pa tu posebej izpostavljamo socioekonomski moment in da to
               stališče kot kriterij mora biti sprejeto na ravni Evropske unije, to pa zato, da če
               pride do tožbe pred WTO, ne bomo mi tožeča stranka, ampak komisija in Evropska
               unija.</p>
               <p>To je vse, kar imam povedati, sicer pa dokument podpiram.</p>
               <p>Kdo je naslednji? Branko, izvoli.</p>
            </sp>
            <sp xml:id="SDT6-OZKGPIO-redna-18-2013-02-19.sp8">

               <speaker>BRANKO FICKO (PS PS):</speaker>

               <p>Hvala.</p>
               <p>Sicer se bom priključil razmišljanju kolega Gašparja, ker eno so usmeritve, cilji,
               drugo je pa tisto, kar nam dejanja kažejo.</p>
               <p>Deklarativno smo napisali, da bo pridelava varne in kakovostne hrane, da bo
               proizvodnja visoko kakovostnih proizvodov, da bomo imeli kratke dobavne verige, večjo
               samooskrbo, da bo hrana kot strateška surovina, da bo stabilnost dohodka v kmetijstvu
               in tako naprej. Ampak v izvajanju oziroma v praksi nam na žalost zadeve kažejo
               drugače - da je samooskrba nizka, da smo izpod 40% pri zelenjavi, da ne govorimo o
               prašičereji, da nimamo produktov z višjo dodano vrednostjo, da se še vedno ukvarjamo
               s primarnim kmetijstvom, se pravi, žitaricami, da imamo deficit v zunanjetrgovinskem
               poslovanju, še vedno imamo uvoza, sicer skupaj z živilsko-predelovalnimi produkti, v
               višini ca 1,9 milijarde in imamo izvoza 800, 900 milijonov in tako naprej. Da nam je
               ekonomika v kmetijstvu slaba, da po faktorskem dohodku zaostajamo za povprečjem
               Evropske unije, da na nek vložek ca 300 milijonov evrov dobimo samo ca 1,2 milijarde
               prihodka in tako naprej. Kolega Gašpar je že omenil problematiko na gozdarstvu, kjer
               tudi deklarativno govorimo o trajnostnem gospodarjenju z gozdovi. Da na eni strani
               porabimo za javno gozdarsko službo 25 milijonov, da na račun koncesnin <stage type="mag"/><stage xml:id="SDT6-OZKGPIO-redna-18-2013-02-19.stage20">(nadaljevanje)</stage> dobimo samo 13 milijonov itd.
               Seveda da premalo posegamo, da izvažamo hlodovino, ampak vse te zadeve smo seveda že
               slišali. Imam občutek, da ko gremo v Bruselj zagovarjamo eno, seveda z ciljem, da
               pridobimo ta sredstva, ampak da ko pridemo domov delamo po domače. Bi seveda te
               zadeva morali nujno spremeniti. Hvala lepa.</p>
            </sp>
            <sp xml:id="SDT6-OZKGPIO-redna-18-2013-02-19.sp9">

               <speaker>PREDSEDNIK MAG. DEJAN ŽIDAN:</speaker>

               <p>Hvala Branko. Kdo se še javi? Dragan, izvoli.</p>
            </sp>
            <sp xml:id="SDT6-OZKGPIO-redna-18-2013-02-19.sp10">

               <speaker>DRAGAN BOSNIĆ (PS PS):</speaker>

               <p>Hvala za besedo.</p>
               <p>Jaz bi nadaljeval tam, kjer je predsednik odbora končal in sicer s temi tremi
               dopolnitvami. Ena se nanaša na gensko spremenjene organizme. Seveda pozdravljam vse
               tri, vključno z nastavitvami, ki so tukaj na razpolago. Zanima pa me ena stvar.
               Namreč, če govorimo o biodiverziteti in biološki varnosti, tukaj govorimo o tem, da
               si bo Slovenija prizadevala iskati rešitve, ki bi omogočale državam članicam, da se
               same odločajo o pridelavi gensko spremenjenih organizmov odobrenih v EU. Tukaj me
               sedaj zanima, Avstrija je v eni dinamiki, zanima me naše stališče so GSO? Se pravi,
               tukaj gre za to, da si prizadevamo, da se vsi samostojno odločamo, ampak neko
               generalno načelno stališče. Hvala.</p>
            </sp>
            <sp xml:id="SDT6-OZKGPIO-redna-18-2013-02-19.sp11">

               <speaker>PREDSEDNIK MAG. DEJAN ŽIDAN:</speaker>

               <p>Hvala. Se še kdo javi? <stage xml:id="SDT6-OZKGPIO-redna-18-2013-02-19.stage21">(Ne.)</stage> S tem ugotavljam, da je razprava poslank. Zvonko,
               oprosti, nisem te videl.</p>
            </sp>
            <sp xml:id="SDT6-OZKGPIO-redna-18-2013-02-19.sp12">

               <speaker>ZVONKO LAH (PS SDS):</speaker>

               <p>Hvala lepa za besedo. Lep pozdrav, gospod minister.</p>
               <p>Jaz bi se strinjal z gospodom Fickom in deloma tudi z gospodom Gašperjem Mišičem
               glede na kritiko, ki sta jih podala za preteklo obdobje, vendar mislim, da je ta
               resolucija na deklarativni ravni dobra. Res pa je, da smo do sedaj v zadnjih 290-ih
               letih premalo storili že v pravo smer, da nam marsikaj ni šlo tako kot bi moralo iti
               in da smo mačehovsko ravnali s to našo kmetijsko zemljo. Jaz se strinjam, da imamo na
               večih področjih velike probleme, tako kot je s samo oskrbo kot je gospodarjenje z
               gozdovi. Mislim, da je v pripravi zakon, ki naj bi deloma odpravil tisto, kar je
               gospod Ficko povedal. Kdo je poslušal na zadnjem obisku evropskega komisarja za
               kmetijstvo, ki je bil v Krškem je iz tega bilo razbrati, da gre ta kmetijska politika
               v prihodnje v drugo smer kot se naše institucije predstavljajo, tako
               Kmetijsko-gozdarska zbornica kot Zadružna zveza Slovenije. Ker gre veliko denarja iz
               evropske blagajne za kmetijstvo, ta denar pa prispeva gospodarstvo. Verjetno bodo
               tisti, ki prispevajo ta denar tudi dajali določene usmeritve in zahteve, na kakšen
               način naj bi se ta denar tudi porabil. Verjetno je skrb teh, ki bodo plačevali v
               smeri zaščite okolja. Tudi naš komisar evropski za okolje je tukaj povedal, da imamo
               velik dolg že do okolja v prihodnje. Z gospodarsko rastjo se prizadevamo, da bomo
               nekako prihranili vso to navlako, ki smo si jo nekako pripeli v teh 20-ih letih,
               govorim na birokracijo. Verjetno ni samo gospodarska rast za rešitev sploh pa ne za
               reševanje varstva okolja. Z večjo gospodarsko rastjo bomo še bolj obremenjevali
               okolje na tak način kot delamo sedaj in zato je potrebno temeljito spremeniti pogled
               na to zadevo. Šlo bo verjetno <stage type="mag"/><stage xml:id="SDT6-OZKGPIO-redna-18-2013-02-19.stage23">(nadaljevanje)</stage>
               bolj v smer sonaravnega kmetovanja, kar je tudi evropski komisar potrdil, takrat v
               Krškem. Seveda ja pa problem tukaj, kako naše kmetijstvo tako kot je, kako bo ostalo
               konkurenčno v evropskem prostoru. To je velika po mojem neznanka in potrebno je po
               tej deklaraciji verjetno kar precej napora vložiti v posamezne kmetijske ukrepe, ki
               bodo sledile temu. Tako ukinjanje subvencij, prehod na neposredna plačila, kako bo
               naše kmetijstvo se odzvalo na to. Sedaj je konvencionalno kmetijstvo šlo v smeri
               specializacije, intenzivna pridelava, več oziroma manj večjih kmetov. Pozabili smo pa
               na tiste manjše kmete in organizirati bo potrebno predvsem trženje teh manjših tržnih
               viškov pri malih kmetih, skrajšati to verigo preskrbno, kot je že minister poudaril
               in to niso majhne naloge v tem času. Da sploh, ko govorimo o varovanju voda nasploh
               okolje. Jaz mislim, da je velika sedaj, da ima Ministrstvo za kmetijstvo kar
               precejšnjo nalogo zdaj v času, ko je potrebno definirati ukrepe za novo finančno
               perspektivo in urediti ta razmerja tako, da bomo šli v pravo smer. Ravnanje z gozdovi
               je tipičen primer, kako ne smemo ravnati in kako moramo na hitro nekaj postoriti. Jaz
               mislim, da gredo prizadevanja v pravo smer. Moramo pa vsi skupaj nekako združiti to
               energijo in popeljati zadevo v pravo smer. Če bomo samo kritizirali, kaj je bilo za
               nazaj narobe, kot je Gašpar že povedal, imamo en kup ekonomistov, ki znajo samo to.
               Mi moramo poiskati vizionarje, tiste, ki imajo vizijo in pravo strategijo, kako na
               pravo pot speljati vso zadevo. Drugače, jaz se bojim, da bo prišla trojka, pa bodo
               nam znižali pokojnine in število zaposlenih v javnem sektorju, bo več brezposelnih in
               ker bo standard padel bomo se bolj mogli obrniti na ekološko predelavo z motikicami,
               pa bo zemlja bolj obdelana in samooskrba bo večja, ker ne bo denarja, da bi hrano
               kupovali, ampak bomo primorani si sami doma več pridelati. Jaz upam, da ne bomo šli v
               to smer, da se bomo znali, mislim, da minister ima pravo vizijo, škoda, ker odhaja.
               In, da se stvari počasi le obračajo v pravo smer, tako da jaz sem optimist. Mislim,
               da tudi kolega Gašpar, da pogleda, ne samo tisto, kar pišejo za nazaj, kar je narobe,
               ampak tiste usmeritve, ki so za naprej in poskušamo najti skupaj pravo pot.
               Hvala.</p>
            </sp>
            <sp xml:id="SDT6-OZKGPIO-redna-18-2013-02-19.sp13">

               <speaker>PREDSEDNIK MAG. DEJAN ŽIDAN:</speaker>

               <p>Zdaj Zvonko veš, kaj si naredil. Pol strani Gašparjeve replike nas čaka. Kljub vsemu
               bi pa rad povedal, kot predsednik imam to pravico, da se s teboj strinjam. Preveč
               govorimo za nazaj. Pa, če bi rajši bili bolj tiho, pa kaj več naredili, bi nam pa po
               mojem v tej lepi državi bilo bistveno boljše, kot nam je sedaj. Mogoče samo, ker
               verjetno tudi kakšne kmetice in kmetje opazujejo to današnjo sejo, ne ukinjajo se
               neposredna plačila, neposredna plačila ostajajo, tudi znesek je kar lep, tudi za
               naprej. Je pa res, da uporabljamo oba izraza istočasno, subvencije so laični izraz,
               mi jih pa razumemo kot neposredna plačila. Tako, da to ostaja in to minister verjetno
               se je pohvalil, da je znesek dobro izpogajal. Gašpar, repliko imaš. Izvoli.</p>
            </sp>
            <sp xml:id="SDT6-OZKGPIO-redna-18-2013-02-19.sp14">

               <speaker>GAŠPAR GAŠPAR MIŠIČ (PS PS):</speaker>

               <p>Hvala. Eno kratko dopolnitev in sicer glede na izvajanje gospoda Laha. Na to, da
               večja gospodarska rast pomeni tudi dodatno obremenitev okolja. Ja, v kolikor je
               prisotno neznanje in v kolikor se dejansko ne upoštevajo izkušnje iz preteklosti.
               Dejstvo pa je, da je treba podpreti vse ekonomske inštrumente in ukrepe v podporo ob
               prehodu v zeleno gospodarstvo, kajti edino tako lahko dejansko <stage type="mag"/> <stage xml:id="SDT6-OZKGPIO-redna-18-2013-02-19.stage25">(Nadaljevanje)</stage> rešimo in nadgradimo in izkoristimo vse to, kar
               dejansko nam je ponujeno. Jaz ne morem spregledati dejstva, da se v Sloveniji v
               preteklosti nismo znali zavedati naših naravnih primerjalnih prednosti, naravnega
               bogastva, torej naravne dediščine in da če bo naš razvojni temelj upošteval to, kar
               Slovenija dejansko ima, naše naravno bogastvo, potem je perspektiva za to državo. V
               kolikor bomo to spregledali in v kolikor bomo dovolili, da nas velike ekonomske sile
               ali multinacionalke, ki imajo vpliv tudi na evropsko politiko zasužnjujejo, sedaj nam
               grozijo s privatizacijo vodnih virov in tako naprej, ampak dejstvo pa je, da če se
               sami ne zavedamo tega, ker imamo, potem je logično, da nas bodo drugi naskočili in da
               bomo postali sužnji v tem globalnem svetu. Zakaj je temu tako? Jaz ne vem povedati
               zakaj, ker nisem sodeloval v preteklosti, ampak ta preteklost je bila slaba. Naša
               prihodnost pa, upam, da bomo boljša in gospodarska je lahko bistveno višja, okolje je
               lahko manj obremenjeno in onesnaženo. Nikjer pa ne piše to, kar je rekel predsednik,
               tudi glede tega posega v prostor in tako naprej. Sedaj se kar poseg dela parcialno.
               Mi nimamo ene okoljske politike, urbanističnega master plana, kako bomo delovali in
               kje bomo posegali. Mi nimamo niti določenih najbolj kvalitetnih kmetijskih zemljišč.
               Mi marsikaj nimamo natančno določeno. Mi se moramo odločiti kaj je prioritetno v tej
               državi. Moramo zadovoljiti neke okoljske cilje tudi zapisane v skupni evropski
               kmetijski politiki, nasploh v skupni evropski in svetovni okoljski politiki. Žalostno
               pa je to, da so največji onesnaževalci okolja se postavili ob bok sami sebe in
               svojemu gospodarstvu, ki je največji uničevalec našega okolja. Vse zastonj, če majhne
               državice damo skupaj in rečemo, je prav, da varujemo naše okolje, če to največji
               onesnaževalci, kot je ZDA in ostale države, pa skratka ne upoštevajo. Potem ni izhoda
               v pravo smer...</p>
            </sp>
            <sp xml:id="SDT6-OZKGPIO-redna-18-2013-02-19.sp15">

               <speaker>PREDSEDNIK MAG. DEJAN ŽIDAN:</speaker>

               <p>Gašpar še vedno smo pri repliki...</p>
            </sp>
            <sp xml:id="SDT6-OZKGPIO-redna-18-2013-02-19.sp16">

               <speaker>GAŠPAR GAŠPAR MIŠIČ (PS PS):</speaker>

               <p>Želim pa si, da bi Slovenija imela bolj glasno vlogo v EU. Navkljub svoji majhnosti
               smo lahko pomemben člen v tej veliki evropski skupnosti in lahko prispevamo k razvoju
               Slovenije, lahko pa tudi pomagamo s konkretnimi predlogi in pobudami Evropi, da pride
               iz krize. Ne samo, da poslušamo Evropo, kako moramo mi ravnati. Naj tudi Evropa
               posluša nas, kako se mora tudi Evropa pravilno razvijati, ker Slovenija ima potrebno
               znanje.</p>
            </sp>
            <sp xml:id="SDT6-OZKGPIO-redna-18-2013-02-19.sp17">

               <speaker>PREDSEDNIK MAG. DEJAN ŽIDAN:</speaker>

               <p>Gašpar če bi tebi minute dajala moja sekretarka, bi po mojem stres doživel. S tem,
               spoštovane poslanke in poslanci ugotavljam, da je želje po razpravi več ni. Mislim,
               da tisti, ki smo govorili smo deklaracijo, ki je pred nami, vsak sicer s svojimi
               besedami, podprli. Bilo je pa nekaj vprašanj, gospod minister.</p>
            </sp>
            <sp xml:id="SDT6-OZKGPIO-redna-18-2013-02-19.sp18">

               <speaker>FRANC BOGOVIČ:</speaker>

               <p>Pričakovano je, da se ob deklaraciji govori tudi o izvedbeni stvari, tako da
               sprejemam to razpravo tudi kot napotek za delo kolikor mi bo dano v tem izvedbenem
               delu. In mislim, da smo tudi v tem letu kar nekaj stvari postavili v pravo smer. Kar
               se tiče teh pripomb na samo deklaracijo s strani predsednikov okoli zavržene hrane je
               eden od večjih problemov, ki bi dejansko marsikaterega rešil, če bi se vzpostavil.
               Tako, da je za razmisliti in tudi sprejemamo to pobudo, kako spraviti v ta prostor
               tudi to razpravo.</p>
               <p>Kar se tiče tistega dikcije je bila iz nekega drugega resorja dana notri in kaže na
               nek način tudi na to, da imamo včasih problem sedeti in v enako smer razmišljati in
               mislim,da je to ena od stvari, kjer je potrebno zelo jasno povedati, kot je zapisano
               v teh naših izhodiščih, da gre lahko, da si moramo vsi prizadevati za razvoj, za
               poenostavitev postopkov, ohranjati ta občutek do narave in do vsega, kar iz tega
               izhaja, do biodiverzitete, pa če hočete do zdravja ljudi in živalstva. V tem delu bo
               tudi nekje drugje potem očitno se o tem moralo spregovoriti.</p>
               <p>Kar se tiče GSO-jev, ki so bili izpostavljeni z dveh strani, najprej okoli stališča
               Slovenije. Slovenija ima tu zelo jasno stališče. Mi smo tudi v okviru sedanje
               regulative, ki je v <stage type="mag"/><stage xml:id="SDT6-OZKGPIO-redna-18-2013-02-19.stage27">(Nadaljevanje)</stage> Evropi
               takšna, da je na načelni ravni v Evropi GSO dovoljen, zato se želi s spremembo, da bi
               že v pravni red zapisali, da se lahko država opredeli. Kajti danes države, ki se ne
               opredeljujejo za pridelavo GSO, imajo to možnost, podobno, kot smo jo mi sprejeli, da
               z različnimi omejitvenimi ukrepi vodiš politiko na tem področju tudi v smeri
               omejevanja proizvodnje. In to politiko danes vodi tako Avstrija, Slovenija ter nam
               sosednje dežele, ki želijo ohraniti GSO prosto cono. Osnovni problem pa je, da bi, če
               bi imeli v spremenjeni regulativi to zapisano, da se lahko država opredeli do tega,
               bi bila pravna varnost dosti večja, kot je danes, ko bi lahko kdo tudi oporekal
               določilom, ki jih sprejemamo v svoji zakonodaji. V tej smeri je naše stališče jasno,
               da želimo ohraniti svoje kmetijstvo GSO prosto in podpiramo države, ki želijo to
               spraviti v pravni red Evrope. S tem, da je resnici na ljubo treba priznati, da ta
               dosje dokaj stoji v tem trenutku in bo kar nekaj še pogajanj, pa je vprašanje, kdaj
               bo sprejet.</p>
               <p>Kar se tiče ostalih zadev. Tudi usmeritve kmetijstva in to, o čemer je poslanec Lah
               razpravljal v tej smeri, je to pravilna ugotovitev. V okviru kmetijske politike in
               okoljske politike, kjer sta se z roko v roki tudi oba komisarja zavezala k neki
               usmeritvi, se je sledilo to izhodišče, da se potem imenuje že v osnovi za ozelenitev
               kmetijske politike, v kateri se želi med konkurenčnostjo in zaostrovanjem okoljskih
               parametrov iskati to pravilno mero. Tudi kakšen tak izraz je bil že izrečen pred
               samim sprejetjem finančnega okvira - kolikor denarja, toliko ozelenitve, kajti
               posredno zmanjšujejo konkurenčnost kmetijstva ti ukrepi. Tako da bo to debata, ki je
               odprta. Moram pa reči, ko sem prej dejal, da gredo stvari v pravo smer, mi smo imeli
               predvsem pri tej diverzifikaciji na njivskih površinah, da je teh 15 hektarjev zdaj
               tista površina njivskih površin, zato pomen za sestavo tega kolobarja. Potem so tudi
               ta ekološka območja zelo pomembna ali pa še prej v kontekstu odločitve za ekološka
               območja, ali bo to obvezno za kmetije s 15 hektarji površin ali 15 hektarji njivskih
               površin. Ta debata je še precej odprta. V tem delu moram reči, da je premik šel v tej
               smeri, da smo od prej 3 hektarjev njiv prišli na 15 in marsikateri problem pri nas
               rešujemo s tem, ker imamo to drobno posestno strukturo in nam število tistih, ki bodo
               zavezani tem ukrepom, ki imajo posledično zmanjšanje proizvodnje, pa v tako
               diverzificiranem in majhnem kmetijstvu, kot je naše v državi, ki ima 60% gozdov in
               med kmetijskimi površinami tri četrtine skoraj travinja ali pa dobri dve tretjini,
               pomeni, da je tudi potreba po teh ekoloških conah toliko manjša kot v kakšni državi,
               kjer je razmerje med temi kategorijami različno.</p>
               <p>Kar se tiče večkrat omenjenega gozdarstva, se tudi zdaj v okviru programa razvoja
               podeželja, ki dopušča tudi gozdarstvo kot del kmetije, s posameznimi ukrepi lahko
               izvajajo. Podobno so se že v tej perspektivi, s tem da se zdaj gre v to smer, da se
               bo lahko tudi organizacija proizvajalcev podpirala v gozdarstvu, kar na nek način
               tudi odgovarja na marsikaj, kar je problem v Sloveniji, organizirati 400.000 malih
               lastnikov. Mi poskušamo z nekimi drugimi ukrepi že znotraj te politike zdajšnje, tudi
               znotraj akcijskega načrta, ki je v zadnjih letih bil pripravljen in lansko leto
               sprejet, poudariti <stage type="mag"/><stage xml:id="SDT6-OZKGPIO-redna-18-2013-02-19.stage29">(nadaljevanje)</stage> celo lesno
               pridelovalno verigo kot strateško panogo. Omogoči, da bi tudi gospodarsko ministrstvo
               lahko konkretneje podprli tudi ta srednja in večja podjetja, kar bi naj bi bilo
               dovoljeno glede na PRP, sedaj iz PRP, vendar pa mi smo že na tej poti, da bomo
               poskušali iz programa razvoja podeželja v marcu tudi razpis narediti, v katerem bi
               dali priložnost, da bi se prvi lesnopredelovalni centri, ki so napisani in osmišljeni
               v akcijskem načrtu lahko prijavili že v tem sedemletnem obdobju in da bi neko prakso
               dobili za naslednje obdobje. Tudi na področju gospodarjenja z državnimi gozdovi na
               področju urejanja koncesijskih razmer in mislim, da smo naredili eden korak naprej
               tako, če ste že prej omenjali številke v tej dajatvi, predvsem pa tudi v zelo jasni
               kontroli tega postopka v letošnjem letu, da razblinimo tudi te dvome, ki se lahko
               potrdijo ali ovržejo. Cilj nam je, da bomo imeli vsaj v prvi polovici leta praktično
               ves les na gozdni cesti, tudi izmerjen, sklasiran, in pa drugo kar je, velik cilj je
               tudi ta, da bi se enostavno v enem kvalitetnem odnosu, ki je tako kot strateški svet
               akcijskega načrta vzpostavilo še boljše sodelovanje med temi členi v verigi in da bi
               dejansko slovenska lesno predelovalna industrija imelo dostop do lesa, ki je posekan
               v državnih gozdovih po cenah, ki so bile upoštevane ob določevanju koncesijske
               dajatve. Tu gre za neke deviacije, ki se po mnenju nekaterih v preteklosti odvijale
               in v tem delu želimo, in smo zelo jasno tud vsem akterjem na skupnem sestanku tudi
               povedali kaj so cilji in eden teh ciljev je, da se ta les čim bolj direktno dobi v
               slovensko lesno predelovalno industrijo in se v slovenski lesni predelovalni
               industriji doda čim več dodane vrednosti. Je pa potrebno s tega mesta še enkrat dati
               tudi podatek, da je že danes tu približno 70, 75% vsega tega lesa iz državnih gozdov
               zaključi v lesno predelovalni industriji in da je ta procent pri zasebnih lastnikih
               dosti nižji, kot je pri poseku v državnih gozdovih.</p>
            </sp>
            <sp xml:id="SDT6-OZKGPIO-redna-18-2013-02-19.sp19">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod minister. S tem spoštovane gospe in spoštovani gospodje zaključujemo
               razpravo na temo predlog deklaracije in dajem odboru naslednji predlog mnenja: Odbor
               za kmetijstvo, gozdarstvo, prehrano in okolje je predlog deklaracija o usmeritvah za
               delovanje Republike Slovenije na inštitucijah Evropske unije v obdobju januar 2013,
               junij 2014 obravnaval z vidika svoje pristojnosti kot matično delovno telo in k njej
               nima pripomb. Namreč noben amandma ni bil vložen. Ali se strinjate? S tem pričenjamo
               spoštovani glasovanje.</p>
               <p>Kdo je za? <stage xml:id="SDT6-OZKGPIO-redna-18-2013-02-19.stage30">(15 članov.)</stage> Kdo je proti? <stage xml:id="SDT6-OZKGPIO-redna-18-2013-02-19.stage31">(Nihče.)</stage></p>
               <p>S tem je odbor podprl predlog sklepa.</p>
               <p>In hkrati predlagam, da za poročevalca na seji Odbora za zadeve Evropske unije, kakor
               sva dogovorjena, boš kolega Robert Hrovat to nalogo prevzel. Hvala.</p>
               <p>Sedaj pa bi spoštovani minister, ker pa nam je le ostalo nekaj časa še, da pa mogoče
               sedaj naredimo to nalogo pod točko razno, vse nas zanima, koliko denarja bo prišlo v
               Slovenijo. Izvolite.</p>
            </sp>
            <sp xml:id="SDT6-OZKGPIO-redna-18-2013-02-19.sp20">

               <speaker>FRANC BOGOVIČ:</speaker>

               <p>Hvala lepa za to priložnost. Z menoj je tudi gospa Simona Vrevc, ki vodi na našem
               ministrstvu tudi ta pogajanja, tako da za vse detajle, ki jih je tukaj v tem področju
               zelo veliko, imamo zelo pristojno kolegico zraven. Na kratko, kot veste je bilo 8. 2.
               je bil ta dosežen dogovor o tem večletnem finančnem okvirju, ki je bil dosežen. Zdaj
               prvo, kar mislim, da je zelo pomembno in daje neko novo situacijo to, da je ta okvir
               3 % nižji od prejšnjega, to je prvič, da se je v Evropi ... <stage xml:id="SDT6-OZKGPIO-redna-18-2013-02-19.stage32">/ nerazumljivo/</stage>...
               situacije zniževal okvir in da se tudi sredstva za skupno kmetijsko politiko znižuje
               za 11,3 %. Kar se tiče teh sredstev, ki so razdeljeni v ta dva stebra imamo 277,8
               milijard na evropskem nivoju za neposredna <stage type="mag"/><stage xml:id="SDT6-OZKGPIO-redna-18-2013-02-19.stage34">(Nadaljevanje)</stage> plačila in izvajanje tržno-cenovnih ukrepov ter 84,7
               milijarde za politiko razvoja podeželja. Ta proporc ena proti tri in pol približno je
               precej drugačen, kot je pri nas, kjer imamo program razvoja podeželja ekvivalentno
               težo skoraj, da vemo tudi, kako so ti stebri v Evropi in kako so pri nas. Te številke
               so takšne, da je prvi steber v Evropi šel s 322 milijard na 277,85, to je ta proporc
               veljavnega obdobja 2007-2013 in to, kar je zdaj bilo sprejeto. In na programu razvoja
               podeželja je ta številka s 95,74 milijarde šla na 85 milijard v evropskem
               prostoru.</p>
               <p>Kar se tiče številk - poudarjam, da so to preliminarne številke, v enem mesecu bo
               točen razrez narejen. Te preliminarne številke so takšne, da je za neposredna plačila
               številka 850 milijonov evrov, če vzamemo cene leta 2011, oziroma 950 milijonov evrov
               po tekočih cenah. To bo seštevek zneskov vseh let od 2014-2020. Prvi indeks je zelo v
               redu, ker je 16% več kot v prejšnjem obdobju, vendar je treba takoj povedati, da smo
               v Sloveniji v prejšnjem obdobju imeli leta 2004 samo 25% EU denarja v svojih
               ovojnicah, od takrat naprej pa do leta 2013, ko imamo prvič 100%, je ta zadeva rasla.
               Tako da je realno ta zadeva za 13% nižja od prejšnjega obdobja. Še vedno pa smo med
               tistimi državami, ki so iznad evropskega povprečja, imajo pa nekatere države te
               težave precej večje. Kar se tiče teh številk, so razdeljene tako, da je 138 milijonov
               v letu 2014 in 134 milijonov po tekočih cenah do leta 2020.</p>
               <p>Kar se tiče teh številk, je treba povedati, da je prišlo do prerazporeditve znotraj
               Evrope. Države izpod 90% evropskega povprečja so nekaj pridobile na račun ostalih
               članic, kar je bilo tudi generalna usmeritev. V okviru dogovora je sprejeta tudi
               možnost, da se med obema stebroma sredstva prenašajo v višini 15%. To je tudi ena teh
               stvari, ki so pomembne za ukrepe, ki imajo ta tretma tako imenovanih ozelenitev, pa
               je treba nameniti 30% nacionalne ovojnice, to je ta okvir.</p>
               <p>Kar se tiče področja razvoja podeželja, je preliminarna številka takšna, da je na
               razpolago 744 milijonov evrov po cenah leta 2011 oziroma 840 milijonov po tekočih
               cenah. V tej perspektivi je bilo več, čez 900 milijonov evrov za to področje. Tu gre,
               kot vidimo, za znižanje teh sredstev. Slovenija je za ta drugi steber pridobila
               alokacijo teh 150 milijonov evrov, ki je bila pridobljena že na novembrskem
               pogajanju. S tem se je to zmanjšanje precej manj znižalo, kot nam je grozilo, ker je
               bilo po prvih preliminarnih izračunih, ki so na osnovi številk izhajali, <stage type="mag"/><stage xml:id="SDT6-OZKGPIO-redna-18-2013-02-19.stage36">(Nadaljevanje)</stage> grozilo tudi več kot 34%
               znižanje, zdaj pa govorimo še vedno o tem 21,8% znižanju. To financiranje bo 75%,
               sofinanciranje iz evropskih skladov, kar pomeni, da bo 25% treba zagotavljati lastnih
               sredstev iz nacionalnega proračuna. Pomeni pa to, da bo potem za področje razvoja
               podeželja ta številka primerljiva s tisto iz prejšnjega obdobja.</p>
               <p>Kar se tiče ribištva, še tudi ni potrjenih nacionalnih alokacij, se pa predvideva, da
               bodo sredstva za našo državo v višini 18 milijonov po cenah leta 2011 in to
               predstavlja 19,9 milijona po tekočih cenah.</p>
               <p>Toliko za uvod. Nadaljuje se, kot smo že dejali, cilj, da bi se v času irskega
               predsedovanja v prvih dveh mesecih, februarju in marcu, večino stvari doreklo in bi
               potem že junija predali to v Evropski parlament v nadaljnja pogajanja. Je pa še cela
               vrsta ukrepov, ki jih bo treba doreči. Kar pa se tiče same izvedbe, sem pa že prej
               omenil, da se bodo ukrepi, ki se bodo nanašali na površine, začeli izvajati v letu
               2015, medtem ko za program razvoja podeželja se pa v celoti začne izvajati v začetku
               naslednjega leta.</p>
            </sp>
            <sp xml:id="SDT6-OZKGPIO-redna-18-2013-02-19.sp21">

               <speaker>PREDSEDNIK MAG. DEJAN ŽIDAN:</speaker>

               <p>Hvala, minister, za izčrpno pojasnilo. Moja prošnja je, ker mislim, da ni treba
               sprejemati sklepov odbora, da takrat, ko bo fizično razrez narejen v obliki tabele,
               da nam jo posredujete, da člani odbora dobijo končne številke na papirju.</p>
               <p>Zdaj pa, minister, nek moj razmislek, saj ne vem, če je čisto točen. Jaz tudi mislim,
               kar ste vi rekli, da znotraj gabaritov, ki so bili na razpolago, smo na področju
               kmetijstva na srečo dobili dosti boljši izplen kot na področju kohezije, kjer bomo
               imeli probleme. Ampak, ko razmišljamo o programu razvoja podeželja, znesek je manjši
               na tekoče cene oziroma na cene iz leta 2011 je 744. Dosedanja 7-letka je bila nekaj
               čez 900 milijonov. Jasno, da verjetno vsi podobno razmišljamo, in to je, da v bistvu
               ta plačila, ki imajo s stališča likvidnosti kmetov neke vrste obliko neposrednih
               plačil, to so plačila na OMD. Je pa tudi tam, kjer je nadstandard, teh je 80, 82
               milijonov evrov na leto in je seveda želja, da se to ne bi zmanjšalo, saj nam je to
               potrebno za likvidnost kmetij. Verjetno je tudi želja, da je na razpolago denar, da
               se lahko kmetije prestrukturirajo naprej. Poleg tega, da je na razpolago denar, da se
               izvajajo še naprej ta prestrukturiranja z dopolnilnimi dejavnostmi, pa ukrepi za
               mlade kmete in seveda "lider" kot zelo lepa pobuda. In potem na koncu ugotovimo, da
               nam zmanjka denarja za fizično obnovo vasi. Če pa bomo želeli iz tega vira, iz
               programa razvoja podeželja, financirati še naprej obnovo vasi, bomo pa - kaj
               naredili? - bomo denar, ki ga kmetijstvo nujno potrebuje, preusmerjali, hkrati pa bo
               kljub vsemu kolač tako zelo majhen, da bomo imeli neverjetno število prijav za
               relativno majhen kolač.</p>
               <p>In je moje vprašanje naslednje, ali pa razmislek mogoče v to smer, da bi v bistvu kot
               poseben strukturni ukrep znotraj kohezije to fizično obnovo vasi, šol in cest v
               vaseh, torej, da bi našli vrečo v koheziji in bi lahko denar, ki je namenjen v
               ovojnici znotraj programa razvoja podeželja, dejansko za te ciljne kmetijske ukrepe,
               ki pa bodo imeli na nek način pričakovani efekt, vsaj upam, na področju povečevanja
               slovenske prehranske samooskrbe. Ali je možno v to smer, minister, razmišljati?</p>
            </sp>
            <sp xml:id="SDT6-OZKGPIO-redna-18-2013-02-19.sp22">

               <speaker>FRANC BOGOVIČ:</speaker>

               <p>Ukrep razvoj vasi, 322, lahko mirno rečemo, da se je pokazal kot zelo zanimiv ukrep,
               predvsem zdaj, ko so bila sofinanciranja zelo visoka - mogoče stavek ali dva o tem
               najprej. Mi smo potem, ko smo videli ta zelo velik naval, <stage type="mag"/><stage xml:id="SDT6-OZKGPIO-redna-18-2013-02-19.stage38">(nadaljevanje)</stage> ki so prijaviteljice na ta ukrep, kjer smo imeli 278
               prijav, pa ne vem 40 odobrenih vlog. Da smo pri tem, ko se tekoče pregleduje, kako se
               črpa program razvoja podeželja in ko pride pri kakšnem ukrepu do .. <stage xml:id="SDT6-OZKGPIO-redna-18-2013-02-19.stage39">/
               nerazumljivo./</stage>... kot pa je bila ta prerazporeditev narejena in je bil razpis za 15
               milijonov evrov opravljen. Gre za to, da je že v teku. Gre za to, da smo prehodno
               tudi opravili zelo široko debato z občinami, skupnosti občin in pa združenje občine
               Slovenije, z obema asociacijama, tudi se dogovorili, da smo naredili posamezne
               popravke v temu ukrepu in pa v razpisnih pogojih prvič je bilo, da smo šli iz 85 na
               60 %. S tem z manjšim sofinanciranjem lahko več ukrepov pokrijemo. Prvi razpis je bil
               6 milijon in 85 % sofinanciranje, zdaj je to 15 milijonov in 60 %. Se pravi, da smo
               že s tem 2,5 in več sredstev na razpolago, krat nižji procent financiranja,
               ocenjujemo, da je to za 4-krat več ukrepov ali pa 3 do 4-krat več projektov in pa
               dodatna omejitev, da lahko ena občina kandidira z enim ukrepom. In tukaj pričakujemo
               dober odziv in potem tudi izpeljava cela vrsta ukrepov, ki so se v takšni ali
               drugačni kombinaciji že z "lider"<stage xml:id="SDT6-OZKGPIO-redna-18-2013-02-19.stage40">(?)</stage> projekti, pa to pokazali kot zelo dobro. Mislim,
               da, če lahko dam eno svojo oceno sodbo, da se je Slovenija skozi program razvoja
               podeželja pa tudi skozi, ne vem, če hočete Zakon o financiranju občin, pa še skozi
               kateri drugi ukrep, program, razvoj regij, ki smo ga tudi iz strukturnega sklada
               izvedli, naredila en velik odskok od ostalih članic EU-ja, ki so se pridružile Evropi
               in imamo mi stanje na področju podeželja dosti boljše, kar se tiče izgrajene
               komunalne infrastrukture, kot marsikatere druge države, to mislim, da tudi z vidika
               dolgoročnega razvoja države, je ena dobra usmeritev in tudi porok za poseljenost
               podeželja, tako da mislim, da je ta kombinacija vseh teh ukrepov prijela.</p>
               <p>Kar se tiče pa same pobude, se bojim, da znotraj kohezije sam projekt programa
               razvoja vasi ne vem, kako ga lahko uvrstimo v strukturnem skladu zagotovo skozi
               podobne ukrepe, kot so bili že doslej izvajani, ker so se včasih kakšne ureditve
               trgov, komunalne ureditve kar prepletale v tem delu. Tam je tudi prepletanje tako
               kohezije, kot strukturnega sklada, kjer imamo ne vem, primarne zadeve, skozi
               kohezijo, kje so te veliki projekti in nadgradnja teh programov preko programa razvoj
               regij, kjer so se te infrastrukture tudi urejale, sama kohezija pa mislim, ne vem, če
               bi sama kohezija dopuščala te ukrepe, kjer pa je potrebo še to dodati, mi smo tukaj
               govorili zdaj o zmanjšanju redukcije teh sredstev. Pri koheziji je ta redukcija še
               večja. In bo v slovenskem prostoru ambicija po teh sredstvih velika, hkrati nas pa še
               tudi tam čaka cela vrsta zelo nujnih stvari za izvesti, samo iz okoljskega vidika
               lahko mirno rečem, da smo ta napredek na rabi kohezijskih sredstev naredili in da
               bomo prišli zdaj, gredo razpisi pospešeno ven, tako da ocenjujemo, da bomo imeli
               poleti tam nekje 35 do 40 aktivnih projektov, kar pomeni, da nam dajejo potem osnovo,
               da ti projekti po 150 milijonov na leto črpajo ta tri leta, ki jih imamo še iz stare
               kohezije skoraj toliko EU sredstev na razpolago. Ko pa pregledamo, koliko je še teh
               projektov, ki jih bo potrebno financirati v naslednji perspektivi, pa so že v fazi
               rejnih projektov ali pa že v hiši, jih imamo že zdaj na Ministrstvu za kmetijstvo in
               okolje, okoljskih projektov za 250 milijonov evrov. Do zdaj, v tej perspektivi smo
               imeli 550 milijonov na razpolago ob tem, da pri teh projektih še niso projekti dodani
               nič, če se bomo tako v državi odločili na področju termične obdelave odpadkov, nič na
               novih protipoplavnih ukrepih, s katerimi je treba nadaljevati. Ti še niso v hiši.
               Prav tako pa na področju starih bremen, kjer imamo tudi kar nekaj akutnih zadev, ki
               bi jih bilo dobro vključiti. Tako, da slovensko politiko čaka odgovorno delo, zdaj
               res, da se na osnovi zatečenega stanja na osnovi sprejetih obvez, ne vem, kot imamo
               odpadne vode v slovenskem prostoru, zaveza, kaj bomo naredili v letu 2015-2020, da se
               pametno, modro odloči, kaj bo z ukrepi naprej. Ne bi pa želel zdaj tukaj špekulirati
               pa nek<stage type="mag"/><stage xml:id="SDT6-OZKGPIO-redna-18-2013-02-19.stage42">(nadaljevanje)</stage> ukrep sprejeti ali pa
               zavrniti. Pametno modro odločiti, kaj bo z ukrepi naprej, ne bi pa želel zdaj tukaj
               špekulirati in nek ukrep sprejeti ali pa zavrniti.</p>
            </sp>
            <sp xml:id="SDT6-OZKGPIO-redna-18-2013-02-19.sp23">

               <speaker>PREDSEDNIK MAG. DEJAN ŽIDAN:</speaker>

               <p>Zelo diplomatsko ste govorili, kaj narediti, ko je vreča manjša, potrebe pa večje.
               Spoštovane poslanke in poslanci. Zvonko izvoli.</p>
            </sp>
            <sp xml:id="SDT6-OZKGPIO-redna-18-2013-02-19.sp24">

               <speaker>ZVONKO LAH (PS SDS):</speaker>

               <p>Jaz se zahvaljujem ministru za izvajanje. Glede razpisa 3.2.2, v lanskem letu smo
               ugotovili, občine so naredile analizo, da je bilo bistveno več sredstev potrebno za
               pripravo vseh teh 270 ali koliko projektov, kot je bilo potem razdeljenih sredstev za
               tistih 40 projektov. To ni ravno najboljši efekt in sofinanciranje je bilo 85 % zato
               se je prijavilo veliko občin, prednost so imele tiste v Prekmurju, obmejne občine in
               tiste tudi manj razvite znotraj Slovenije niso praktično prišli do denarja. In tam je
               bilo potrebno nekaj storiti. Sedaj, ko je bistveno več denarja, pa sofinanciranje
               nižje, verjetno bodo občine, bo manj teh projektov, ker občine nimajo lastnih
               sredstev tistih 40 %, to je neto, plus še DDV. Tako, da je to boljše, po mojem bi
               bilo potrebno v prihodnje ta sredstva res bolj ciljno usmeriti v razvoj podeželja. Ne
               vem, primer manjše te lokalne klavnice kot so v Avstriji ali pa zadeve, ki bi
               bistveno več pripomogle k politiki določenih oziroma ciljev tisto, kar smo prej
               govorili. Kar se tiče pa komunalne infrastrukture, pa jaz se popolnoma strinjam, mene
               skrbi, ker poznam nekaj takih projektov, ki morajo biti končani leta 2015, tam do
               avgusta, s katerimi se je vleklo, vleklo in zdaj morajo biti pogodbe podpisane do
               junija, konec junija letošnjega leta. Mislim, da gre za tiste pogodbe, kjer so
               odločbe že izdane. Tiste, za tiste projekte, ki pa odločbe niso še izdane pa do konca
               leta. Mislim, da je v uredbi tako navedeno. Vendar mene skrbi, ker so tako veliki
               projekti, gre za projekte na področju ravnanja z odpadki in odvodnjavanje in čiščenje
               odpadnih voda, pa tudi vodooskrbe, ki so fizično skoraj neizvedljive v tem času, ki
               nam preostane do 2015. In, ker je sofinanciranje 85 %, jaz se bojim, če bo to res
               končni rok in kdor ne bo uspel do takrat končati, da bo kar precej občin, ker
               projekti ne bodo končani, moralo vračati 85 % te investicije, kar v desetih letih ne
               bodo vrnili. In tukaj ne nujen nek pregled teh projektov, mislim, da so centri za
               ravnanje z odpadki, jih je kar tukaj nekaj notri, ker jih je malo končanih in ki so
               nujni, ki so zavezujejo državo, da nekaj naredi, isto na odvajanju in čiščenju
               odpadnih voda. Jaz mislim, da bi bilo potrebno tukaj eno preglednico narediti, ker
               jaz ne vem, zakaj se ne da, Slovenija ima samo 2 milijona prebivalcev in toliko
               površin in toliko občin, toliko teh regionalnih vodovodov, ne vem, da na ministrstvu
               se ne more za vsako področje ena res strokovna ekipa najti, ki bo imela pregled nad
               tem in da se bo za v bodoče ciljno določilo, kateri projekti morajo biti izvedeni, da
               ne bodo državljani naši plačevali s položnicami kazni, ki jih bo Evropa nam
               predpisala. In ciljno potem usmeriti tako kohezijska sredstva, kot ostalo mogoče tudi
               del sredstev za razvoje podeželja, ampak v teh verjetno manj. Da res dosežemo nek
               cilj, pripeljati zdravo pitno vodo v vsako gospodinjstvo, res odvajanje, aglomeracije
               so zgrešene, ki jih je država določila pred desetimi leti in nismo sposobni ne s
               kohezijskim denarjem, ne z občinskim, niti s temi sredstvi razvoja regij te projekte
               speljati na način kot so sedaj zastavljeni. In to moramo ugotoviti čim prej. Tako, da
               jaz mislim, da je res čas, zdaj, ko nam je, nam bo kratkem <stage type="mag"/> <stage xml:id="SDT6-OZKGPIO-redna-18-2013-02-19.stage44">(nadaljevanje)</stage> znano, koliko denarja lahko pričakujemo, imamo,
               do 2020, da se ta slika, jaz ne vem, zakaj se ne da zemljevid Slovenije narediti pa
               notri definirati, kateri so centri, ker kakšne probleme pač imamo, mislim, da je
               ministrstvo zahtevalo od občin, da dajo podatke, koliko rabijo še sredstev za
               odvajanje čiščenja komunalnih voda, torej ta podatek obstaja in da so cifre tako
               visoke, kot je avtocestni križ slovenski, od kod bomo dobili denar, no, sicer,
               verjetno je malo napihnjeno, ampak vseeno je treba to si naliti čistega vina, ker
               občine imajo čedalje manj sredstev, stroškov pa čedalje več, jaz bi pričakoval, da je
               to sodelovanje, tako z združenjem in s skupnostjo na tem področju, malo boljše, na
               ministrstvu pa da se res določene res strokovne skupine določijo in tudi prav je da
               mi dobimo te podatki, da tudi mi poslanci vemo, kaj se na tem področju, saj vsi
               prihajamo z določenih sredin, ki od nas zahteva, da pomagamo.</p>
               <p>Hvala.</p>
            </sp>
            <sp xml:id="SDT6-OZKGPIO-redna-18-2013-02-19.sp25">

               <speaker>PREDSEDNIK MAG. DEJAN ŽIDAN:</speaker>

               <p> Hvala, to je bilo sedaj bolj mnenje, kot vprašanje.</p>
               <p>Bi pa minister jaz eno podvprašanje, mogoče. Na zadnjem EU odboru smo se tudi
               pogovarjali o črpanju denarja in takrat je bil podatek nekje tako predstavljen,
               govorim pa o koheziji, bil je pa vaš državni sekretar prisoten, od 4,2 milijardi
               kohezijskih sredstev, ki smo jih imeli do sedaj na razpolago v sedemletki, je s
               sklepi in z odločbami razdeljenega približno 98 odstotkov, vendar za razliko od
               programa razvoja podeželja, kjer odločba pride še, da ko je gradbeno dovoljenje, pa
               je potem izkoristljivost teh odločb nekje 90 odstotna, pa se potem temu razpisi
               prilagajajo, tukaj pri kohezijo pa so v bistvu na podlagi, v narekovajih, pisem o
               nameri, bila sredstva razdeljena. Nekdo postane upravičenec brez tega, da ima, če sem
               jaz tu tebe dobro razumel, podpredsednik, brez tega, da ima gradbeno dovoljenje in
               sploh ne ve, kdaj ga bo lahko dobil.</p>
               <p>Pa vprašanje je neko drugo, to sem samo povzel, kaj smo se pogovarjali takrat. Nekje
               je bilo nakazano, s strani Ministrstva za gospodarstvo, da se bo do junija naredil
               čistopis projektov, kateri sploh o teh, kjer so sredstva na nek način rezervirana,
               bodo izvršljivi, do konca, torej avgusta 2015, ali obratno, če pogledamo, koliko
               denarja v bistvu je nerazdeljenega glede na izkoriščenost in da ga je treba čim prej
               razdeliti, najkasneje pa do konca tega leta, da bomo lahko sploh kohezijo
               izkoristili. To je bilo takrat na splošno govorjeno, mene pa zanima, gospod minister,
               kako je na področju okolja s temi številkami.</p>
            </sp>
            <sp xml:id="SDT6-OZKGPIO-redna-18-2013-02-19.sp26">

               <speaker>FRANC BOGOVIČ:</speaker>

               <p> To, kar je bilo zdaj rečeno, vse drži. Problem nastaja iz tega tako imenovanega
               principa rumene knjige, kjer so bile odločbe v letih 2008, 2009, 2010 podeljene na
               osnovi idejnih projektov in namer, kako se bo projekt reševal in v tem delu imamo
               potem te težave, imajo tisti, ki so nosilci, občina, skupina občin, s samimi postopki
               pridobivanja te dokumentacije, služnosti, lastništva in tu prihaja do tega velikega
               problema, da imajo občine ali več občin v rokah odločbo, ni pa akcije v ozadju, ki bi
               potem pripeljala do črpanja teh sredstev.</p>
               <p>Zato smo po lanskoletnem skrbnem pregledu teh vseh, po vseh štirih področjih
               pregledali in iz tega izhaja tudi tisti predlog, ki je bil tudi z naše strani na
               vladi sprejet, da smo oktobra pridobili ta tako imenovan "over commitment" za pravico
               porabe dodatnih 180 milijonov evrov EU sredstev na področju teh štirih področjih,
               voda, odpadna voda, smeti, poplavna varnost, porazdeljeno. In mi smo imeli, praktično
               mi imamo zdaj, v tem trenutku, vsa sredstva, ki so bila na razpolago, teh 550
               milijonov, z odločbami razdeljena, na marsikaterem projektu še velike težave, in zato
               smo potem, kot sem že dejal, aktivirali te dodatne projekte, ki smo šli skozi pregled
               vseh teh projektov in od projekta do projekta ocenjevali, kateri projekt je
               izvedljiv, kateri ni. Odkrito moram priznati, da v tej točki, povedati to, da
               marsikateri župan se najbrž že<stage type="mag"/> <stage xml:id="SDT6-OZKGPIO-redna-18-2013-02-19.stage46">(nadaljevanje)</stage>
               predvsem zaveda, da tega projekta ne bo izpeljal, mi odločbe ne moremo vzeti brez
               njegovega strinjanja. Zato je potem v teh naprezanjih za dosego tega, za izvedbo tega
               projekta, vidimo to rešitev v teh dodatnih projektih in kot sem že dejal je bil en
               rok, da smo zdaj v februarju pregledovali blizu 20 različnih razpisnih dokumentacij,
               ki gredo zdaj v razpise. To so ti projekti, ki so, nekateri od njih imajo odločbe,
               večina od njih pa niti odločb še nima v tem trenutku. Gre pa v ta okvir, da bomo
               potem, ker nam gre čas tu, čas je naš velik sovražnik v tem primeru, smo vodili to
               politiko tako, da zdaj praktično, v času tri do štiri mesece, ko potekajo takšni
               razpisi, bodo vse te vloge dopolnjene s tem, kar manjka, če bi bile zdaj popolne in
               bi bilo vse možno, bi tudi odločbe delili, ker je bila pa na koncu tako velika
               množica projektov, smo se tudi fokusirali na razpisno dokumentacijo, ker je bilo
               fizično nemogoče 20 odločb izdati v tem času.</p>
               <p>To je ena zadeva, drugo pa je, da bo enostavno na osnovi zelo zahtevnih teh postopkov
               javnega naročanja, junija, julija zelo jasno, kdo je z razpisom skozi in tudi te
               pozitivne odločbe za razpisno dokumentacijo so s tem pogojnim sklepom zraven, da mora
               biti razpis zaključen, da še ne pomeni, da bo nujno v tej finančni perspektivi ta
               projekt šel skozi.</p>
               <p>Ocene, tako kot sem dejal, da imamo mi zdaj to možnost iz teh, danes 23 ali 24
               aktivnih projektov, priti, kot sem prej dejal, do blizu 40 projektov in da črpamo.
               Moram reči, da je kar nekaj projektov takih, kot je bilo prej omenjeno, da so zelo
               velikega obsega, vodovodni sistem, ki ima 55 milijonov evrov težak projekt, je
               praktično neumnost, da bi mu zdaj dali odločbo in ga zavezali, da bo ga v dveh letih
               izvedel, ker ga je praktično nemogoče.</p>
               <p>In z vsemi temi, z vodjo te koordinacije, ki zelo jasno tudi povemo, da je, lahko
               tudi javno povem, recimo Pomurski sistem B, v ponedeljek imamo zopet koordinacijo,
               oba ministra, ki vodimo te koordinacije preko celega leta in se bomo odločali, ali ni
               bolj modro recimo, projekt, ki je težak blizu 50 milijonov, začeti na začetku
               naslednje perspektive, se pravi v letu 2014, kot pa da ga začneš konec leta 2013 in
               imaš obvezo, da moraš v dveh letih 50 milijonov zrealizirati. In na tak način se gre
               od projekta do projekta in se želi, prvič, zagotoviti to, da se bomo letos in
               naslednje leto po 130, 140 milijonov črpali, hkrati pa lahko rečem, to kar sem prej
               dejal, da bo imela Slovenija na začetku nove finančne perspektive za razliko od te,
               kjer zadnje leto to urejamo, praktično paket projektov na mizi in bomo lahko s
               črpanjem kohezije bistveno prej začeli kot v tem in tu notri jaz ocenjujem, da je
               sedaj dovolj projektov v igri in da so se tudi občine, nekatere, bistveno drugače se
               zdaj organizirajo, tudi včasih je bilo veliko teh pavšalnih ocen, kako je na
               ministrstvu vse narobe, ko pa greš skozi postopke, da prideš do konca, pa vidiš
               velikokrat tudi tam velike probleme.</p>
               <p>Tako, da mi smo tudi zdaj dobili dodatno tehnično pomoč, to je bil tudi eden sklepov
               "over commitment", drugič pa, če želimo te projekte, smo iz tehnične pomoči dobili
               pravico še do 8 sodelavcev zaposlitve, da bodo lahko te projekte tudi fizično
               spremljali in da bomo to črpanje zagotavljali.</p>
               <p>Kar se pa tiče teh ugotovitev za predvsem odpadne vode, je pa zelo jasno, da želimo
               zdajle sredi leta jasno poročilo narediti, zdaj se bo točno videlo, kateri projekti
               gredo v kohezijo, videlo se bo, kateri projekti so na programu razvoja vasi šli skozi
               in so izvedljivi v naslednjih dveh letih še tega, v letih 2014-2015, da imamo potem
               jasno orientacijo v zahtevah za naslednje obdobje in to poročilo se bo do poletja
               pripravilo, da bomo točno vedeli, da bomo imeli tudi s podatki s strani občine in pa
               z nami, ko bomo videli, koliko je uspešno izpeljanih razpisov, zelo jasno situacijo o
               tem področju.</p>
            </sp>
            <sp xml:id="SDT6-OZKGPIO-redna-18-2013-02-19.sp27">

               <speaker>PREDSEDNIK MAG. DEJAN ŽIDAN:</speaker>

               <p> Če boš šel na štop, samo v tem primeru. Ne, šalim se. Jaz bi tako predlagal, debata
               o koriščenju, ker kakorkoli, letos je, ko gledamo kohezijo likvidnega toka,
               pričakujemo milijardo 100, to je več kot 3 odstotke BDP-ja, če tako povemo, saj čisto
               ne moreš, ampak skorajda tak efekt je, o tej točki je smiselno<stage type="mag"/> <stage xml:id="SDT6-OZKGPIO-redna-18-2013-02-19.stage48">(nadaljevanje)</stage> razpravljati v bistvu še enkrat, ker v bistvu,
               če kje, potem pa na tej točki mislim, da je politika enotna, ker zaradi naše države
               vsaka ideja pride prav, predlagam pa, da na tej točki na današnji seji zaključimo,
               zato da ne bomo naše gostitelje, to pa je Kmetijski inštitut Slovenije, ki pa je tudi
               pomembna točka, to je naš pogled do pomena genskih virov, ki jih imamo v Sloveniji,
               da ne bomo tja zamujali, ker to pa ne bi bilo fer. A se strinjaš, podpredsednik?</p>
               <p>Ok, izvoli.</p>
            </sp>
            <sp xml:id="SDT6-OZKGPIO-redna-18-2013-02-19.sp28">

               <speaker>ROMAN ŽVEGLIČ (PS SLS):</speaker>

               <p> Samo čisto na kratko.</p>
               <p>Velik problem najbrž je tudi zakon, tak kot ga imamo o javnem naročanju, ki bo
               bistveno lahko podaljšal. Ali, minister, vidiš kje možnost,da bi bilo potrebno na
               hitro kaj spremeniti v tem zakonu, da bi tudi kakšen projekt mogoče rešili zaradi
               čiste zakonodaje, ki je pri nas preveč komplicirana.</p>
               <p>Samo to.</p>
            </sp>
            <sp xml:id="SDT6-OZKGPIO-redna-18-2013-02-19.sp29">

               <speaker>PREDSEDNIK MAG. DEJAN ŽIDAN:</speaker>

               <p> Minister, izvolite.</p>
            </sp>
            <sp xml:id="SDT6-OZKGPIO-redna-18-2013-02-19.sp30">

               <speaker>FRANC BOGOVIČ:</speaker>

               <p> Kolegi z Ministrstva za finance so to domačo nalogo dobili, tudi mislim, da je več
               ali manj pripravljena sprememba, zdaj ali pa bo imela vplive na te postopke ali ne,
               pa zelo težko rečem. Če ocenjujem, bojim se, da ne. Postopki bodo šli, razpisi bodo
               šli ven in na stanje, politično, v državi, ne vem, ali bodo ti zakoni tudi sprejeti
               že do takrat v parlamentu, ki so potem osnova.</p>
            </sp>
            <sp xml:id="SDT6-OZKGPIO-redna-18-2013-02-19.sp31">

               <speaker>PREDSEDNIK MAG. DEJAN ŽIDAN:</speaker>

               <p> Ker vemo, kdo vodi finančno ministrstvo, vemo, na čigavi strani je žogica, ko se bo
               ta zakon spreminjal.</p>
               <p>S tem, spoštovane poslanke, nobene več ni, spoštovani poslanci, zaključujem današnjo
               sejo, ne pozabiti, 20 do 16-ih na Tomšičevi strani prevozno sredstvo čaka, da se
               pripeljemo do naslednje lokacije. Vam, gospod minister, hvala za udeležbo in se
               vidimo potem naprej. Ja, ok. <title xml:id="SDT6-OZKGPIO-redna-18-2013-02-19.title2">Seja se je zaključila 19. februarja 2013 ob 15.30.</title>
               </p>
            </sp>
         </div>
      </body>
   </text>
</TEI>
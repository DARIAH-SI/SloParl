<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZP-nujna-5-2012-03-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A0C7DF0E1C2C4CBFC1257D1F005A58AE</idno>
               <idno type="custom" subtype="day">A0E414D446EB090DC12579BB002A439F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=A0E414D446EB090DC12579BB002A439F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZP-nujna-5-2012-03-07.OZZP" n="5">
               <name>nujna seja</name>
               <date when="2012-03-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZP-nujna-5-2012-03-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZP-nujna-5-2012-03-07.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">5. nujna seja</stage>
            <stage type="date">(7. marec 2012)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 10. uri. </stage>
            


            <sp xml:id="SDT6-OZZP-nujna-5-2012-03-07.sp1">

               <speaker>PREDSEDNIK JOŽEF HORVAT:</speaker>

               <p>Spoštovane poslanke in spoštovani poslanci, spoštovani vabljeni na sejo, spoštovani
               gostje! Pričenjam 5. nujno sejo Odbora za zunanjo politiko.</p>
               <p>Obveščam vas, da so zadržani oziroma na seji sodelujejo kot nadomestne članice in
               člani naslednje poslanke in poslanci: namesto gospoda Branka Grimsa je prisotna gospa
               Irena Tavčar, opravičili pa sta se mag. Melita Župevc in Marija Plevčak.</p>
               <p>Prehajamo na določitev dnevnega reda seje odbora. S sklicem seje ste prejeli predlog
               dnevnega reda, dne 5.3.2012 pa še razširitev dnevnega reda seje odbora. Tako je na
               dnevnem redu še točka 3A, predlog stališča Republike Slovenije do Predloga uredbe
               Evropskega parlamenta in Sveta o vzpostavitvi evropskega sosedskega instrumenta
               <stage>(EPA-180/VI)</stage>. Širitev dnevnega reda seje je določena na podlagi 154.d člena
               Poslovnika Državnega zbora.</p>
               <p>Preden preidemo na 1. točko dnevnega reda, pozdravljam prisotnega državnega
               sekretarja, gospoda mag. Igorja Senčarja, in njegove sodelavce, prav tako tudi
               predstavnika Državnega sveta, gospoda Vincenca Otoničarja.</p>
               <p>Prehajamo na <title>1. TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO REPUBLIKE BOLGARIJE O IZMENJAVI IN MEDSEBOJNEM
                  VAROVANJU TAJNIH PODATKOV (EPA-162/VI).</title>
               </p>
               <p>Želi predlagatelj, predstavnik Vlade, podati dopolnilno obrazložitev? Gospod Tarman,
               izvolite.</p>
            </sp>
            <sp xml:id="SDT6-OZZP-nujna-5-2012-03-07.sp2">

               <speaker>MILAN TARMAN:</speaker>

               <p>Hvala, predsedujoči. Če dovolite, bi kar za obe točki povedal, tako za Bolgarijo kot
               za Rusijo, namen je praktično enak.</p>
               <p>S sklenitvijo sporazuma v obeh primerih dajemo primerno podlago za izvajanje nalog
               državnih organov, ki pri svojem delu izmenjujejo tajne podatke z državnimi organi
               bilateralne partnerice. Obenem pa omogoča ta pravna podlaga tudi sodelovanje
               gospodarskih subjektov z obeh strani. Podpis sporazumov izdatno podpirata tudi
               ambasadorja obeh držav v Republiki Sloveniji, tako gospod Filip Bokov kot gospod Doku
               Zavgajev. Hvala lepa.</p>
            </sp>
            <sp xml:id="SDT6-OZZP-nujna-5-2012-03-07.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Tarman. Zahvaljujem se za vašo uvodno predstavitev.</p>
               <p>Odpiram razpravo. Besedo dajem poslankam in poslancem. Želi kdo razpravljati? Gospod
               podpredsednik Jerovšek, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp4">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Rad bi samo vprašal, ali gre tu samo za napako, ker je pri obeh točkah dnevnega reda,
               pri sporazumu z Republiko Bolgarijo je "izmenjava in medsebojno varovanje", pri Ruski
               federaciji pa samo "varovanje" tajnih podatkov. Zdaj pa ne vem, ker nisem šel
               vsebinsko gledat, ali je kakšna razlika ali gre za razliko v sporazumih. Hvala
               lepa.</p>
            </sp>
            <sp xml:id="SDT6-OZZP-nujna-5-2012-03-07.sp5">

               <speaker>PREDSEDNIK JOŽEF HORVAT:</speaker>

               <p>Gospod Tarman, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp6">

               <speaker>MILAN TARMAN:</speaker>

               <p>Hvala za vprašanje. Ne, mislim, da sta naziva kar točna, v bistvu je namen kar enak,
               s tem da je bila tu pač želja ruskih predstavnikov, da se poimenuje sporazum tako.
               Ampak v okviru tega se bo praktično počelo enako. <stage>/Oglašanje v ozadju./</stage></p>
            </sp>
            <sp xml:id="SDT6-OZZP-nujna-5-2012-03-07.sp7">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod Jerovšek.</p>
            </sp>
            <sp xml:id="SDT6-OZZP-nujna-5-2012-03-07.sp8">

               <speaker>JOŽEF JEROVŠEK (PS SDS):</speaker>

               <p>Če sem vas razumel, Ruska federacija si potem izmenjave podatkov preveč ne želi, bolj
               to, da se varujejo tisti, do katerih pride. Tu imamo lahko seveda domišljijo in si
               malo domišljamo, kaj to pomeni. Dobro, ruska verzija tega, ampak dejstvo je, da
               očitno Rusko federacijo izmenjava moti. Ali bo tu Slovenija slabši partner, ker
               verjetno si domišljajo, od Slovenije  bomo že izsilili podatke, ki bodo dosti zanimivi, obratno pa Ruska
               federacija se noče zavezati, da bi ta izmenjava bila tako avtomatska, pa v vsakem
               slučaju možna.</p>
            </sp>
            <sp xml:id="SDT6-OZZP-nujna-5-2012-03-07.sp9">

               <speaker>PREDSEDNIK JOŽEF HROVAT:</speaker>

               <p>Hvala gospod Jerovšek. Gospod Milan Tarman, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp10">

               <speaker>MILAN TARMAN:</speaker>

               <p>Hvala lepa. To je bila tudi naša bojazen pred pogovori z njim, vendar moram reči, da
               so bili pogovori zelo korektni, in da bomo enakovreden partner kot država, tudi v teh
               velikih projektih kot je južni tok, se bodo tako državni organi kot gospodarski
               subjekti obravnavali enakovredno in z isto stopnjo varovanja in skrbnosti se bodo
               čuvali tudi tajni podatki, ki se bodo izmenjali v tej bilateralni izmenjavi.</p>
            </sp>
            <sp xml:id="SDT6-OZZP-nujna-5-2012-03-07.sp11">

               <speaker>PREDSEDNIK JOŽEF HROVAT:</speaker>

               <p>Hvala lepa. Zadovoljni, kolega Jerovšek! Želi še kdo besedo? Če dovolite, jaz bi
               želel tukaj le izpostaviti, ker je to pobuda in pogajanja se bodo začela oziroma
               nadaljevala. Mene seveda vedno zanimajo pri takšnih zadevah tudi gospodarski učinki
               in sem prav vesel, ker sem zaznal v tem besedilu, da bo sporazum slovenskim,
               gospodarskim, torej podjetjem in organizacijam tudi omogočil enakovredno nastopanje
               na tečajih in sklepanje poslov, ki se vežejo na varovanje tajnih podatkov. Bo to
               zagotovljeno? Gospod Tarman.</p>
            </sp>
            <sp xml:id="SDT6-OZZP-nujna-5-2012-03-07.sp12">

               <speaker>MILAN TARMAN:</speaker>

               <p>Hvala. Saj princip vsake take pobude, s katero pridemo pred vas po potrditev je, da
               se najprej pogledajo iniciative iz obeh strani, s strani obeh zainteresiranih držav
               in v primeru, če ta interes obstaja, tudi v gospodarskem smislu se gre potem v
               nadaljnje postopke in pridemo pred vas s pobudo. Sedaj tako kot sem omenil, najbolj
               aktualno v sodelovanju z Rusijo je projekt južni tok, potem, kot veste, vojaška ladja
               se že pri nas nahaja kot zapiranje klirinškega dolga. V primeru Bolgarije se pa
               nakazuje najbolj izdatno sodelovanje na področju podjetij, ki se ukvarjajo z
               informacijsko tehnologijo v kolikor bi take pogodbe vključevale tajne podatke.</p>
            </sp>
            <sp xml:id="SDT6-OZZP-nujna-5-2012-03-07.sp13">

               <speaker>PREDSEDNIK JOŽEF HROVAT:</speaker>

               <p>Hvala lepa. Gospod Battelli. Izvolite.</p>
            </sp>
            <sp xml:id="SDT6-OZZP-nujna-5-2012-03-07.sp14">

               <speaker>ROBERTO BATTELLI (PS NS):</speaker>

               <p>Hvala lepa, predsednik. Po analogiji, ampak zdi se mi, da bi bilo dobro, če bi mi
               dobili eno celovito informacijo o tem, kar se dogaja med nami in Belorusijo oziroma
               kako stojimo v tem trenutku znotraj Evropske unije in demokratičnem kontekstu
               držav.</p>
            </sp>
            <sp xml:id="SDT6-OZZP-nujna-5-2012-03-07.sp15">

               <speaker>PREDSEDNIK JOŽEF HROVAT:</speaker>

               <p>Hvala lepa. Želi kdo odgovoriti od predstavnikov Vlade? Gospod Tarman.</p>
            </sp>
            <sp xml:id="SDT6-OZZP-nujna-5-2012-03-07.sp16">

               <speaker>MILAN TARMAN:</speaker>

               <p>Ja, če sem vas prav razumel, se pravi, nekako, tudi nek seznam predvidenih projektov
               bodočega sodelovanja. Ste to imeli v mislih?</p>
            </sp>
            <sp xml:id="SDT6-OZZP-nujna-5-2012-03-07.sp17">

               <speaker>ROBERTO BATTELLI (PS NS):</speaker>

               <p>Seveda, v povezavi s sankcijami do Belorusije.</p>
            </sp>
            <sp xml:id="SDT6-OZZP-nujna-5-2012-03-07.sp18">

               <speaker>PREDSEDNIK JOŽEF HROVAT:</speaker>

               <p>Res je, kolega Battelli, to sedaj malo izstopamo iz vsebine današnje seje. Bo pa
               gotovo priložnost, da to vprašanje odprete oziroma odpremo na kateri od naslednjih
               sej. Hvala lepa.</p>
               <p>Ja, še gospod Tarman, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp19">

               <speaker>MILAN TARMAN:</speaker>

               <p>Hvala za opozorilo. V primeru Belorusije bomo previdni. Tudi zaradi teh zadnjih
               dogodkov. Sedajle z Rusi in Bolgari pa mislim, da ne bo takšnega problema. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp20">

               <speaker>PREDSEDNIK JOŽEF HROVAT:</speaker>

               <p>Hvala lepa. Želi še kdo besedo? Ne želi. Potem zaključujem razpravo.</p>
               <p>Kolegice in kolegi, predlagam, da glasujemo o naslednjem predlogu sklepa. Odbor za
               zunanjo politiko potrjuje podano pobudo. Glasovali bomo elektronsko. Upam, da imate
               vsi glasovalne naprave. Glasujemo.</p>
               <p>Kdo je za? <stage>(13 članov.)</stage> Kdo je proti? <stage>(Nihče.)</stage></p>
               <p>Ugotavljam, da je pobuda sprejeta.</p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO RUSKE FEDERACIJE</title>
                   <title>O MEDSEBOJNEM VAROVANJU
                  TAJNIH PODATKOV, EPA 163/VI.</title> Gospod Tarman, želite še dodatno pojasnilo? Ste
               povedali. Želi kdo razpravljati o tej točki? Ne želi. Razpravo zaključujem.</p>
               <p>In prelagam, da glasujemo o naslednjem predlogu sklepa. Odbor za zunanjo politiko
               potrjuje podano pobudo. Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O DOLOČITVI SKUPNIH PRAVIL IN
                  POSTOPKOV ZA IZVAJANJE INSTRUMENTOV UNIJE ZA ZUNANJE UKREPANJE, EPA 158/VI.</title>
               Želi predstavnik predlagatelja podati uvodno informacijo? Državni sekretar mag.
               Senčar, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp21">

               <speaker>MAG. IGOR SENČAR:</speaker>

               <p>Hvala lepa gospod predsednik. Spoštovane gospe poslanke, gospodje poslanci! Ta točka
               je v sklopu točk sorodnih, s katerimi sem že nastopil kakšne dva tedna nazaj, pred
               vašim odborom. Ampak kljub temu bi začel z nekim splošnim uvodom, da postavimo
               kontekst tej, pa na nek način tudi naslednji točki.</p>
               <p>Celotna zadeva vprašanja instrumentov, pravil in postopkov spada v sklop priprav na
               sprejemanje 7-letnega proračuna EU za obdobje 2014-2020. Razprava o tem se je začela
               s tem, ko je komisija lani poleti objavila svoj predlog. Vsa razprava se dogaja v
               kontekstu, ekonomskem, ki ga mislim, da vsi dobro poznamo in narekuje v bistvu na nek
               način tudi skrbno proračunsko načrtovanje tudi v uniji. Obseg tega proračuna naj bi
               bil približno 1% bruto nacionalnega dohodka unije. In temeljna razprava se bo
               odvijala predvsem o tem, torej o politikah porabe, o obsegu porabe in tudi o
               prilivih. Vzporedno s tem pa poteka potem razprava o instrumentih, v bistvu za
               izvajanje teh politih katerih obseg, finančne, bo določen v proračunu. In tako smo v
               Državni zbor že posredovali do danes že 52 aktov in Državni zbor po naših podatkih
               naj bi že sprejel stališča do 36. izmed njih. V vseh teh aktih, to je nekako tudi del
               uvoda za točko, naslednjo, kadar govorimo o nekem obsegu posameznih instrumentov,
               finančnem obsegu seveda, je potrebno razumeti, da dokler ni vse dogovorjeno, ni
               dogovorjenega še nič. Pomembno pa je, da se vsa pravila in ostale nujno potrebne
               sestavine instrumentov posameznih politik začenjajo dogovarjati in sprejemati oziroma
               načrtovati tudi v smislu zakonodajnih instrumentov v uniji vzporedno s pogajanji o
               obsegu proračuna, zaradi tega, ker želimo doseči, da bi bila ta časovna razlika med
               trenutkom, ko bo proračun sprejet in pa trenutkom, ko bodo na voljo že dejanski zakonodajni inštrumenti
               za izvajanje proračuna čim manjša, torej da se omogoči potem tudi normalno
               načrtovanje in zaradi tega v bistvu teče vzporedna razprava tako o posameznih
               inštrumentih kot o posameznih politikah. Zdaj konkretna točka vsebinska na vašem
               dnevnem redu, in zdaj prehajam k temu, je uredba o določitvi skupnih pravil in
               postopkov za izvajanje inštrumentov Unije za zunanje ukrepanje. Seveda gre najprej za
               neke splošne cilje, ki so, da je potrebno zagotoviti usklajena izvedena pravila za
               vse inštrumente, pri tem zaščititi finančne interese Unije in spodbuditi tudi
               preprostejše in nekoliko bolj prožno izvajanje finančnih inštrumentov na področju
               zunanjega delovanja. Gre za en cel kup inštrumentov in želimo v bistvu s to uredbo
               nekako doseči neko skupno platformo temeljnih pravil. Naj preidem na konkretna
               stališča Republike Slovenije pri obravnavni te konkretne uredbe. Zavzemamo se in
               podpiramo enotno ureditev skupnih pravil, soglašamo z vsemi vrstami financiranja, ki
               jih predvideva ta uredba in podpiramo ukrepe za zaščito finančnih interesov, razumemo
               tudi da je potrebna neka stopnja fleksibilnosti pri razporejanju sredstev, ampak pri
               tem se nam pa zdi, da je predlagana stopnja fleksibilnosti nekoliko prevelika.
               Namreč, ideja je v predlogu, da bi bila možnost prerazporejanja do 20% sredstev med
               posameznimi inštrumenti ne da bi za to odločali te posebni odbori v katerih so tudi
               predstavniki držav članic. Nam se zdi ta stopnja fleksibilnosti malo prevelika in
               mislimo, da bi bila bolj smiselna tam do 10% na takšen način kot je predlagano.
               Nasprotujemo še nečemu, in sicer je ideja, da bi sredstva kot so prihodki in
               povračila iz sklopa posameznega inštrumenta, ki jih posamezni inštrument ustvari, da
               bi se ne razporedila nazaj v ta inštrument kot neki notranji namenski prejemek, ampak
               da se to potem usmeri v prihodke in povračila v sklopu integralnega proračuna
               Evropske unije. In še eno stališče je, ki ga želim tudi izpostaviti. Tekom razprave
               se bomo vedno zavzemali za to, da bodo imeli odbori v katerih sedijo predstavniki
               držav članic dovolj velike pristojnosti pri usmerjanju in pomoči, torej da ne bi bilo
               nekega prevelikega avtomatizma samih inštitucij bruseljskih, ampak da je kljub temu
               dovolj vloge držav članic pri vsem tem. To bi na kratko bila moja uvodna
               predstavitev.</p>
            </sp>
            <sp xml:id="SDT6-OZZP-nujna-5-2012-03-07.sp22">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod državni sekretar. Odpiram razpravo. Najprej pa vas želim
               obvestiti, da je Odbor za zunanjo politiko k tej točki dobil tudi mnenje Državnega
               sveta. In dajem besedo gospodu Vincencu Otoničarju.</p>
            </sp>
            <sp xml:id="SDT6-OZZP-nujna-5-2012-03-07.sp23">

               <speaker>VINCENC OTONIČAR:</speaker>

               <p>Hvala za besedo. Lep pozdrav
               vsem navzočim! Komisija za mednarodne odnose in evropske zadeve je na svoji izredni
               seji obravnavala predlog stališč Republike Slovenije do predloga uredbe Evropskega
               parlamenta in Sveta o določitvi skupnih pravil in postopkov za izvajanje instrumentov
               Unije za zunanje ukrepanje. Komisija je sprejela pozitivno mnenje, da podpira predlog
               stališča Republike Slovenije do predloga uredbe Evropskega parlamenta in Sveta o
               določitvi skupnih pravil in postopkov za izvajanje instrumentov Unije za zunanje
               ukrepanje. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp24">

               <speaker>PREDSEDNIK JOŽEF HORVAT:</speaker>

               <p>Hvala lepa. Dajem besedo poslankam in poslancem. Vidim, da ni interesa. Razpravo
               zaključujem in prehajamo na glasovanje. Predlagam, da glasujemo o predlogu stališča
               Republike Slovenije do predloga uredbe Evropskega parlamenta in Sveta o določitvi
               skupnih pravil in postopkov za izvajanje instrumentov Unije za zunanje ukrepanje.
               Pričenjam glasovanje.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Stališče Republike Slovenije je sprejeto.</p>
               <p>Prehajamo na <title>3A TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGE UREDBE EVROPSKEGA PARLAMENTA IN SVETA O VZPOSTAVITI EVROPSKEGA SOSEDSKEGA
                  INSTRUMENTA EPA 180/VI.</title> Dajem besedo gospodu državnemu sekretarju, če želite
               dopolniti.</p>
            </sp>
            <sp xml:id="SDT6-OZZP-nujna-5-2012-03-07.sp25">

               <speaker>DR. IGOR SENČAR:</speaker>

               <p>Hvala lepa. Bi prešel kar konkretno na to uredbo, ki je bila predlagana lani decembra
               in nadomešča dosedanjo uredbo inštrumenta sosedstva in partnerstva, ki poteče konec
               leta 2013, namenjena pa je sosedski politiki, ki, kot vemo, v bistvu se usmerja na
               južno in na vzhodno soseščino EU in je namenjena potem v tem smislu 16-im partnerskim
               državam, torej Alžirija, Armenija, Azerbajdžan, Belorusija, Egipt, Gruzija, Izrael,
               Jordanija, Libanon, Libija, Moldavija, Maroko, zasedeno palestinsko ozemlje Sirija,
               Tunizija in Ukrajina ter Rusija. Temeljno načelo, ki mu želimo slediti pri tej pomoči
               preko tega inštrumenta je načelo več za več oziroma "more for more". Torej, tista
               država, ki bo zmogla več in bo pokazala več rezultatov, je upravičena potem, da tudi
               dobi več spodbud s strani Evropske unije. Na ta način v bistvu želi Evropska unija
               spodbuditi vse tesnejše partnerstvo s temi državami oziroma konkretnimi, ki bodo
               lahko več pokazale. Tu so nekatera področja še posebej pomembna, seveda demokracija,
               človekove pravice, pravna država, dobro opravljanje, trajnostni, gospodarski in
               socialni razvoj in tudi postopno gospodarsko vključevanje v enoten trg Evropske
               unije. Na ta način v bistvu nekako širimo nekatera področja Evropske unije navzven v
               svojo soseščino. Predlagan obseg inštrumenta je nekaj čez 18 milijard evrov in če to
               primerjamo z dosedanjim inštrumentom za te države gre za občuten porast, namreč
               dosedanji inštrument je bil nekaj čez 12 milijard, kar nekako odraža tudi prioriteto
               Evropske unije pri svojih zunanjepolitičnih aktivnostih. Želimo se enostavno bolj
               intenzivno usmeriti v svojo bližnjo soseščino, kjer  v bistvu smo tudi najbolj zainteresirani za to, da se
               jo čim bolj pritegne v vseh vidikih k Evropski uniji. Nekje do 5% teh predvidenih
               sredstev bi naj bilo namenjenih potem tudi programom čezmejnega sodelovanja. Torej,
               tudi za ta instrument naj bi veljala ta načela prožnejše uporabe. Kar je pa zelo
               pomembno tudi v kontekstu morebitnih kriznih razmer, tudi v tem smislu je potrebna
               večja prožnost v samem instrumentu in pravilih za konkretno usmerjanje sredstev iz
               tega naslova.</p>
               <p>Toliko z moje strani v tem uvodu. Hvala lepa.</p>
            </sp>
            <sp xml:id="SDT6-OZZP-nujna-5-2012-03-07.sp26">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod državni sekretar.</p>
               <p>Odpiram razpravo. Kolega Jerovšek.</p>
            </sp>
            <sp xml:id="SDT6-OZZP-nujna-5-2012-03-07.sp27">

               <speaker>JOŽEF JEROVŠEK (PS SDS):</speaker>

               <p>Hvala. Lep pozdrav!</p>
               <p>Kar smo sedaj slišali, je zelo zanimivo. Vidim, da Evropska unija povečuje ta obseg
               instrumenta za sosedsko politiko v obdobju, ko je Evropska unija soočena s težavami,
               predvsem na ekonomskem in finančnem področju. Zdaj me bolj zanima ozadje tega, kajti
               domnevam, da celotno področje sosedske politike sedaj spada pod gospo Ashton, po
               Lizbonski pogodbi, po spremembi. Nekoč pa je bila za to področje sosedske politike
               zadnja, mislim, da gospa Benita Ferrero Waldner, za klasično zunanjo politiko pa je
               bil zadolžen gospod visoki predstavnik Solana. In iz tistega obdobja se spominjam
               velikih tenzij med omenjeno gospo in gospodom Solano. Zdaj me zanima, ali je večji
               poudarek tej sosedski politiki tudi posledica tega, da teh tenzij več ni, ker se je
               Evropska unija reformirala. Seveda se zavedam velikega pomena za Evropo, Evropsko
               unijo, učinkovite sosedske politike, tudi z ekonomskimi instrumenti in spodbudami za
               uveljavljanje demokracije, razvoj demokracije in tako naprej. Ko govorim o teh
               tenzijah, ki so nekoč bile, se najbolj živo spominjam, ko smo pripravljali KOFAK,
               srečanje predsednikov zunanjepolitičnih odborov, in smo nekako po diplomatskih
               kanalih izvedeli, da če si želimo zagotoviti udeležbo gospoda Solane, potem naj raje
               ne vabimo gospe Ferrero Waldner... <stage>/smeh/</stage>, bo bolj zanesljivo, da se bo udeležil.
               Tako je bilo, in če si sedaj pravilno razlagam, da je tudi to posledica sedaj večjega
               poudarka na sosedski politiki, vemo, da so to dežele, teh 16 držav, ki so za Evropsko
               unijo zelo pomembne, in tako tudi pokažemo navezavo na Evropsko unijo. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp28">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod državni sekretar, želite komentirati?</p>
            </sp>
            <sp xml:id="SDT6-OZZP-nujna-5-2012-03-07.sp29">

               <speaker>DR. IGOR SENČAR:</speaker>

               <p>Ja, tenzije, medinstitucionalni boj in tako naprej - to je del življenja institucij.
               Zdaj, na kakšen način se kažejo, je pa stvar kulture institucij. Spomnim se, da je
               nekoč, mislim, da Churchill rekel, ko je opisoval dogajanja v Kremlju, da ga vse
               skupaj spominja kot na boj buldogov pod preprogo, da človek vidi samo neko gibanje in
               renčanje, potem pa na koncu nekaj nastane. Seveda, v Evropski uniji je to malo
                  drugače, preproga naj bi
               bila tančica namesto preproga, malo več je transparentnosti... <stage>/Smeh./</stage> Ne glede na
               to, kakšen je dizajn institucij, v bistvu ti boji vedno bodo. Je pa res, da ima -
               torej, vloga Ashotonove je na nek način biti na zunanjih zadevah prva med enakimi. In
               ona bi naj usklajevala vse zunanje politike v širšem smislu. Tu gre tudi za vprašanje
               zunanjetrgovinskih odnosov, razvojne pomoči, širitve itd. Veliko vlogo na tem
               konkretnem področju ima komisar Fülle. Zadeva je še malo bolj zapletena, če gremo
               navzdol, na to, kako se posamezni instrumenti načrtujejo, kaj je vloga služb pod
               Ashtonovo, kaj je vloga tistih, ki se ukvarjajo z razvojno politiko, načrtovanjem
               instrumentov, kam kaj spada. Torej, lahko bi prišli do celega tega dosti kompleksnega
               arhipelaga vseh možnih skupin. Ampak ambicija je, zlasti če upoštevamo kontekst
               lanskega leta, arabska pomlad, pa tudi precejšnjo ambicijo nekaterih novih držav
               članic, zlasti Poljske, in na drugi strani neko zrcalno ambicijo mnogih držav
               vzhodnega sosedstva Evropske unije, je jasno, da je bilo treba se zaradi vsega tega
               zelo intenzivno usmeriti na soseščino. Pri čemer so pa seveda znotraj Unije mnenja
               ali poudarki različni. Južne članice zelo pazijo, da naj bi sredozemski del soseščine
               ne bil nekako zapostavljen spričo nekoliko večje dinamike približevanja Uniji
               nekaterih vzhodnih sosed in tako naprej. In vse to skušajo potem komisarji in tudi
               Ashtonova nekako balansirati. Ampak na splošno se nam zdi, da je to tudi za Slovenijo
               eden najbolj interesantnih zunanjepolitičnih instrumentov Unije, ker v bistvu najbolj
               neposredno zadeva našo soseščino, kjer pa imamo mi zelo specifičen interes, ki izhaja
               tudi iz našega geografskega položaja. Nam se je zelo težko tukaj opredeliti v prid
               enega krila soseščine nasproti drugemu in v bistvu smo mi čisto tam nekje na sredi in
               tudi zagovarjamo zelo uravnotežen pristop do obeh delov, tudi glede na sredozemsko
               komponento slovenske identitete.</p>
               <p>Toliko v nekoliko splošnem odgovoru. Upam, da sem zajel to, kar ste želeli nekako
               dobiti od mene.</p>
            </sp>
            <sp xml:id="SDT6-OZZP-nujna-5-2012-03-07.sp30">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod državni sekretar.</p>
               <p>Prijavil se je še kolega Samo Bevk. Izvolite.</p>
            </sp>
            <sp xml:id="SDT6-OZZP-nujna-5-2012-03-07.sp31">

               <speaker>SAMO BEVK (PS SD):</speaker>

               <p>Hvala lepa za besedo, gospod predsednik. Lep pozdrav!</p>
               <p>Imam samo eno vprašanje. Zanima me, če se seveda ve ali pa vnaprej predvideva, koliko
               denarja se iz tega instrumenta naj bi v tem obdobju namenilo za vzhodno partnerstvo
               in koliko za Rusijo. Iz predvidene porabe se pa seveda tudi vidi, kje so prioritete.
               Hvala lepa.</p>
            </sp>
            <sp xml:id="SDT6-OZZP-nujna-5-2012-03-07.sp32">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Gospod državni sekretar, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp33">

               <speaker>DR. IGOR SENČAR:</speaker>

               <p>Zdajle vam ne bi upal postreči z nekim konkretnim razrezom, ker ga ne vem na pamet.
               Mislim pa, da je sedaj bilo tako, da je približno tretjina vzhod, dve tretjini jug. S
               tem da, recimo, države članice Evropske unije, ki imajo večji interes za  napredovanje intenzivne politike
               do sredozemskega dela soseščine, želijo zadržati v bistvu obstoječe razmerje, med tem
               ko nove članice, ki imajo večji interes do vzhodnega dela, si pa želijo toliko bolj
               slediti načelu "more for more - več za več", ker je občutek na nekatere vzhodne
               sosede, imajo kapaciteto in tudi voljo napredovati in posrkati tudi več oziroma
               absorbirati več sredstev. Tako da, to je približno razmerje. Kako bo pa na koncu
               pogajanja in razreza znotraj predloga tega instrumenta, bomo pa videli, ampak to je
               nekje zatečeno stanje, trenutno.</p>
            </sp>
            <sp xml:id="SDT6-OZZP-nujna-5-2012-03-07.sp34">

               <speaker>PREDSEDNIK JOŽEF HROVAT:</speaker>

               <p>Hvala lepa. Podpredsednik Jerovšek.</p>
            </sp>
            <sp xml:id="SDT6-OZZP-nujna-5-2012-03-07.sp35">

               <speaker>JOŽEF JEROVŠEK (PS SDS):</speaker>

               <p>Imam še eno vprašanje. Omenili ste, da nekje 5% sredstev namenjenih programu
               čezmejnega sodelovanja, pa me zanima ali je to možno po tem črto čez mejno
               sodelovanje samo za tiste države, ki so v fizičnem kontaktu ali so opravičene vse
               države Evropske unije? Kajti seveda iz tega denarja potem lahko neke institucije
               skupne projekte prijavljajo drugim državam in je to tudi nek vir financ, ki v dotično
               državo pridejo? Hvala.</p>
            </sp>
            <sp xml:id="SDT6-OZZP-nujna-5-2012-03-07.sp36">

               <speaker>PREDSEDNIK JOŽEF HROVAT:</speaker>

               <p>Hvala lepa. Gospod državni sekretar, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp37">

               <speaker>MAG. IGOR SENČAR:</speaker>

               <p>Ključno pri ukvarjanju s sosedskim prostorom in ključna ambicija Evropske unije pri
               tem je, ko govorimo tudi o vključevanju v notranji trg, je v bistvu spodbuditi tudi
               regionalno. Sedaj integracija ne bi bila primerna beseda, ampak vsaj bistveno bolj
               okrepljeno regionalno sodelovanje med sosedami samimi. S tem se krepi nekako tudi
               njihova kapaciteta, torej kapaciteta njihovih gospodarstev. Ne gre pa samo v bistvu
               za ekonomsko plat pri vsem tem, ampak tudi za širše vidike, od "people to people"
               oziroma sodelovanje med ljudmi, do v bistvu ustvarjanja podobnih, recimo temu razmer,
               kot veljajo za članice unije. Torej, da tudi države sosedstva so stimulizirane
               vzpostavljati v bistvu nek svoj prostor vse tesnejšega sodelovanja na različnih
               področjih in v bistvu s tem instrumentom želimo spodbuditi tudi to. To je bil mogoče,
               kar se tiče tega južnega sosedstva, eden največjih mankov tega barcelonskega procesa.
               Seveda je ta manko rezultat dejanskih razlik zelo različnim ambicij posameznih držav
               sosedstva in to ni tako enostavno odpraviti in nekako doseči večjo ambicijo, ampak
               ambicija gre v tej smeri.</p>
            </sp>
            <sp xml:id="SDT6-OZZP-nujna-5-2012-03-07.sp38">

               <speaker>PREDSEDNIK JOŽEF HROVAT:</speaker>

               <p>Hvala lepa. Besedo dajem podpredsednici, gospe Janji Klasinc. Izvolite.</p>
            </sp>
            <sp xml:id="SDT6-OZZP-nujna-5-2012-03-07.sp39">

               <speaker>JANJA KLASINC (PS PS):</speaker>

               <p>Hvala, gospod predsednik. Jaz bi pa državnega sekretarja samo še rada vprašala; ko je
               prej razlagal o naši uravnoteženosti, našem interesu, da uravnoteženo gledamo na obe
               strani, to se pravi vzhodno partnerstvo in seveda tudi sredozemske države, sosedske,
               bi se navezala na vprašanje, ki ga je imel kolega Bevk prej. Denar dejansko pokaže
               vedno, kje je večji fokus in v tem primeru ali se bomo mi potem zavzemali, da bi se
               tista tretjina za vzhodno partnerstvo povečala pri finančnih sredstvih, ko bomo
               govorili o konkretnih, ko bo potekala razprava o konkretnih sredstvih.</p>
            </sp>
            <sp xml:id="SDT6-OZZP-nujna-5-2012-03-07.sp40">

               <speaker>PREDSEDNIK JOŽEF HROVAT:</speaker>

               <p>Hvala lepa. Gospod državni sekretar, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp41">

               <speaker>MAG. IGOR SENČAR:</speaker>

               <p>Mi se bomo predvsem zavzemali za  okrepitev načela "more for more". Torej, da imamo neko fleksibilnost,
               ki omogoča motiviranje tistih, ki si bolj prizadevajo in bolje izpolnjujejo
               kriterije. Imamo podobno izkušnjo v bistvu z državami zahodnega Balkana, kjer je
               očitno, da če želimo te države, zvabiti njihove politične elite, v bistvu držati
               nenehno v visoki ambiciji in doseganju predvidenih oziroma doseganju predvidenih
               nujnih kriterijev za napredovanje, je to zelo težko doseči, če ni neke konkretne
               motivacije, nekih konkretnih korenčkov za ponuditi, ni dovolj samo neka obljuba, na
               koncu seveda tukaj ne gre niti za obljubo, za neko jasno obljubo članstva in se nam
               zdi, da je toliko bolj pomembno potem ohranjati možnost dejanskega nagrajevanja,
               napredka vsakega člana teh programov.</p>
            </sp>
            <sp xml:id="SDT6-OZZP-nujna-5-2012-03-07.sp42">

               <speaker>PREDSEDNIK JOŽEF HROVAT:</speaker>

               <p>Hvala lepa. Želi še kdo razpravljati?</p>
               <p>Nimam kakšnih posebnih vprašanj, ampak gre seveda po moji oceni za izjemno pomemben
               evropski sosedski instrument, ki je z vidika višine državnega proračuna Republike
               Slovenije težek praktično več kot dva naša državna proračuna, dobrih 18 milijard
               evrov za obdobje 2014-2020, če seveda to številko povemo v tekočih cenah za to
               obdobje. Seveda pa je gotovo treba tudi poudariti, ker se bo verjetno pojavljajo
               vprašanje, kakšna je obveznost proračuna Republike Slovenije do tega instrumenta. Mi
               posebnih obveznosti v zvezi s tem instrumentom nimamo, razen splošnega prispevka
               proračuna Republike Slovenije v proračun EU. Prav razmišljam. V redu. Hvala lepa.</p>
               <p>S tem zaključujem razpravo in prehajamo na glasovanje. Predlagam, da glasujemo o
               predlogu stališča Republike Slovenije do predloga uredbe Evropskega parlamenta in
               sveta o vzpostavitvi evropskega sosedskega instrumenta. Glasujemo.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče Republike Slovenije sprejeto.</p>
               <p>Zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG ZA KANDIDATURO REPUBLIKE SLOVENIJE
                  ZA ČLANSTVO V SVETU OZN ZA ČLOVEKOVE PRAVICE ZA OBDOBJE 2016 DO 2018.</title> Želi
               predstavnik predlagatelja podati uvodno informacijo? Gospod državni sekretar,
               izvolite.</p>
            </sp>
            <sp xml:id="SDT6-OZZP-nujna-5-2012-03-07.sp43">

               <speaker>MAG. IGOR SENČAR:</speaker>

               <p>Hvala lepa. Gre za kandidaturo Slovenije za obdobje od 2016 do 2018, zlasti glede na
               dobre izkušnje iz predhodnega članstva v obdobju 2007 do 2010, je bila sprejeta ta
               odločitev. Vlada je to na 3. redni seji, 23. 2. letos sprejela sklep o tem
               kandidaturi in vam ga poslala v seznanitev. Svet Združenih narodov za človekove
               pravice je subsidiarno telo generalne skupščine za uveljavljanje človekovih pravic s
               sedežem v Ženevi in je najpomembnejše univerzalno telo za človekove pravice, ki je
               bilo ustanovljena 2006 kot naslednik prejšnje Komisije za človekove pravice. Članstvo
               šteje 47 članic, ki so izvoljene za čas treh let, z možnostjo  največ dveh zaporednih mandatov. V vzhodno
               evropski skupini, kamor v sistemu Združenih narodov <stage>/ nerazumljivo/</stage> Slovenija sta
               prosti dve mesti. Ko smo mi izkazali interes za našo kandidaturo je uradno svojo
               kandidaturo za isto obdobje napovedala še Gruzija. Članice tega sveta imajo pri tem
               seveda večjo težo kot opazovalke, imajo pravico do glasovanja o resolucijah, več časa
               tudi s predstavitvijo svojih nacionalnih izjav in stališč, sodelovanja v postopkih za
               pritožbe, torej so del teh postopkov sklicevanja posebnih zasedanj, vse to je v
               bistvu tisto in sodelovanje v trojkah za univerzalni periodični pregled. Vse to je
               tisto kar, potem doprinese oziroma tudi pomeni večjo intenzivnost dela z članico v
               primerjavi z opazovalko. Seveda s tem nosi članica tudi večjo politično težo v samem
               odboru. Lahko bolj učinkovito vpliva na prioritete odbora in tudi na izvajanje svojih
               nacionalnih prioritet v tem sklopu.</p>
               <p>Kaj bodo naše temeljne usmeritve pri tem? So naše tradicionalne prioritete na
               področju človekovih pravic in sicer pravice otrok, izobraževanje za človekove
               pravice, enakost spolov in pravice žensk, pravice narodnih manjšin in Romov,
               človekove pravice v sklopu tudi okoljske problematike, pravic do vode, sanitarij in
               seveda tudi najbolj kritičnim stanjem človekovih pravic v posameznih državah. Toliko
               bi bilo z moje strani, kar se uvoda tiče. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp44">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod državni sekretar, za ta uvod. Dajem besedo poslankam in poslancem.
               Imam že štiri prijavljene. Gospod Jakič, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp45">

               <speaker>ROMAN JAKIČ (PS PS):</speaker>

               <p>Hvala za besedo, gospod predsednik. Spoštovani državni sekretar. Kolegice in
               kolegi.</p>
               <p>Članstvo seveda oziroma kandidatura Republike Slovenije za članstvo v Svetu OZN za
               človekove pravice seveda podpiram. Imam pa slab občutek, da ne bomo tako dobro
               sprejeti kot 17. 5. 2007, ko je 168 delegatk in delegatov oziroma držav članic OZN
               glasovalo od 190-ih glasovalo za naše članstvo. Zakaj? Iz preprostega razloga.
               Državni sekretar je prej povedal, da se diplomacija dela tako, ali pa tako sem ga
               razumel, da je del diplomacije boj buldogov pod preprogo. V primeru Slovenije je pred
               kratkim bilo, vsaj kar se mene tiče renčanje slovenskega <stage>/ nerazumljivo/</stage> ovčarja na
               EU preprogi. Seveda govorim po moji oceni nespametni potezi RS, glede vprašanja
               Belorusijo, o katerem mislim, da je na začetku govoril kolega Battelli. Vsaj jaz sem
               zasledil, vsaj več kot 500, mislim pa da je točna ocena 524 negativnih svetovnih
               člankov glede tega nespametnega početja RS, da je zagovarjala in blokirala razširitev
               sankcij do Belorusije na sestanku zunanjih ministrov v Bruslju, mislim da je bilo
               konec februarja, začetek meseca marca.</p>
               <p>Če pogledate, ne bom seveda govoril o tem, ampak glede na to, da kandidiramo za
               članstvo v Svetu OZN je gospa Navy Piller, ki je načelnica urada visokega komisarja
               za človekove pravice že septembra 2011 govorila o poslabšanju, že slabe slike.
               Belorusija je po  decembru
               2010, ko je bil Luka Šenko še enkrat izbran za predsednika in da se je situacija
               človekovih pravic znižala, predvsem svoboda združevanja, svoboda govora, pravica do
               pravičnega sojenja in je takrat tudi že ta organizacija pozivala k izpustitvi
               opozicijskih političnih zapornikov, aktivistov in novinarjev. Moram reči, da sem
               zasledil, glede na to, da se tudi sam gibljem v teh diplomatskih krogih zasledil tudi
               take, da se govori, v diplomatskih krogih, da <stage>/ nerazumljivo/</stage> začetek kampanje za to,
               da najbolje, da naredi Slovenija kar v Minsku. Jaz moram reči, da je to blamaža in
               črna pika na slovenski diplomaciji, ki jo boste težko spravili in meče tudi slabo luč
               na to kandidaturo, ki jo imamo. Jaz seveda upam, da bo 2016, 2018 že nova vlada in da
               bo seveda ta znala seveda zagovarjati človekove pravice iz razloga, ker ta OZN tej
               državi v 97-em priporočilu Sveta OZN za človekove pravice v več delih priporoča
               različne stvari, ki jih jaz mislim, da jih ta vlada, glede na to, kako so začeli ne
               bo mogla ali pa ne bo zagovarjala, predvsem ko govorimo o istospolnih skupnostih,
               kjer bi morali zagotavljati enako obravnav o kot skupnost med moškimi in žensko.
               Govorimo o programu ukrepov za Rome. Vem, da je ena od strank vedno nasprotuje
               predvsem predstavniku Romov v Grosuplju, govorim seveda o SDS-u, vladajoči stranki,
               da ne govorim o ukrepih za sojenje v razumnem roku in za gradnjo verskih ustanov za
               Muslimane, ki jo več ali manj čakamo in pričakujemo.</p>
               <p>Bom članstvo definitivno podprl, imam pa zelo slab priokus, zaradi tega izleta, ki
               ste ga naredili v Bruslju glede Belorusije. Ta izlet nas je stal zelo veliko, ne
               glede, tukaj ni nič kriv privatni interes. Privatni interes ima legitimno pravico,
               seveda da dela posle. Poleg tega, da je tako Odbor za zunanjo politiko kot odbor za
               zadeve EU obravnaval izhodišča, ki naj bi jih minister zagovarjal v Bruslju, vi ste
               jih zagovarjali, državni sekretar in z besedo niste, čakali smo dokumente, v
               dokumentih ni bilo nič, da se boste okoli Belorusije pogovarjali in da boste
               zahtevali izločitev imena iz tega. To pomeni, da zunanje ministrstvo ni izpolnjevalo
               zakonske obveznosti, ki jo ima do odbora za zunanjo politiko, seveda zakon, ki govori
               o sodelovanju Vlade RS z DZ na zadevah EU. Šli ste v Belorusijo brez mandata tega
               parlamenta kljub temu, da smo, v Bruselj, pardon, Belorusijo, se opravičujem, brez
               mandata tega parlamenta, da bi lahko naredili kar je, čeprav je parlament sprejel
               stališče, da vam da zelo luč, da se pogovarjate, ampak ne o teh stvareh. V vseh
               tistih, ki ste jih imeli naštetih v dokumentu zaupno in tistem, kar ste vi
               povedal.</p>
               <p>Še enkrat. Bom podprl, bom pa ob tem moral opozoriti na to, da smo na drugi strani,
               tukaj se zavzemamo, se kažemo zelo dobri in veliki borec za človekove pravice, seveda
               v konkretnem primeru smo si naredili levjo uslugo in smo renčali na evropski preprogi
               namesto, da bi bili boj buldogov pod preprogo.</p>
            </sp>
            <sp xml:id="SDT6-OZZP-nujna-5-2012-03-07.sp46">

               <speaker>PREDSEDNIK JOŽEF HORVAT:</speaker>

               <p> Hvala lepa, kolega Jakič. Kot vidite smo zelo demokratični na Odboru za zunanjo
               politiko in sam osebno zelo spoštujem svobodo vsakega razpravljavca. Vi ste se
               nekoliko ali pa kar precej oddaljili v nekaterih segmentih od sam vsebine te točke
               dnevnega reda, ampak namenoma vas nisem prekinjal, saj smo vendarle v demokratični
               državi in poslanke in poslanci. Gospod državni sekretar, želite takoj odgovoriti?</p>
            </sp>
            <sp xml:id="SDT6-OZZP-nujna-5-2012-03-07.sp47">

               <speaker>MAG. IGOR SENČAR:</speaker>

               <p> Hvala lepa. Jaz nisem govoril o diplomaciji kot boju buldogov, ali je bil boj
               buldogov? Se absolutno strinjam, privatni sektor ima vso  legitimno pravico v mejah, ki so sprejete. Zakaj točka
               ni bila predstavljena in del gradiva? Zaradi tega, ker ni bila na dnevnem redu. Ni
               bila na dnevnem redu vse do samega zasedanja. Na samem zasedanju se lahko uvrsti na
               dnevni red, če so vse države članice za to, da se dnevni red širi in Slovenija je
               bila za to, da se dnevni red širi. Slovenija je tudi tu, morda je potrebno nekoliko
               korigirati, mogoče nisem pravilno razumel, stališča poslanca Slovenija ni bila proti
               širitvi sankcij in sprejete so bile okrepljene, razširjene sankcije, ki so vključile,
               zdaj ne vem na pamet, mislim, da 21 novih konkretnih oseb, za katere je bilo
               dokazano, da so sodelovali pri kršenju ali pa so bili instrumentalni pri kršenju
               človekovih pravic v zadnjem obdobju, torej poleg sankcij, ki že obstajajo, se povsem
               tem, o čemer je tudi govoril poslanec gospod Jakič, nadaljevala razprava o nujnosti
               okrepitve sankcij, ker je režim začel zatezati vijake. Slovenija vsekakor je bila
               vseskozi na strani tega, da je potrebno sankcije krepiti. Sprejete so bile okrepljene
               sankcije. Ideja je, da se sankcije tako zelo krepijo, da se ne aplicirajo več oziroma
               ne zajamejo več samo tistih, ki so posredno ali neposredno povezani s kršitvami
               človekovih pravic, posredno in neposredno so tisti, ki so bili zdaj na tej razširjeni
               listi, gre za nekatere sodnike in policiste, ampak da se v bistvu začne izvajati tudi
               pritisk na režim sam, recimo temu na ekonomsko substanco režima. Ob tem je prišlo do
               predloga, pa prosim za...Ali je ta seja zaprta?</p>
            </sp>
            <sp xml:id="SDT6-OZZP-nujna-5-2012-03-07.sp48">

               <speaker>PREDSEDNIK JOŽEF HORVAT:</speaker>

               <p>Ne. Če želite, gospod državni sekretar, jo lahko zapremo.</p>
            </sp>
            <sp xml:id="SDT6-OZZP-nujna-5-2012-03-07.sp49">

               <speaker>DR. IGOR SENČAR:</speaker>

               <p>Morda.</p>
            </sp>
            <sp xml:id="SDT6-OZZP-nujna-5-2012-03-07.sp50">

               <speaker>PREDSEDNIK JOŽEF HORVAT:</speaker>

               <p>Poslanke in poslance sprašujem ali se strinjajte, da pri tej točki dnevnega reda sejo
               odbora zapremo? Gospod Jerovšek.</p>
            </sp>
            <sp xml:id="SDT6-OZZP-nujna-5-2012-03-07.sp51">

               <speaker>DR. IGOR SENČAR:</speaker>

               <p>Točka sicer ni povezana, mislim, moj odgovor ni povezan s to točko.</p>
            </sp>
            <sp xml:id="SDT6-OZZP-nujna-5-2012-03-07.sp52">

               <speaker>PREDSEDNIK JOŽEF HORVAT:</speaker>

               <p>...<stage>/Nerazumljivo./</stage>.. odgovor, ki je za zaprto sejo. Kolega Jerovšek.</p>
            </sp>
            <sp xml:id="SDT6-OZZP-nujna-5-2012-03-07.sp53">

               <speaker>JOŽEF JEROVŠEK:</speaker>

               <p>Jaz se strinjam, da se seja zapre v nekem delu, ampak bi pa predlagal, da razprava
               teče do konca, pa da potem zapremo sejo, na koncu te točke. Da ne bi zdaj
               prekinjali...in bo gospod državni sekretar prihranil te informacije do konca, pa bo
               morda razprava nanesla še na kaj podobnega.</p>
            </sp>
            <sp xml:id="SDT6-OZZP-nujna-5-2012-03-07.sp54">

               <speaker>PREDSEDNIK JOŽEF HORVAT:</speaker>

               <p>Gospod Jerovšek, sprejemam ta vaš predlog. Mislim, da se s tem strinjate. Bom dal
               besedo poslankam in poslancem. Razpravo zaključimo, damo možnost, da državni sekretar
               odgovori in ko bo on odgovarjal sejo zapremo. Ali se strinjamo s takšno solucijo?
               Ugotavljam, da ja. Potem dajem besedo gospe podpredsednici Janji Klasinc.
               Izvolite.</p>
            </sp>
            <sp xml:id="SDT6-OZZP-nujna-5-2012-03-07.sp55">

               <speaker>JANJA KLASINC (PS PS):</speaker>

               <p>Hvala, gospod predsednik. Sama naj, preden se vrnemo k človekovim pravicam, samo
               opozorim, da se je v časopisih pisalo že dva dni pred tem zasedanjem v Bruslju, da bo
               Belorusija predmet razprave na Svetu, tako da to bi potem lahko nadaljevali z
               odgovorom v tistem zaprtem delu. Ampak jaz mislim, da smo danes tukaj predvsem pri
               drugi točki. V gradivu in tudi gospod državni sekretar je poudaril, da bo Slovenija v
               primeru članstva  v Svetu,
               posebno pozornost posvečala že tradicionalnim prioritetam Slovenije na področju
               človekovih pravic, in sicer pravicam otrok, izobraževanju za človekove pravice,
               pravicam žensk in enakosti spolov, pravicam narodnih manjšin in Romov, človekovim
               pravicam in okolju, pravici do vode in sanitarij, najbolj kritičnim stanjem
               človekovih pravic v posameznih državah. Sama seveda podpiram takšno usmeritev. Imam
               pa tudi sama, kot kolega Jakič, on zaradi nekaterih drugih vprašanj, jaz pa zaradi
               teh vprašanj, strahove, kako bo ta Vlada zastopala naše interese in skrbela za vse
               omenjene pravice v celotni svetovni skupnosti, ko pa jih pomembno zanemarjamo pri
               nas. Poglejte, omenil je že kolega Jakič, na tiste pripombe, ki nam jih je dal ravno
               ta Svet, 97 priporočil v zvezi s spoštovanjem človekovih pravic pri nas. Poleg vseh
               teh naštetih zadev, pravi, istospolnim - skratka, da prav tako priporoča Sloveniji,
               naj sprejme potrebne ukrepe, ki istospolnim skupnostim zagotavljajo enako obravnavo
               kot skupnosti med moškim in žensko, nadaljuje z izvajanjem programa ukrepov za pomoč
               Romom, spremlja ukrepe za sojenje v razumnem roku, se zavzame za gradnjo verskih
               ustanov za muslimane in uredi položaj izbrisanih. To so vprašanja, ki so našo državo
               popeljala na nezavidljivo plat razvitih demokratičnih družb, če vprašate mene. Ravno
               prejšnja vlada, prejšnji mandat Janeza Janše, se pravi, 2004-2008, se je soočala z
               velikimi težavami na področju izbrisanih. Sedanji notranji minister se iz tega
               vprašanja celo norčuje. Predsednik Državnega zbora, gospod Virant, je menil, da so
               bili nekateri izbrisi povsem upravičeni, mi pa vemo, da je položaj izbrisanih
               največja sramota Slovenije v naši 20-letni zgodovini na področju človekovih pravic in
               je to res črn madež. Zato jaz ne bi rada očitala tej Vladi vsega tega, kar se je
               dogajalo, ampak bi jo pozvala, da naj vsa ta vprašanja, ki so tu našteta, z zelo
               veliko občutljivostjo spremlja in rešuje tudi sedaj v Sloveniji. Če ste to počeli v
               preteklosti na način, ki nam ga očita celotna mednarodna skupnost, moramo biti pa
               zdaj toliko bolj previdni, pa ne zaradi članstva, kandidature za članstvo v Svetu,
               ampak predvsem zaradi naše države same. Poglejte, enakopravnost moških in žensk pa
               pravice otrok ter pravice istospolnih partnerjev so zelo aktualno vprašanje, s
               katerim se te dni soočamo v času kampanje o Družinskem zakoniku. Slovenija je prišla
               do nekih kompromisov pri Družinskem zakoniku, katerih zagovorniki tega zakonika nismo
               ravno zelo veseli, a smo rekli, če stanje duha v Sloveniji še ni prišlo tako zelo
               daleč, da bi spoštovali pravice istospolnih partnerjev kot najbolj razvite evropske
               države, potem seveda najdimo kompromis. In smo ga. Tudi ta kompromis ni dovolj dober
               in se gre zdaj na referendum o tem. Potem, vidite, problem, ki ga je že omenil kolega
               Jakič, Romov. To bomo morali reševati na drugačen način, kot pa s policijskimi
               enotami, ki ločujejo civilno prebivalstvo od romskih skupnosti.</p>
               <p>Pravice in pereče vprašanje okolja, ki ga bo morala Slovenija zastopati. Prejšnja
               vlada kolega Pahorja je ustanovila Urad za podnebne spremembe in zdaj ga ta vlada
               ukinja. Mislim, da so podnebne spremembe zelo pomembna  zadeva, ki jo moramo v mednarodni skupnosti kvečjemu
               krepiti, ne pa ukinjati. Enako je z Uradom za enake možnosti.</p>
               <p>Skratka, lahko bi naštevala še vrsto zadev, ki bi jih rada priporočila tej Vladi.
               Kljub temu, da sem opozicijska poslanka, zato sem tudi bolj kritična, bi bila zelo
               vesela, če mi ne bi bilo treba v naslednjih letih Vlade pri tem kritizirati. Zunanje
               ministrstvo, vem, da ni tisto, ki odloča o vseh zadevah, a vendar Vlado pozivam, da z
               vso resnostjo rešujemo človekove pravice v Sloveniji, ker potem bomo imeli zelo
               enostavno legitimnost, da jih rešujemo tudi na svetovni ravni. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp56">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Besedo dajem kolegu Battelliju.</p>
            </sp>
            <sp xml:id="SDT6-OZZP-nujna-5-2012-03-07.sp57">

               <speaker>ROBERTO BATTELLI (PS NS):</speaker>

               <p>Hvala.</p>
               <p>Seveda so me praktično vsi prehiteli. Predvsem se pa želim zahvaliti državnemu
               sekretarju, ker je pristal na to, da bom par stvari povedal v zvezi s tem zapletom z
               Belorusijo, ki ga zagotovo ni povzročil, kako bi rekel, gospod Erjavec, ampak to je
               bilo že vse prej pripravljeno. Tudi kadar nekateri nastopajo s tako vehemenco, sam
               imam izkušnje že take, da vem, da so ponavadi sami odgovorni za to, kar kritizirajo.
               Ampak to je vsesplošni pojav, ker doslednost tu - spet govorim iz izkušenj in to
               lahko z dejstvi dokažem vsak trenutek - doslednosti ni dosti v tej državi in tudi ne
               v njeni zunanji politiki. Tako da bom počakal na zaprti del, zato da se vidi točno,
               kaj se je zgodilo in zakaj. Upam, da mi bo to pomagalo tudi, kako bi rekel, zavzeti
               določena stališča, ko me bodo kolegi začeli spraševati, kaj se tu dogaja. Sicer pa se
               ne čudijo, ker če, recimo, nek parlament, kjer napredna levica v nekem parlamentu
               zavrne obsodbo totalitarizmov, linča te, ki predlagajo te obsodbe, in tako naprej, to
               ni, mislim, a veste - govorim o doslednosti in o tem, kakšna sporočila se tu dajejo.
               O manjšinah bolje, da ne govorim preveč, ker mi izginjamo s tako hitrostjo, da ne
               moremo več niti vedeti, kako se to dogaja. Zahodni Balkan, bivši premier je šel, na
               primer, na uradni obisk samo v Banja Luko svoj čas. SCT ni končal del tam, odpuščali
               so delavce tu in tam, ker je nastopila kriza, pa izbrisani, pa Nova Ljubljanska banka
               - vse to vpliva na ugled in položaj Slovenije. Ne se slepiti! In lahko bi še našteval
               in še našteval. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp58">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Battelli.</p>
               <p>Besedo ima kolega Samo Bevk.</p>
            </sp>
            <sp xml:id="SDT6-OZZP-nujna-5-2012-03-07.sp59">

               <speaker>SAMO BEVK (PS SD):</speaker>

               <p>Hvala za besedo, gospod predsednik. Lep pozdrav še enkrat!</p>
               <p>Ne glede na to, da je Vlada predlog za kandidaturo Državnemu zboru poslala zgolj v
               seznanitev in da je zunanji minister konec februarja na 19. zasedanju Sveta OZN za
               človekove pravice že napovedal to kandidaturo, bi državnega sekretarja nekaj vprašal.
               In sicer, v obravnavanem gradivu je zapisano, da bi Slovenija v primeru članstva
               posebno pozornost posvečala že tradicionalnim prioritetam Slovenije na področju
               človekovih pravic, kot je bilo danes že večkrat omenjeno, in sicer pravicam otrok,
               izobraževanju za človekove pravice, pravicam  žensk in enakosti spolov, pravica narodnih manjšin in Romov
               itd. Seveda menim, da so te prioritete nedvomno prave, vendar so dejanja trenutne
               vlade glede ukinjanja uradov nekako v nasprotju s tem. Ukinja se Urad za verske
               skupnosti, Urad za enake možnosti, Urad za narodnosti. Se pravi, ukinjanje uradov ali
               premeščanje v posamezna ministrstva kaže neko ravno nasprotno smer. Ne nazadnje je
               predviden prenos Urada za narodnosti pod represivni organ, kar je sporno vsaj na
               simbolni ravni. Zato me zanima: Kako komentirate to neusklajenost in ali bi ukinjanje
               teh uradov lahko imelo kakšen negativen vpliv na kandidaturo? In še drugo vprašanje.
               Slovenija ima že ves čas, od praktično njenega začetka tradicionalno težave s
               plačevanjem preteklih in tekočih obveznosti do mednarodnih organizacij in s tem tudi
               do OZN. Če imam pravilne podatke, je v tem trenutku neporavnanih obveznosti za okoli
               30 milijonov evrov. Vprašanje pa je: Ali je Slovenija poravnala svoje obveznosti do
               OZN glede na dejstvo, da je kandidatura za članstvo v svetu že najavljena? In ali te
               obveznosti, če niso poravnane, ali imajo lahko negativen vpliv na uspeh naše
               kandidature? Hvala lepa.</p>
            </sp>
            <sp xml:id="SDT6-OZZP-nujna-5-2012-03-07.sp60">

               <speaker>PREDSEDNIK JOŽEF HROVAT:</speaker>

               <p>Hvala lepa kolega Bevk. Sedaj bo razpravljal kolega Jožef Jerovšek.</p>
            </sp>
            <sp xml:id="SDT6-OZZP-nujna-5-2012-03-07.sp61">

               <speaker>JOŽEF JEROVŠEK (PS SDS):</speaker>

               <p>Hvala lepa. Gre za pomembno vprašanje oziroma pomembno članstvo Slovenije v
               mednarodnih institucijah. Da gre za pomembno, nakazuje že dosedanja razprava. Kajti
               gre za področje človekovih pravic, kjer bi morali po mojem veljati neka doslednost,
               kot je že rekel gospod Battelli in tudi načelnost. Žal ugotavljam, da je bila ta
               točka dnevnega reda izrabljena za nagradni napad na sedanjo Vado, ki pravzaprav je
               samo prevzela tukaj podporo tej kandidaturi, drugače vse drugo v zvezi s tem, kakor
               tudi v zvezi z Belorusijo, kot je že bilo omenjeno, je bilo pripravljeno prej. Zato
               je v nekaterih predhodnih razpravah, moram ugotoviti, da sem zaznal veliko mero
               licemerja, dvoličnosti. In res je problem, da se do tega ne zastopa načelno.
               Poglejte, ta Svet za človekove pravice je bil pričakovan z izjemnimi.... Pričakovanja
               so bila izjemno visoka pred ustanovitvijo, kajti to je bil del velike razprave o
               reformi Organizacije združenih narodov, ki je potekala skozi več let in moram reči,
               da smo tej temi takrat namenili tukaj v odboru za zunanjo politiko posebno tematsko
               sejo o reformi Združenih narodov. Namreč sklicali smo tematiko za točko, kjer je bil,
               pravzaprav nastopal kot glavni referent sedanji predsednik republike, gospod Türk, ki
               se je takrat ravno vrnil iz Združenih narodov, kjer je odstopil kot pomočnik
               generalnega sekretarja. In posebna tema je bila, kot sem že rekel, reforma
               Organizacije združenih narodov. Vemo, da se to ni izteklo tako kot se je načrtovalo,
               dolgočasno ta reforma. Varnostni svet in stalne članice se ni spremenil, ni se
               povečalo število stalnih članic. Takrat je bil, mislim da predlog, da bi <stage>/
               nerazumljivo/</stage> v stalne članice varnostnega sveta postale Brazilija, Indija, mislim da
               tudi še Nemčija morda.  Vendar
               pa je bil kot posledica ustanovljen ta Svet OZN za človekove pravice, ki je bil tudi
               pospremljen z izjemnimi pričakovanji, kajti govorilo se je, da bo to varnostni svet
               OZN na področju človekovih pravic. Mislim, da je s takšno dikcijo ta pričakovanja in
               tudi po sprejemu takrat na tej tematski seji sedanji predsednik Republike. In zaradi
               tega, kljub temu, da se vse to ni v takšni obliki uresničilo, pa mislim, da je ta
               svet izjemno pomemben in zato tudi podpiram to kandidaturo Slovenije za članstvo v
               tem svetu, ponovno. Sam moram reči, da govorjenje o slabem priokusu pa priokusu in
               strahovih itn., kot je bilo tukaj izraženo, je pretiravanje. Oziroma, če o slabem
               priokusu govorijo predstavniki recimo nekaterih strank, potem bi morali več stvari
               navesti, ki dajejo slab priokus. Poglejte, k slabi sliki Slovenije, tudi v luči te
               kandidature, je prav gotovo pripomogla tudi izjemna kampanja, kako se naj izrazim,
               negativna kampanja proti Republiki Sloveniji je prejšnji teden, ko je bila obletnica
               o izbrisanih. Ko je bil zakon pod ministrico Kresalovo, o izbrisanih sprejet, je
               bilo, so ravno iz teh strank ali pa iz teh ideoloških krogov, ki so danes diskutirali
               o tem, govorjeno, da je to sedaj dokončna rešitev. In so poveličevali ministrico in
               naročili, da je bila izbrana za osebnost leta, obraz leta, ne vem kaj, kje vse je
               nastopala, ravno zaradi tega. To je bila izrazita kampanja, ki je bila naročena.
               Zdaj. Letos, ker je štirinajst dni bila nova vlada, je vse narobe bilo. Je bilo pa
               čisto vse narobe. Spomnite se številke dela s pol strani praznim, izbrisom strani.
               Simboliko, ki jo je izražala in v drugih časopisih, plahte in plahte so pisale o tem
               in Slovenije je izgledala kot najbolj krvoločna, najbolj genocidna država, ker eni so
               govorili celo o etničnem genocidu in ne vem čem. In sedaj seveda, jaz tudi zunanje
               ministrstvo sprašujem, ker če se bo to nadaljevalo, je treba dati izdelati neko
               oceno, neko študijo, v katerem delu pa je takšna zakonodaja ob takšnih priložnostih,
               kot so razpadi držav, vsekakor legitimna, kajti obtantska zakonodaja je bila vedno
               prisotna po razpadu vsake države in to je del tako imenovane optantske zakonodaje.
               Pri tem so lahko bile kakšne napake storjene in so bile storjene in so nekateri imeli
               tudi slabe posledice, vendar se mi pa zdi dvolično, če potem imamo take primere tudi
               v slovenskem prostoru. Poglejte, mi vemo, italijansko optantsko zakonodajo ob razpadu
               po drugi svetovni vojni oziroma vzhodno-tržaško ozemlje, ko je Italija dala možnost
               optiranja in vem, da Jože Pirjavec, katera familija je optirala takrat za Italijo.
               Sedaj je pa potem v vseh poznejših letih je pa največji navdušenec prejšnjega režima,
               večkrat je pa povedala, so se optirali za Italijo zaradi tega, ker so se bali
               komunističnega režima, sedaj ga pa z vsemi silami zagovarja.  Tu je treba biti res bolj dosleden. Jaz se
               spomnim dejansko tega linčanja gospoda Battellija, ki je bil predlagatelj,
               sopredlagatelj neke resolucije absolutno pozitivne v obsodbah totalitarnih sistemov,
               kakšno linčanje na njegov račun se je vršilo v tem državnem zboru iz strani
               političnih krogov, ki sedaj seveda linčajo novo vlado za tisto česar ni kriva. Jaz bi
               res kolegom priporočal, da so malo bolj dosledni in da na ta način ne rušijo
               zunanjepolitične podobe te države. Kajti na zunanjepolitičnem parketu bi morali
               nastopati koliko toliko usklajeno in konstruktivno. Trdno sem prepričan, da ima
               Slovenija vse atribute, da s polnim mandatom, če bo izvoljena nastopa na tem
               področju, kajti nalog tukaj je ogromno in vemo, da se svetovna skupnost pravzaprav
               opoteka, da so tukaj silne težave vidimo na praktično tudi verjetno ta svet na
               področju recimo zaščite ljudi v Siriji ne more narediti nič konkretnega, da so tukaj
               velike vrzeli in da bo treba delovanje svetovne skupnosti izboljšati in upam, da ta
               Svet za človekove pravice lahko bistveno prenese in Slovenija tudi, vendar ne na
               način, da se jo bo znotraj rušilo neopravičeno tudi za tisto, kar so storili drugi,
               kar ni posledica ravnanj te vlade, ki je sedaj. Jaz mislim, da ni potrebe za slab
               občutek, ker sem razumel kakšne so možnosti, da bi sedaj dosegli podobni rezultat kot
               smo v prvi izvolitvi leta 2007. Jaz mislim, da so možnosti dobre. Je podobna vlada,
               ki še verjetno stalno uživa mednarodni ugled in spomin na uspešno delovanje, zato ne
               vidim, nimam slabih občutkov in upam, da bo Slovenija izvoljena. Hvala lepa.</p>
            </sp>
            <sp xml:id="SDT6-OZZP-nujna-5-2012-03-07.sp62">

               <speaker>PREDSEDNIK JOŽEF JEROVŠEK:</speaker>

               <p>Hvala lepa, gospod Jerovšek. Sedaj bo govorila kolegica Sonja Ramšak.</p>
            </sp>
            <sp xml:id="SDT6-OZZP-nujna-5-2012-03-07.sp63">

               <speaker>SONJA RAMŠAK (PS SDS):</speaker>

               <p>Hvala lepa, predsednik, za besedo. Gospod državni sekretar. Kolegice in kolegi.</p>
               <p>Osebno podpiram kandidaturo Slovenije za članstvo v Svetu OZN za človekove pravice v
               obdobju 2016 - 2018. Bi se pa na tem mestu dotaknila nekaterih razprav mojih
               predhodnikov, predvsem s strani opozicije.</p>
               <p>Namreč, današnjo razpravo o tej točki seveda izkoriščate tudi za napade na delovanje
               naše vlade, mislim v tistem smislu, ko govorite o ukinjanju nekaterih uradov
               direktoratov in podobno in da bo to imelo tudi posledice za kršenje človekovih
               pravic. Seveda ne dopuščate možnosti novi vladi, da s svojimi reorganizacijami
               nekaterih služb dejansko skozi prakso pokaže, ali bo šlo dejansko za kršenje
               človekovih pravic in svoboščin. Bi se pa tukaj navezala predvsem na pravo gospoda
               Jakiča, ..<stage>/Medsebojno pogovarjanje./</stage>... Moram oporekati vaši razpravi v tistem delu,
               ko ste govorili, da Slovenska demokratska stranka ne spoštuje človekovih pravic v
               navezavi z romsko skupnostjo. Namreč govorite o uradnih stališčih Slovenske
               demokratske stranke, ki so vaša stališča in jih ne morete primerjati s stališči
               civilne iniciative, ki deluje v Grosuplju Slovenska demokratska stranka pa je
               dejansko močno zavezana k spoštovanju človekovih pravic in svoboščin. Tukaj je  moja razprava zaključena. Hvala
               lepa.</p>
            </sp>
            <sp xml:id="SDT6-OZZP-nujna-5-2012-03-07.sp64">

               <speaker>PREDSEDNIK JOŽEF HORVAT:</speaker>

               <p>Hvala lepa. Repliko ima kolega Jakič po poslovniku.</p>
            </sp>
            <sp xml:id="SDT6-OZZP-nujna-5-2012-03-07.sp65">

               <speaker>ROMAN JAKIČ (PS PS):</speaker>

               <p>Potem bom pa na koncu.</p>
               <p>Po poslovniku...</p>
            </sp>
            <sp xml:id="SDT6-OZZP-nujna-5-2012-03-07.sp66">

               <speaker>PREDSEDNIK JOŽEF HORVAT:</speaker>

               <p>Ker ste bili imenovani..</p>
            </sp>
            <sp xml:id="SDT6-OZZP-nujna-5-2012-03-07.sp67">

               <speaker>ROMAN JAKIČ (PS PS):</speaker>

               <p>Ker sem bil imenovan. Gospa Ramšakova je rekla, da smo izkoristili priložnost in
               možnost za napad na vlado, pred tem je seveda tudi njeni predgovornik o tem
               govoril.</p>
               <p>Jaz moram reči, da nisem izkoristil nobenega trenutka in tudi predsedujoči, vi ste
               rekel, da sem se oddaljil od točke dnevnega reda. Se nisem oddaljil, ker članstvo v
               Svetu za človekove pravice je v skladu z 8. členom resolucije GS 60/251 odprta vsem
               državam članicam in pravi ta člen, da se pri volitvah naj bi države upoštevale
               prispevek kandidatk k promociji in varstvu človekovih pravic in njihove prostovoljne
               zaveze. Če govorim o Belorusiji in o tem, da država oziroma vlada v njenem imenu je
               po mojem mnenju kršila načelo, recimo dobre podobe države, ki sedaj kandidira za
               človekove pravice, potem se ne oddaljujem od teme. Pozval bi vse tiste, ki seveda
               hočete, da smo odprli neko temo, ki nima veze z današnjo točko dnevnega reda, da si
               preberete tudi gradivo Vlade RS, v katerem piše, kaj bodo države članice Organizacije
               ZDA odločale. To, kar sem hotel temu odboru prenesti je bila moja percepcija
               razgovorov s tujimi diplomati, ki me sprašujejo, kaj se je zgodilo Sloveniji, ki je
               znana kot zagovornica človekovih pravic in nenazadnje je ta država nastala na podlagi
               varovanja človekovih pravic in svoboščin, za tiste ki ste mlajši ali pa niste
               sodelovali v demonstracijah JBTZ, si pojdite zgodovino pogledati, da med države in
               tuji diplomati in kolegi v Bruslju in po svetu sprašujejo, kaj se je z državo
               zgodilo, da je šla na odprto sceno in bila edina država članica EU, ki je imela
               pomislike do širitve sankcij zoper Belorusije. Tukaj je pika narejena. Jaz sem
               govoril o 524 slabih člankih, ki je letelo na nas. Nisem govoril o strahovih kot
               pravi kolegi, ampak sem govoril o črni piki, ki je padla na to državo. Če govorimo o
               doslednosti in načelnosti, o katerem je bila tudi. Doslednost in načelnost je tudi,
               da bi pričakoval od stranke, ki je bila sposobna čez noč zamenjati direktorja SOVE,
               Urada za verske skupnosti in vse ostalo, da zamenja tudi stališča do Belorusije. Ne
               se sklicevati na to, da je to sedaj delal prej in je to vse prej in vse prej. Če ste
               lahko čez noč zamenjali neko zgodbo ste lahko čez noč zamenjali tudi stališče
               prejšnje vlade do Belorusije. Če je to stališče bilo prejšnje vlade, sem seveda tako
               ogorčen tudi na prejšnjo vlado. Mimogrede, potrebno je razumeti, ko govorite o
               ideoloških krogih, da v tem parlamentu sedita dve skupini, novi politični stranki in
               bi bilo dobro, v resnici je bilo že enkrat o čipih v glavi potrebno zamenjati in jih
               je treba tudi na tej točki zamenjati. Kolega ve, mene ni bilo 7 let tukaj v tem
               parlamentu, sem bil pa 15, ampak zato ne bom sedaj odgovarjal za vse, kar je bilo v
               teh sedmih letih, ko me tukaj ni bilo narejenega. Opozarjam na človekove pravice in
               opozarjam na to, da smo si naredili blamažo, ker percepcija tujih diplomatov in
               strokovne javnosti je, da smo tam bili "Spielverderber" EU. Mi pa smo že leta 2007,
               ko smo bili člani in 2008, ko smo bili člani tega sveta smo govorili v imenu EU v tem
               Svetu OZN. Mi smo celo zagovarjali portugalska stališča, zato ker Portugalska ni kot
               predsedujoča v tistem času ni bila članica Sveta za človekove pravice v OZN. Kako naj
               sedaj EU glasuje za naše članstvo 2016 - 2018, če smo jim pa naredili  blamažo v Bruslju. In o tem
               govorim, drage kolegice in kolegi, o tem sem govoril, o spoštovanju človekovih pravic
               in meni doslednost, nenačelnost na tej točki pa res ne morete, ker imam svoj rekord,
               kar se tiče zagovarjanja človekovih pravic tako klofutanja, če hočete, levih in
               desnih, ki si dovolijo iti čez črto varovanja človekovih pravic, je za mene
               karakteristično. In sem kritiziran, kar se tega tiče, tudi od svojega kroga,
               ideološkega, če hočete, ko včasih prekritiziram tudi kakšno nestrpnost, ki se pojavi
               na mojem, rečmo tem ideološkem krogu. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp68">

               <speaker>PREDSEDNIK JOŽEF HORVAT:</speaker>

               <p>Hvala lepa. Jaz sem vam namenoma pustil več časa, kolega Jakič, kot je po poslovniku.
               Ker kolega Pukšiča ne vidim v sejni sobi, bo sedaj razpravljal kolega Mitja Meršol.
               Izvolite.</p>
            </sp>
            <sp xml:id="SDT6-OZZP-nujna-5-2012-03-07.sp69">

               <speaker>MITJA MERŠOL (PS PS):</speaker>

               <p>Hvala lepa gospod predsednik. Lep pozdrav vsem skupaj! Danes smo slišali veliko
               besed, pa veliko modrih besed in primerjav tudi glede delovanja diplomacije, o
               buldogih pod preprogo, renčanju na preprogi in siceršnjem renčanju, zato bi
               pravzaprav jaz v zvezi s to našo diplomacijo bolj vprašal samo naslednje in glede na
               stanje varovanja človekovih pravic v Sloveniji in pa, mimogrede, podpiram to našo
               pobudo za članstvo v svetu OZN za človekove pravice in sem prepričan, da bomo
               članstvo dosegli. Sprašujem pa naslednje: Ali bo diplomacija potem vsekakor naša
               nastopala ali pa že nastopa bolj po tistem nekem drugem zelo zelo starem načelu, ne
               glejte me, ampak poslušajte me? In ali že naša diplomacija pravzaprav že kaj lobira
               glede na to, da je, kot sem slišal prej uvodoma, članstvo iz vzhodno-evropskega dela
               je prijavila tudi že Gruzija, če se ne motim. Kako pravzaprav poteka sedaj naše
               lobiranje, glede na to, da vemo, kdo bi lahko utegnil podpreti Gruzijo?</p>
               <p>Jaz sem imel občutek, gospod Battelli, oprostite, da bom takoj, ker ste padli meni v
               besedo, rekel, da ste na začetku mislili, da je Belorusija še članica Ruske
               federacije, ko ste nekaj omenjali že takrat o vzajemnosti med izmenjavo podatkov.
               Ampak, namreč kdo bi res utegnil podpreti Gruzijo. To vemo. Mislim, vplivnejši. In
               pa, kako pravzaprav mi delujemo na področju lobiranja za naše članstvo. Ali smo že
               kaj naredili na tem področju, čisto pragmatično vprašanje prosim? Hvala.</p>
            </sp>
            <sp xml:id="SDT6-OZZP-nujna-5-2012-03-07.sp70">

               <speaker>PREDSEDNIK JOŽEF HORVAT:</speaker>

               <p>Hvala lepa. Sedaj ima besedo podpredsednica gospa Klasinc.</p>
            </sp>
            <sp xml:id="SDT6-OZZP-nujna-5-2012-03-07.sp71">

               <speaker>JANJA KLASINC (PS PS):</speaker>

               <p>Gospod predsednik, jaz sem se javila k besedi v glavnem, da bi dala repliko na
               izvajanje drugega podpredsednika, kolega Jerovška. Ko sem govorila o problematiki
               izbrisanih, nisem govorila na pamet. Problematika izbrisanih je dejansko, se vleče
               vso zgodovino obstoja te države. In sama sem bila deležna zelo velikih napadov, celo
               sedanjega predsednika Vlade, v času, ko je bil v mandatu 2004-2008 predsednik Vlade,
               je za javnim govorniškim odrom v tem parlamentu napadel takratnega ministra Bohinca
               in mene kot državno uradnico v tistem kabinetu z imenom in priimkom zaradi tega, ker
               sem v internem glasilu Ministrstva za notranje zadeve zagovarjala človekove pravice
               izbrisanih. In zato mene skrbi to področje. Poglejte, potem pa, da se soočim z
               izjavo, da obtantska zakonodaja je nekaj normalnega ob razpadu države, to me pa res
               skrbi. Ker veste, Slovenci, ki živijo v Italiji in v Avstriji, se 67 let soočajo s
               posledicami tako sprejetih optantskih zakonodaj in Sloveniji res ne bi bilo v ponos,
               da se zgleduje po takratnih vladah,  ki so to povzročile v teh državah. Da pa je z našim
               urejanjem problematike izbrisanih do rešitev, ki jih je sprejela prejšnja vlada, bilo
               močno narobe, pa, oprostite, ne dokazujemo poslanci sedanje opozicije, pač pa Svet
               Združenih narodov za človekove pravice, State Department, Amnesty International in
               vse druge človekoljubne organizacije, ki so v zadnjih 20 letih Slovenijo opozarjale
               na napake, ki jih je storila. Hvala bogu smo jih popravili. Ampak, lepo vas prosim,
               ne zdaj opravičevati tistega, kar se je zgodilo. Raje pustimo celo stvar za sabo, kar
               se tiče razlag, in spoštujmo te zadeve. Mi imamo tudi druge probleme. Jaz, recimo,
               tudi vidim velik problem v delavcih iz nekdanjih bivših jugoslovanskih republik, ki
               delajo v Sloveniji in smo jim tudi povzročali velike težave in jim še povzročamo, pa
               nismo rešili njihovih temeljnih človekovih pravic. Gospodarska kriza in propadi
               podjetij tu ne morejo biti opravičilo. In tako dalje in tako dalje. Saj, veste,
               človekove pravice so živ organizem. In tudi jaz sem ena izmed tistih, ki sem se tako
               v svojem prejšnjem novinarskem poklicu in potem v državni upravi ter zdaj kot
               poslanka vedno zavzemala za zelo pretanjen občutek na tem področju, ker tu je meja
               zelo, kako bi rekla, šibka. In ko je kolega Battelli ob imenovanju te Vlade in danes
               tudi malenkostno sprožil neke svoje stiske v zvezi s položajem italijanske manjšine
               pri nas, mene zanima, katere so te težave. Jaz ne zaznavam, da bi Slovenija, recimo,
               kršila človekove pravice italijanski manjšini. Če pa jih, je pa to treba povedati
               naglas. Skratka, bodimo tu razumevajoči do vseh tistih, ki se pojavljajo v nekem
               trenutku kot manjšina. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp72">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Besedo ima kolega Jerovšek.</p>
            </sp>
            <sp xml:id="SDT6-OZZP-nujna-5-2012-03-07.sp73">

               <speaker>JOŽEF JEROVŠEK (PS SDS):</speaker>

               <p>Moram se še enkrat oglasiti. Namreč, kot sem že prej rekel, ta današnja razprava je
               bila izkoriščena za to, da bi pravzaprav Slovenijo prikazali kot Belorusijo na nek
               način. In pri tem v preteklih 14 dnevih predvsem problematiko izbrisanih, kjer je
               bilo govorjenje, predvsem nevladnih organizacij, kot da Slovenija sistematično krši
               še kar naprej človekove pravice, dela etnični genocid in tako naprej. Ne vem, komu se
               zdi, da je to potrebno, tako sistematično diskreditirati državo, kot se jo je v
               preteklih 14 dneh. Sistematični diskreditaciji smo bili priče. Glejte, tudi sam nisem
               vesel, da se je morala Slovenija izpostaviti na Svetu Evrope tako, kot se je. Toda
               govoriti o tem, kdo je naredil blamažo, je pa zelo problematično. Zame je bila
               blamaža Slovenije zavrnitev resolucije v tukajšnjem parlamentu pod prejšnjo vlado,
               resolucije o evropskem dnevu spomina, 23. avgustu, o dnevu spomina na kršitve
               človekovih pravic pod totalitarnimi sistemi. Veste, gospoda Jakiča ni bilo zraven,
               gospa Klasinc je pa bila pri tem soudeležena, da smo to praktično ignorirali oziroma
               preplastili to resolucijo s čisto drugim pomenom in jo zavrnili. In to je katastrofa!
               Potem je bil, kot sem že omenil, gospod Battelli predmet linčanja in naročenih  celo, ne vem, v Rusiji ne vem
               kakšnih reakcij, ko je zelo pokončno sodeloval pri pripravi resolucije OVSE oziroma o
               odnosu do kršitev človekovih pravic v totalitarnih sistemih, ker so bile v tistem
               tudi kršitve zoper človeštvo pod komunizmom - in za vas je bilo to sporno, da so se
               omenjale zlorabe... <stage>/Oglašanje v ozadju./</stage> Stalinizem, ja, stalinizem.</p>
               <p>In, glejte, blamaža je tudi to, kar se je zgodilo v nekaj zadnjih letih - da bodo
               bistveno bolj kršene elementarne človekove pravice ljudi zaradi izjemnega dolga,
               recimo, 130 milijonov ljubljanskega dolga gospoda Jankovića, ki ga je ustvaril.
               Mislim, da bodo človekove pravice do enakosti državljanov bistveno bolj kršene kot pa
               zaradi česa drugega. Ali pa, včeraj smo imeli poročilo Računskega sodišča, kaj se je
               dogajalo. To je blamaža, da nek tak župan, ki zmanipulira potem celo državo, gre na
               volitve za dva meseca in naredi ogromne stroške in gre spet nazaj, ker hoče biti
               vedno pri denarju! Hoče biti samo pri denarju in omalovažuje Državni zbor, da se on
               ne vidi v Državnem zboru! To je precedens "par excellence"! Nikjer, v nobeni
               demokratični državi se ne bi upal nekdo hvalit, da je članstvo v parlamentu sramota!
               Nikjer! Tu pa lahko vse manipulacije, gre na volitve - res je, da je tudi razrušil
               levico na ta način, to mu priznavam - in zdaj se vrača nazaj, da bo še več stroškov.
               In blamaža je tudi to, da je ravno pod njegovim županovanjem se začelo govoriti o
               suženjskih delavcih brez pravic - vemo, pri katerem projektu - iz drugih republik.
               Sedaj se pa licemerno zavzemate! Ja, saj je on povzročil suženjske delavce, pa
               njegovi pajdaši! Saj je on glavni vzrok suženjskih delavcev in nespoštovanja pravic,
               pa tista združba, ki je skupaj, od Zidarja naprej, saj ti so z roko v roki stalno
               sodelovali. Zdaj se bodo pa pred ljubljanskimi volitvami prikazovali kot odrešitelji
               verjetno. Jaz sem vesel, da je vsaj v eni stranki z levice to spoznanje dozorelo in
               da, recimo, od SD nima podpore gospod Janković zaradi te slabe karizme, ki jo ima, in
               slabih zadev. In to zelo vpliva na spoštovanje človekovih pravic v tej državi, na
               uresničevanje človekovih pravic, elementarnih, naših državljanov.</p>
               <p>Tako da bi plediral na več konstruktivnosti in resnično, načelno, pošteno zavzemanje
               za spoštovanje človekovih pravic. Ta situacija, ki je nastala v zvezi z Belorusijo,
               je pač minister reševal poslovne interese Slovenije. Da je pa do v tako stisko prišla
               na poslovnem in finančnem področju Slovenija, pa verjetno ni ta minister kriv; je pa
               reševal, saj smo v težavnih razmerah. Hkrati pa moram reči, da se je pa pokazal
               minister za učinkovitega zunanjega ministra, uspešnega. In da je s tem ovrgel tisto,
               kar je po neki anonimki gospod Toš širil, kako ta minister nima nobenih referenc, pa
               je bil, slišim, prejšnji teden deležen splošnega zgražanja na klubu bivših
               veleposlanikov zaradi take svoje dejavnosti. Minister, tudi včerajšnja oddaja na
               televiziji je to pokazala, je pa minister, ki zna plesati na diplomatskem parketu, to
               so pa tudi dejstva. Hvala lepa.</p>
            </sp>
            <sp xml:id="SDT6-OZZP-nujna-5-2012-03-07.sp74">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Jerovšek.</p>
               <p>Zdaj ima repliko kolega Battelli na razpravo gospe Klasinc.</p>
            </sp>
            <sp xml:id="SDT6-OZZP-nujna-5-2012-03-07.sp75">

               <speaker>ROBERTO BATTELLI (PS NS):</speaker>

               <p>Hvala lepa.</p>
               <p>Janja, zdaj ste videli, kako to gre. Če nekdo ob  ste videli zdaj kako to gre, če nekdo ob 20. obletnici
               padca Berlinskega zidu obsodi tudi stalinizem zagovarja Mussolinija. V takšnem
               vzdušju se živi tu. To je to. Kar zadeva izbrisane prav nič se ni zgodilo. Ti, ki so
               vztrajali tukaj 20 let v takšnem položaju, ki jo je povzročila celotna slovenska
               politika takrat, ne da bi niti v parlamentu vedeli kaj se dogaja. Ti, ki so
               vztrajali, kaj imajo zdaj? Imajo pravico, da vprašajo za državljanstvo, pa saj to bi
               tudi po normalni zakonodaji lahko. Ni nič bistvenega. In še primer za primerom bodo
               morali dokazovati vse in tako naprej. Tako, da to ni ne vem kakšna odrešitev. Po
               20-ih letih je to kar je. Saj tudi zato se je zgodilo po 20-ih letih, ne pa prej.
               Toliko o tem kaj je licemerstvo in kaj ni. Jaz nekaj teh ljudi poznam v Kopru, kjer
               imamo izkušnje z opcijami, ker nihče ni vedel od njih takrat, da so oni postavljeni v
               nek optantski položaj. Kar zadeva pa opcije. Kolikor mi je uspelo v 40-ih letih
               poskusov razumevanja tega kar se nam je zgodilo, je to, da baje, da je bilo 8000
               optantov, teh 30.000, ki so bivali v Kopru, Izoli in Piranu, 27.000 Italijanov, to so
               slovenski podatki, 27.000 Italijanov in 3000 Slovencev je zbežalo, so bili pregnani,
               vključno s Slovenci kot kolateralna škoda. In če bi se to ne zgodilo takrat tudi ne
               bi rabili mi posebnih sedežev, niti nič, kaj šele na lokalni ravni in da ne razpredam
               dalje. Tako, da pričakujem večjo doslednost in boljše poznavanje stvari v slovenski
               politiki, ker je dozorel čas, da se soočimo z določenimi stvarmi, ker če ne bomo
               gradili neko prihodnost, ki bo poševna. Zadosti smo zreli, da naredimo to
               operacijo.</p>
            </sp>
            <sp xml:id="SDT6-OZZP-nujna-5-2012-03-07.sp76">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolega Jakič želi replicirati kolegu Jerovšku.</p>
            </sp>
            <sp xml:id="SDT6-OZZP-nujna-5-2012-03-07.sp77">

               <speaker>ROMAN JAKIČ (PS PS):</speaker>

               <p>Hvala za besedo. Ne bom več zadrževal nobenega. Kar se tiče predsednika Jankovića,
               seveda kolega Jerovška imuniteta ne ščiti, da govori neresnic in pa neumnosti. Jaz
               sam vem, da moj predsednik ni v nobenem kazenskem postopku pred sodiščem. Vem pa za
               enega drugega, da je, celo predsednik vlade v treh državah, pa iz tega ne delamo
               pompa kot ga vi delate iz poročil Računskega sodišča, ki so bile narejene za več
               občin, seveda naslov pa je padel na kolega Jankovića. Jaz sem hotel kolegu Jerovšku
               povedati, da bi njegov govor razumel kot verodostojen, če bi zagovarjal, zdaj me
               poslušajte kolega Jerovšek, če bi zagovarjal ista stališča kar se tiče Belorusije kot
               opozicijski poslanec in član OZP-ja zagovarjal ob obisku Lukašenka v Republiki
               Sloveniji. Takrat bi bil kolega Jerovšek zame verodostojen. In ta politika bi bila
               verodostojna SDS-ovska politika, ki je trgala takratni obisk in srečanje Lukašenka s
               Kučanom, povabilo privatnega investitorja na smučanje kolega Lukašenka. Takrat bi
               bili verodostojni zame, tako pa niste verodostojni. Zato, ker danes, ko ste v neki
               drugi vlogi glede človekovih pravic zavzemate drugo stališče in to je zame
               nesprejemljivo. Jaz lahko zavzemam druga stališča politična, ampak glede človekovih
               pravic so pa zapisana samo ena in je linija tega zelo jasna.  Hvala. Zdaj pa ne bom več razpravljal tudi če bo
               kolega Jerovšek me še 56-krat omenil.</p>
            </sp>
            <sp xml:id="SDT6-OZZP-nujna-5-2012-03-07.sp78">

               <speaker>PREDSEDNIK JOŽEF HORVAT:</speaker>

               <p>Hvala lepa. Bila je to replika. Kolega Jerovšek, lahko se še prijavite k razpravi.
               Zdaj pa ima besedo kolegica Saša Kos.</p>
            </sp>
            <sp xml:id="SDT6-OZZP-nujna-5-2012-03-07.sp79">

               <speaker>SAŠA KOS (PS PS):</speaker>

               <p>Hvala za besedo, predsedujoči. Spoštovani!</p>
               <p>Namreč moj kolega je že tudi vse povedal. Jaz sem ena od novih članic oziroma sem v
               parlamentu tudi nova. Ko poslušam to razpravo se mi zdi izredno nekorektno, da
               nekateri napadajo ljudi, mojega predsednika osebno, kar me zelo moti. Namreč kot je
               že kolega povedal bi tudi jaz poudarila, da dokler nisi obsojen nisi kriv. Veste, da
               mediji prenašajo razno razne informacije in kdor ima nekako vodilo oblasti, bi rekla,
               na nek način lahko tudi vpliva tako ali drugače. To vsi vemo. In zato mislim, da bi
               bilo veliko bolj pametno oziroma točka dnevnega reda je čisto nekaj drugega kot pa se
               tu dogaja. Nekako bi rekla obračunavanje. Nekateri imate že izredno dolgo
               kilometrino, vendar pa mislim, da bi morali vsi gledati naprej. To se pravi kako bomo
               reševali določene probleme, kako bomo zaščitili človekove pravice to se pravi
               istospolnih partnerjev in tako dalje. Ker namreč menim, čisto moje subjektivno mnenje
               je, da poglejte koliko je družin, kjer se vežejo istospolni partnerji v neko zvezo in
               potem živijo svoje dvojno življenje na nek način in onesrečujejo tako partnerja
               nasprotnega spola, ker si ne upajo povedati javno in glasno, da je to tako oziroma da
               je to genetika, ki se je nikakor ne da na nek način ukrotiti. Potem, če se dotaknemo
               še teh Romov in tako dalje in tako dalje, je bilo že vse povedano. Samo želela bi,
               gospod predsedujoči, da se ne oddaljujemo toliko od zadev, ki so na dnevnem redu,
               namreč, ker, kot sem povedala, mi, ki smo novejši, ne poznamo toliko zgodovine in smo
               za nek napredek, to se pravi, da pomagamo nekako vsi s skupnimi močmi dosežemo nek
               cilj, ki bo koristen za nas vse, to se pravi za celo Slovenijo. Hvala lepa.</p>
            </sp>
            <sp xml:id="SDT6-OZZP-nujna-5-2012-03-07.sp80">

               <speaker>PREDSEDNIK JOŽEF HORVAT:</speaker>

               <p>Hvala lepa, kolegica. Jaz bom najbrž tudi v prihodnje nekoliko drugače ravnal, če se
               bo kdo res zelo oddaljil od teme, ampak prav pri tej točki, ko govorimo o kandidaturi
               Republike Slovenije za članstvo v svetu OZN za človekove pravice, pa sem le imel
               nekako v ospredju pravico vsake poslanke in poslanca, da tukaj svobodno govori. Tako
               da morda pri tej točki sem naredil izjemo, v prihodnje pa, če želimo biti bolj
               ustvarjalni in eksepeditivni, gotovo ne bo možno nekih zelo širokih razprav
               dovoljevati. Kolega Jerovšek, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp81">

               <speaker>JOŽEF JEROVŠEK (PS SDS):</speaker>

               <p>Kolegi Jakiču moram reči, da ne vem, če ni poslušal. Jaz sem absolutno vedel in tudi
               v odnosu do Belorusije, kajti govorim isto in sem tudi rekel, da me zelo boli, da
               zaradi finančne stiske v katero je zašla Slovenija mora braniti poslovne interese
               naših podjetnikov. Hkrati pa sem slišal, da Slovenija absolutno podpira sankcije
               zoper beloruski režim in ni odstopila od tega in ne vem kaj mi kolega Jakič očita.
               Takrat, moram iti pogledati ali sem diskutiral ob tistem obisku Lukašenka, vsekakor
               ni bil upravičen, ne vem pa zdaj je preko palca skušal mene na neverodostojnost, da
               zanikam svoje takratne besede. Gotovo jih nisem zanikal in jih ne bi zanikal in jih
               ne bom zanikal. In sem vas posebej vzel v zvezi z blamažo ob zavrniti resolucije, ki
               je pozivala na 23. avgust dan spomina na žrtve totalitarizma s strani Evropskega
               parlamenta, ker takrat niste bil v parlamentu, tako da naslavljajte na tiste, ki
               spreminjajo svoja stališča in ki res niso dosledne. Hvala.</p>
            </sp>
            <sp xml:id="SDT6-OZZP-nujna-5-2012-03-07.sp82">

               <speaker>PREDSEDNIK JOŽEF HORVAT:</speaker>

               <p>Hvala lepa. Dovolite še samo nekaj mojih misli. Pravzaprav se strinja, da če želimo v
               Sloveniji nekaj narediti, da moramo  stopiti skupaj. Jaz tudi absolutno razumem orodje opozicije,
               da kritizira na takšen ali drugačen način, seveda želeno z neko politično kulturo, da
               kritizira vlado. Res je, da ta vlada še pravzaprav si ni pogrela sedežev. Za nazaj,
               obdobje 2004 - 2008, ko pobrskam po spominu pa le lahko rečem, da je takratna
               koalicija v mandatu 2004 - 2008 ji je prvič uspelo sprejeti in najprej uskladiti
               krovni romski zakon - Zakon o Romih. Zadeva istospolne partnerske skupnosti je prav
               minister iz vrst moje stranke, Nove Slovenije, prinesel leta 2005 v DZ Zakon o
               registraciji istospolne partnerske skupnosti, kar prej ni uspelo mnogim mandatom,
               levosredinske politične opcije. Zadnje tri leta sem dogajanja pač spremljal od zunaj
               in resnično tudi sam sem verjel in si tudi sam na neki način oddahnil, če so bili vsi
               zadovoljni, tako se je zdelo, da je Katarina Kresal, ministrica vprašanje Izbrisani
               enkrat za vselej rešila, seveda pa vidim, da tudi kolegi parlamentarci, da pravijo,
               da so prav tako razmišljali, ampak sedaj vidimo, da temu ni tako, potem ne vem, kaj
               smo pravzaprav sploh naredili.</p>
               <p>Govoriti o kritikah, glede našega stališča, glede <stage>/ nerazumljivo/</stage> če tako govorim, at
               personam, je korektno tudi, da povemo dobro izjave, ki se jih da prebrati glede
               našega stališča v evropskih zvezi. Včeraj sem jih kar nekaj prebral, češ v tem
               smislu, "Bravo Slovenija. Končno smo tudi EU oziroma tokrat smo tudi EU pokazal, da
               smo suverena država in se je naše stališče upoštevalo". To je nekaj misli.</p>
               <p>Zaključujem pa seveda s tem. Z enim optimizmom, ki sem ga včeraj, moram povedati
               nekako zaznal v Cankarjevem domu na podelitvi nagrad Gospodarske zbornice. To je bila
               dobra prireditev z optimističnem duhu, tudi kasneje na sprejemu, v razgovorih z
               mnogimi gospodarstveniki. Dalo se je čutiti, resnično, pa ne glede na to, da sem član
               te koalicije, se je dalo čutiti neka podpora tej vladi, dajte, imate podporo,
               potrebno je narediti, smo na vaši strani. Na drugi strani se je čutil tudi neki
               optimizem in tega nam očitno v Sloveniji manjka. Jaz mislim, da ko gre za, to bo
               sedaj šlo za gotovo zahtevna pogajanja v tem članstvu, v Svetu OZN za človekove
               pravice moramo graditi na dobrih referencah. Te pa gotovo so med drugim tudi naše
               uspešno predsedovanje evropske zveze v letu 2008 v prvi polovici, ko nisem zaznal, da
               bi dobili kakšno negativno oceno, samo pozitivne, ekscelentno je bilo to
               predsedovanje. V obdobje, ko so naši ministri dobivali evropske nagrade in tudi
               sedaj, ko govorimo, kdo nas bo podprl, jaz tudi pričakujem, da tiste države, ki so z
               nekimi simpatijami pospremili to koalicijo, to vlado na pot že ob podpisu koalicijske
               pogodbe pa, potem ob imenovanju ministrske ekipe v državnem zboru, da bodo te vlade
               oziroma te karizmatične politične osebnosti v Evropi, da bodo tudi v tem smislu
               Slovenijo podprle. To je moja razlaga in moje razmišljanje. Vesel sem, da se nakazuje
               sprejetje sklepa, da se podpre to kandidaturo in pričakujem, da od tega trenutka
               naprej pa resnico vsak na svojem področju srčno dela zato, da bi nam uspelo. Saj bo
               uspelo v Sloveniji posameznikom, uspelo bo naši državi.</p>
               <p>S tem zaključujem svojo razpravo. Na seznamu je samo še kolega Pukšič, ki ga ne
               vidim.  Če dovolite, razpravo
               zaključujem in sejo prekinjam za pet minut, da se zamenjajo trakovi... <stage>/Oglašanje v
               ozadju./</stage></p>
            </sp>
            <sp xml:id="SDT6-OZZP-nujna-5-2012-03-07.sp83">

               <speaker>ROMAN JAKIČ (PS PS):</speaker>

               <p>Ali lahko proceduralno, prosim.</p>
            </sp>
            <sp xml:id="SDT6-OZZP-nujna-5-2012-03-07.sp84">

               <speaker>PREDSEDNIK JOŽEF HORVAT:</speaker>

               <p>Ja, kolega Jakič.</p>
            </sp>
            <sp xml:id="SDT6-OZZP-nujna-5-2012-03-07.sp85">

               <speaker>ROMAN JAKIČ (PS PS):</speaker>

               <p>Glede na to, da je bila obravnavana tema, stališča Vlade Republike Slovenije, tako na
               Odboru za zunanjo politiko kot na Odboru za zadeve Evropske unije, predlagam, da za
               zaprto sejo odgovore na ta vprašanja naredimo tako, kot smo jih takrat - da naredimo
               skupno sejo, zato ker ni fer do članov, ali pa bomo mi pozvali še enkrat in je brez
               zveze, da Vlada Republike Slovenije govori. Imamo skupno sejo, predsednik, sicer
               iščeva termin zaradi seje Državnega zbora, in lahko bi na tisti skupni seji, ki je
               sicer namenjena Acti, pod 1. ali pa 2. točko dali poročilo glede tega, takrat zaprli,
               in bomo imeli vse člane, tako tvojega odbora kot mojega odbora, če lahko temu tako
               rečem, da ne bi bili jezni člani Odbora za zadeve Evropske unije.</p>
               <p>Predlagam, da ne zapremo seje, da državni sekretar pripravi to za eno naslednjih sej,
               tako kot ste rekli že prej na odgovor pri 1. točki, ko ste kolegu Battelliju
               povedali, da bomo na eni naslednjih sej Belorusijo obravnavali.</p>
            </sp>
            <sp xml:id="SDT6-OZZP-nujna-5-2012-03-07.sp86">

               <speaker>PREDSEDNIK JOŽEF HORVAT:</speaker>

               <p>To je bil proceduralni predlog, ki ga dajem v razpravo. Jožef Jerovšek, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp87">

               <speaker>JOŽEF JEROVŠEK (PS SDS):</speaker>

               <p>Mislim, da bi morali opraviti še ta kratek del zaprte seje, ker je tudi državni
               sekretar čutil potrebo, da poda pojasnila. In morda celo marsičesa ne vemo, kako je
               zadeva potekala, in nima smisla odlašati. Posebna seja bo trajala nekaj dni, v
               politiki je pa važno, da si "media...", da si ažuren. In dajmo teh 15 minut si še
               vzeti časa za zaprto sejo. Lahko ponovimo potem na posebni seji, ampak jaz pa želim
               to informacijo danes.</p>
            </sp>
            <sp xml:id="SDT6-OZZP-nujna-5-2012-03-07.sp88">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolega Roberto Battelli.</p>
            </sp>
            <sp xml:id="SDT6-OZZP-nujna-5-2012-03-07.sp89">

               <speaker>ROBERTO BATTELLI (PS NS):</speaker>

               <p>Mislim, da to, kar bo povedal gospod Senčar, bo seveda vplivalo tudi na našo
               odločitev - mi smo pred glasovanjem. In torej se zavzemam za to, da to informacijo
               dobimo zdaj, pred glasovanjem, ker to vpliva na odločanje.</p>
            </sp>
            <sp xml:id="SDT6-OZZP-nujna-5-2012-03-07.sp90">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Sam sem razumel, da je ta potreba po odgovorih, ki spadajo na zaprto sejo, nastala na
               podlagi naše razprave na tem odboru. Zato, kolega Jakič, ne morem pritrditi vašemu
               predlogu in bom glasoval proti.</p>
               <p>Želi še kdo razpravljati o proceduralnem predlogu kolega Jakiča? Podpredsednica,
               izvolite.</p>
            </sp>
            <sp xml:id="SDT6-OZZP-nujna-5-2012-03-07.sp91">

               <speaker>JANJA KLASINC (PS PS):</speaker>

               <p>V redu, mislim, seveda je tukaj - jaz se lahko strinjam, predsednik, da je tukaj
               nastala ta potreba. Ampak mislim, da je vprašanje, ki je zelo aktualno v slovenski
               javnosti in bo vsekakor sproženo tudi na Odboru za zadeve Evropske unije, in se mi
               zdi nekako bolj racionalno. Po drugi strani pa bi bilo mogoče pametno slišati tudi
               mnenje državnega sekretarja, kaj misli, ali bi bilo treba še neko širšo razpravo o
               tem opraviti, če imate mogoče še kakšna dodatna gradiva ali kaj podobnega. Ne bi
               rada, da bi dvakrat razpravljal parlament o isti stvari, no, samo to je bil pomislek
               po moje tudi kolega Jakiča. Drugače je pa meni vseeno, lahko tudi danes govorimo,
               ampak mislim, da je pa bolj racionalno, ker je bilo tudi na Odboru za zadeve Evropske
               unije to sproženo, da bi to skupaj naredili.</p>
            </sp>
            <sp xml:id="SDT6-OZZP-nujna-5-2012-03-07.sp92">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Jaz le mislim, da smo danes imeli točko dnevnega reda "predlog za kandidaturo
               Republike Slovenije za članstvo v Svetu OZN za človekove pravice za obdobje
               2016-2018", bila je razprava in ta razprava, še enkrat ponavljam, je pokazala potrebo
               po odgovorih na vprašanja in ti odgovori bi naj bili, torej, spadajo na zaprti del
               seje. Ne vem, ali se bo OZP sploh strinjal, da bo imel združeno sejo, da bo točka
               uvrščena na dnevni red. Sam sem za to, da sejo zdaj zapremo in poslušamo odgovore
               gospoda državnega sekretarja.</p>
               <p>Proceduralni predlog, ki ga je dal kolega Jakič, dajem na glasovanje, sam pa mu bom,
               kot rečeno, nasprotoval. Glasujemo.</p>
               <p>Kdo je za?  <stage>(3 člani.)</stage> Kdo je
               proti? <stage>(9 članov.)</stage></p>
               <p>Ugotavljam, da predlog ni sprejet. Zato odrejam petminutni odmor in potem nadaljujemo
               zaprti del seje. Hvala lepa.</p>
               <p><stage type="time">(Odprti del seje je bil prekinjen ob 12.05 in se je nadaljeval ob 12.50.)</stage> 
               </p>
            </sp>
            <sp xml:id="SDT6-OZZP-nujna-5-2012-03-07.sp93">

               <speaker>PREDSEDNIK JOŽEF HORVAT:</speaker>

               <p>Prehajamo na <title>5. TOČKO DNEVNEGA REDA - MEDNARODNA DEJAVNOST.</title>
               </p>
               <p>Najprej bomo obravnavali <title>predlog za sestavo stalnih delegacij Državnega zbora v
                  mednarodnih parlamentarnih institucijah ter mednarodnih organizacijah in
                  mednarodnih telesih.</title>
               </p>
               <p>Odbor za zunanjo politiko na podlagi 275. člena poslovnika predlaga sestavo
               delegacij, ki jih nato določi Kolegij predsednika Državnega zbora.</p>
               <p>Poslanke in poslanci, prejeli ste predlog za sestavo stalnih delegacij Državnega
               zbora. Predlog je pripravljen na podlagi pobude za oblikovanje predloga za
               ustanovitev stalnih delegacij Državnega zbora, ki jo je odboru posredoval predsednik
               Državnega zbora, ter na podlagi predlogov, ki so jih odboru posredovale poslanske
               skupine. Naj ob tem dodam, da o predlogu za sestavo delegacije v Parlamentarni
               skupščini Unije za Mediteran v skladu s poslovnikom odloča Odbor za zadeve Evropske
               unije. Vodja delegacije Interparlamentarne unije pa je po funkciji predsednik Odbora
               za zunanjo politiko.</p>
               <p>Želi kdo razpravljati? Ugotavljam, da ne želi.</p>
               <p>Predlagam, da glasujemo o sestavi delegacij Državnega zbora, in sicer je predlog
               sklepa naslednji: Odbor za zunanjo politiko predlaga Kolegiju predsednika Državnega
               zbora naslednjo sestavo delegacij:</p>
               <p>Delegacija v Parlamentarni skupščini Sveta Evrope: Romana Tom, SDS, vodja, Roman
               Jakič, PS, član, Jakob Presečnik, SLS, član, Andreja Črnak Meglič, SD, nadomestna
               članica, Polonca Komar, DL, nadomestna članica, Iva Dimic, NSi, nadomestna
               članica.</p>
               <p>Delegacija v Parlamentarni skupščini Nato: Melita Župevc, PS, vodja, Dragutin Mate,
               SDS, član, Franc Jurša, DeSUS, član, Matej Tonin, NSi, nadomestni član, Janez Ribič,
               SLS, nadomestni član, Ivan Vogrin, DL, nadomestni član.</p>
               <p>Delegacija v Parlamentarni skupščini OVSE: Branko Grims, SDS, vodja, Roberto
               Battelli, italijanska narodna skupnost, član, Maja Dimitrovski, PS, članica, Jasmina
               Opec, SLS, nadomestna članica, Janez Vasle, NSi, nadomestni član.</p>
               <p>Delegacija v Parlamentarni dimenziji Srednjeevropske pobude: Janja Klasinc, PS,
               vodja, Polonca Komar, DL, članica, Ivan Hršak, DeSUS, član, Saša Kos, PS, nadomestna
               članica, Štefan Tisel, SDS, nadomestni član.</p>
               <p>Delegacija v Parlamentarni skupščini mediteranskih držav za leto 2012: Andreja Črnak
               Meglič, SD, vodja, Damjana Petaver Dobovšek, SDS, članica, Borut Ambrožič, PS, član,
               Ivan Simčič, DeSUS, nadomestni član, Franc Pukšič, SLS, nadomestni član, Truda
               Pepelnik, DL, nadomestna članica.</p>
               <p>Interparlamentarna unija: Jožef Horvat, NSi, vodja po funkciji predsednika OZP,
               članice in člani pa so poslanci Državnega zbora.</p>
               <p>Odpiram razpravo o tem predlogu sklepa. Ni razprave, zato jo zaključujem. <stage>/Oglašanje
               v ozadju./</stage> Pardon! Gospod Battelli, imate besedo.</p>
            </sp>
            <sp xml:id="SDT6-OZZP-nujna-5-2012-03-07.sp94">

               <speaker>ROBERTO BATTELLI (PS NS):</speaker>

               <p>Se opravičujem, ta Parlamentarna skupščina mediteranskih držav, to je PAM? <stage>(Da.)</stage> Ne,
               ker so bili pomisleki glede našega članstva  v PAM. Imajo določeno podlago, pa vendar, hotel sem
               povedati, da Evropska unija in Mediteranska dimenzija - gre vendar za bilateralno
               zgodbo, tu pa gre za vse države, ki gravitirajo na Mediteran. Torej, koncepta sta
               različna in jaz se zavzemam za to, da vendar ostanemo člani te organizacije, če je le
               možno. Vem, da je draga, ampak če je le možno - ali pa, recimo, dokler smo v takih
               finančnih težavah, če se da, da kvečjemu zamrznemo članstvo in se potem spet
               vključimo. Skratka, jaz se zavzemam, da ostanemo člani.</p>
            </sp>
            <sp xml:id="SDT6-OZZP-nujna-5-2012-03-07.sp95">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Battelli. Zdaj delegacijo imenujemo zaenkrat za leto 2012, tudi
               članarina je za 2012 že poravnana, je relativno visoka, mislim, da okrog 30 tisoč,
               potem pa tekom tega leta imamo čas, da se dogovorimo, kako naprej.</p>
               <p>Želi še kdo razpravljati? Ugotavljam, da ne. Prehajamo na glasovanje o predlogu
               sklepa. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Naslednja točka pri mednarodni dejavnosti je <title>povabilo delegaciji Odbora za
                  zunanjo politiko za obisk pri Odboru za zunanjo politiko hrvaškega sabora.</title>
               </p>
               <p>Na 3. nujni seji 16. februarja 2012 je odbor sprejel odločitev o obisku delegacije
               odbora v Zagrebu. V roku so se prijavili: Jožef Horvat, podpredsednika Janja Klasinc
               in Jožef Jerovšek ter člani Polonca Komar, Ivan Vogrin, Franc Pukšič, Samo Bevk,
               Roberto Battelli, Saša Kos in Marija Plavčak, naknadno pa še Danijel Krivec.</p>
               <p>Glede na to, da smo sklenili, da v Zagreb izjemoma odpotuje 5-članska delegacija,
               predlagam, da sedaj odločimo o sestavi delegacije. Predlagam, da delegacijo
               sestavljajo: predsednik Jožef Horvat, podpredsednika Janja Klasinc in Jožef Jerovšek
               ter člana Polonca Komar in Samo Bevk. Ker je podpredsednica, gospa Janja Klasinc,
               odpovedala sodelovanje v delegaciji, namesto nje iz iste poslanske skupine predlagam
               gospo Sašo Kos. Predlog smo oblikovali po standardih, ki pravzaprav že veljajo v
               Državnem zboru, in mislim, da jih ni treba posebej razlagati.</p>
               <p>Predlog sklepa je torej: Odbor se strinja z obiskom delegacije v sestavi: predsednik
               Jožef Horvat, podpredsednik Jožef Jerovšek ter člani Saša Kos, Polonca Komar in Samo
               Bevk.</p>
               <p>Želi kdo razpravljati o tem predlogu sklepa? Ugotavljam, da ne. Prehajamo na
               odločanje. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Članice in člane delegacije obveščam, da se bomo pred odhodom v Zagreb na neformalnem
               sestanku sestali in se dogovorili o logistiki in tudi o vsebinah razgovorov ter samem
               načrtu tega obiska.</p>
               <p>Naslednja točka je <title>imenovanje člana in nadomestnega člana Državnega zbora v
                  delovno skupino za ustanovitev Parlamentarne skupščine SECP.</title>
               </p>
               <p>Slovenija je leta 2010 postala članica Foruma jugovzhodnega evropskega procesa
               sodelovanja, SECP, "South-East European Cooperating Process", in s tem tudi
               parlamentarne dimenzije tega procesa, ki poteka na ravni predsednikov parlamentov
               držav SECP. V okviru parlamentarne dimenzije  poteka pobuda o ustanovitvi Parlamentarne skupščine
               SECP, ki se jo obravnava v okviru posebne delovne skupine, sestavljene iz
               predstavnikov parlamentov sodelujočih držav. Naloga delovne skupine je pripraviti
               izhodišča za vsebinske tehnične in finančne vidike ustanovitve te skupščine. Ker
               delovna skupina še ni končala z delom, generalna sekretarka Državnega zbora prosi
               odbor za odločitev glede eventualnega imenovanja člana in nadomestnega člana s strani
               Državnega zbora v delovno skupino. Naj spomnim, da sta do zdaj v delovni skupini
               sodelovala prejšnja predsednica odbora, gospa Klasinc, in član odbora, gospod
               Anderlič. Naslednje, torej 5. srečanje delovne skupine bo že 3. aprila 2012 v
               Beogradu. Narodna skupščina Republike Srbije pa bo neposredno po tem, in sicer 3. in
               4. aprila 2012, organizirala še mednarodno konferenco z naslovom "Sodelovanje
               nacionalnih parlamentov in neodvisni regulatorni organi v jugovzhodni Evropi", na
               katero so povabljeni tudi člani delovne skupine. Ker je v tej, kot rečeno, delovni
               skupini bila prej kolegica Janja Klasinc, prosim njo za kratek opis, kaj se je do
               zdaj naredilo in kakšni so izgledi za ustanovitev te skupščine. Izvolite.</p>
            </sp>
            <sp xml:id="SDT6-OZZP-nujna-5-2012-03-07.sp96">

               <speaker>JANJA KLASINC (PS PS):</speaker>

               <p>Najlepša hvala, gospod predsednik. Kot ste že povedali v uvodu, gre za delovno
               skupino, ki se odloča, kako sploh naj bi izgledala ta skupščina SECP. Namreč, že na
               kar nekaj delovnih srečanjih približno eno leto, več kot eno leto trajajo dileme,
               kako naj bi se to organiziralo. Bolgarska delegacija namreč zelo poudarja željo po
               tem, da ne bi parlamentarna dimenzija SECP delovala kot parlamentarna skupščina,
               ampak kot konferenca predsednikov parlamentov. Večina drugih članic - najbolj pa je
               tu izpostavljena Turčija pri zagovoru parlamentarne skupščine - pa meni, da bi bili
               samo predsedniki parlamentov v tem primeru pristojni za sprejemanje odločitev, česar
               ne vidijo kot demokratičen proces. Skratka, tu gre zdaj še za nek razvoj dogodkov, ki
               bodo v delovni skupini morali v najkrajšem času, po mojem mnenju, pripeljati do
               rešitve. Tako kolega Anderlič kot jaz in celoten Odbor za zunanjo politiko v
               prejšnjem mandatu smo bili bolj na stališču, da bi zastopali ureditev kot
               parlamentarno skupščino, da bi imeli svojega člana tam in vse, ampak delovna skupina
               se o tem še ni dokončno odločila; upamo, da bo ta odločitev padla zdaj na tem
               sestanku, ki sledi v Beogradu. Sama sem izkazala interes, da bi nadaljevala delo v
               delovni skupini predvsem zaradi kontinuitete, ker vem, kaj je bilo do zdaj
               narejenega, ampak to je, opozarjam, samo članstvo in nadomestno članstvo v delovni
               skupini, to še ni organ. Ko bo ustanovljen organ na osnovi našega dela, bomo tu
               odločali o tem, kdo bo član in kdo bo nadomestni član ali celo več članov, ker ne
               vem, kako bo cela stvar organizirana.</p>
               <p>Še to, da boste vedeli, o čem naj bi ta parlamentarna dimenzija odločala - o
               gospodarskem razvoju v regiji, o zmanjšanju brezposelnosti, o obnovi infrastrukture
               in gradnje novih infrastruktur, kjer je Slovenija posebej zainteresirana, ker gre tu
               za povezovanje s cestami in železnicami, in seveda za demokratične procese v regiji.
                  Hvala.
               </p>
            </sp>
            <sp xml:id="SDT6-OZZP-nujna-5-2012-03-07.sp97">

               <speaker>PREDSEDNIK JOŽEF HORVAT:</speaker>

               <p>Hvala lepa, kolegica Janja, za to pojasnilo.</p>
               <p>Glede na to, da gre v bistvu za nadaljevanje nedokončanega dela, bi sam predlagal, da
               bo članica podpredsednica odbora, gospa Janja Klasinc. Moramo pa poiskati še
               nadomestnega člana. Gospod Pukšič, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp98">

               <speaker>FRANC PUKŠIČ (PS SLS):</speaker>

               <p>Sicer nimam popolnoma nič proti kolegici Janji Klasinc, ampak glede na formo, ki je
               očitno bila v prejšnjem mandatu, da sta v tej delovni skupini bila oba člana vladne
               koalicije, in glede na - žal sem moral prej zapustiti sejo zaradi nekih drugih
               obveznosti, toda kar sem poslušal pri 4. točki, da je po treh tednih ta vladna
               koalicija kriva za vse, tudi pri članstvu tam pri OZN za človekove pravice
               razpravljamo o uradih in ne vem čem vse, o tistem, kar pride potem na dnevni red, pa
               prej v časopisju piše in tako dalje, skratka, se mi enostavno ne zdi v redu, no.
               Sicer, če boste predlagali, pa vendar mislim, da bi bilo prav, da se procedure, ki je
               bila tudi prej, kar se tega tiče, držimo, ker potem bo zopet vse narobe, tudi mogoče
               stvari drugače predstavljene, kot pa dejansko so, ker danes na tej seji, kolikor časa
               sem bil tu, sem bil pravzaprav prav šokiran.</p>
            </sp>
            <sp xml:id="SDT6-OZZP-nujna-5-2012-03-07.sp99">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Pukšič.</p>
               <p>Želi še kdo besedo? Iščemo nadomestnega člana, zato prosim za predloge. Kolega
               Pukšič? Ja? Krasno!</p>
               <p>Prebral bom predlog sklepa: Odbor se strinja, da je članica delovne skupine
               podpredsednica odbora Janja Klasinc, nadomestni član pa član odbora, gospod Franc
               Pukšič.</p>
               <p>Želi kdo razpravljati o predlogu sklepa? Kolega Mate, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp100">

               <speaker>DRAGUTIN MATE (PS SDS):</speaker>

               <p>Jaz se z gospodom Pukšičem strinjam pri tem, kar je povedal. Če je v prejšnjem
               mandatu koalicija si prilastila to in ni pustila opoziciji, da gre na te sestanke, in
               so bile informacije takšne, kot so jih podali, predlagam, da imamo v tem mandatu
               enako strukturo - oni so jo vzpostavili, mi jo bomo pa samo nadaljevali. Ne gre za
               ničesar osebnega, gre za način dela, kot je bil uveljavljen v prejšnjem sklicu. Tako
               že zdaj povem, da bom glasoval proti.</p>
            </sp>
            <sp xml:id="SDT6-OZZP-nujna-5-2012-03-07.sp101">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Kolegica Janja.</p>
            </sp>
            <sp xml:id="SDT6-OZZP-nujna-5-2012-03-07.sp102">

               <speaker>JANJA KLASINC (PS PS):</speaker>

               <p>Bi se povsem strinjala s kolegom Matejem in z gospodom Pukšičem, če bi bila stvar res
               takšna. Tisti, ki ste zdaj iz prejšnjega mandata, se lahko spomnite, da v tej delovni
               skupini nihče ni hotel sodelovati. Nekaj mesecev so se pošiljala vabila v vse
               poslanske skupine, nihče ni bil zainteresiran in potem sva se prijavila midva z
               gospodom Anderličem, ki sva bila pač takrat v tej koaliciji. Rada bi pa poudarila, da
               se tu jaz zavzemam samo za nadaljevanje v delovni skupini. Ta delovna skupina bo
               mogoče trajala samo še na tej seji, ker če se na tej seji v Beogradu dokončno
               odloči... Če si pa res nekdo zelo želi, da bi bil v delovni skupini in bo moral
               preštudirati potem seveda dve leti dela te delovne skupine, meni pa tega ni treba,
               ali pa če bi bil kolega Anderlič, mu tudi ne bi bilo treba, samo to sem želela
               predlagati. Vnaprej povem, da pa ne bom kandidirala za članstvo, če se bo potem
               ustanovila skupščina, ker že delam v sorodni instituciji in ne mislim potem še enkrat
               kandidirati za to. S predsednikom sva razmišljala o tem, da ostanem v delovni skupini
               samo zaradi kontinuitete dela in ker vem, kaj se je vse dogajalo. Drugače pa sploh
               nimam kakršnihkoli pretenzij, da bi vodila. In res, verjemite, da to lahko prosim, da tisti, ki ste bili v
               prejšnjem mandatu, potrdite, da dejansko v takratnih opozicijskih poslanskih skupinah
               ni bilo interesa.</p>
            </sp>
            <sp xml:id="SDT6-OZZP-nujna-5-2012-03-07.sp103">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Moj predlog je šel v tej smeri, da dejansko gre za neko kontinuiteto dela oziroma za
               dokončanje začetega dela. Seveda, ko bomo pa razpravljali o ustanovitvi skupščine, če
               bo do te prišlo, potem bomo pa delegacijo te skupščine sestavili po standardih, o
               katerih sem maloprej govoril in ki v Državnem zboru veljajo.</p>
               <p>Želi še kdo besedo v zvezi s tem sklepom? Kolega Mate, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp104">

               <speaker>DRAGUTIN MATE (PS SDS):</speaker>

               <p>Rad bi odgovoril na to. Če gre zgolj za to in če se kolegica Klasinc že vnaprej
               odpoveduje svojemu kandidiranju, potem jaz lahko kot posameznik sprejmem to, da bo
               šla na ta sestanek, kjer se zadeve dokončajo. Bom pa seveda potem zelo veliko razprav
               imel, če se bo premislila pri kandidiranju.</p>
            </sp>
            <sp xml:id="SDT6-OZZP-nujna-5-2012-03-07.sp105">

               <speaker>JANJA KLASINC (PS PS):</speaker>

               <p>Se ne bom, brez skrbi... <stage>/Smeh./</stage></p>
            </sp>
            <sp xml:id="SDT6-OZZP-nujna-5-2012-03-07.sp106">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Mate.</p>
               <p>Zaključujem razpravo in prehajamo na odločanje o predlogu sklepa. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA - RAZNO.</title>
               </p>
               <p>Je kakšna pobuda? Kolegica Janja, izvolite.</p>
            </sp>
            <sp xml:id="SDT6-OZZP-nujna-5-2012-03-07.sp107">

               <speaker>JANJA KLASINC (PS PS):</speaker>

               <p>Jaz sem že, spoštovane kolegice in kolegi, predsedniku našega odbora povedala, da sem
               se srečala slučajno pred nekaj dnevi z našim bivšim ministrom za zunanje zadeve,
               gospodom Žbogarjem, ki dela, kot veste, zdaj v funkciji predstavnika, vodje
               diplomatskega predstavništva Evropske unije na Kosovu. Sama sem ga povprašala, ker me
               zelo tišči problematika Kosova, ki je, mislim, zelo pereča, ali bi bil pripravljen,
               če bi mi kdaj v odboru razpravljali o tem, se udeležiti naše seje. Povedal je, da je
               pripravljen. Zato zdaj tudi uradno dajem pobudo, da bi na eni od prihodnjih sej kot
               točko dnevnega reda obravnavali tudi dogajanja na Kosovu in mogoče tudi med ostalimi
               gosti povabili gospoda Žbogarja, če se strinjate.</p>
            </sp>
            <sp xml:id="SDT6-OZZP-nujna-5-2012-03-07.sp108">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Želi še kdo podati kakšno pobudo? <stage>(Ne.)</stage></p>
               <p>Zaključujem 6. točko dnevnega reda in tudi sejo odbora. Vsem najlepša hvala za
                  sodelovanje! <stage type="time">Seja je bila zaključena 7. marca 2012 ob 13.15.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZNZJUILS-nujna-14-2013-05-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">49BACCFA855C5FE3C1257D1F005A73CB</idno>
               <idno type="custom" subtype="day">6F336483A3BB6755C1257B6C0045C944</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=6F336483A3BB6755C1257B6C0045C944</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZNZJUILS-nujna-14-2013-05-15.OZNZJUILS" n="14">
               <name>nujna seja</name>
               <date when="2013-05-15"/>
            </setting>
         </settingDesc>
         <particDesc>
            <listOrg>
               <org xml:id="OZNZJUILS-nujna-14-2013-05-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZNZJUILS-nujna-14-2013-05-15.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">14. nujna seja</stage>
            <stage type="date">(15. maj 2013)</stage>
            <stage type="chairman">Sejo je vodil Jerko Čehovin, predsednik odbora.</stage>
            <stage type="time">Seja se je pričela ob 13. uri. </stage>


            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Spoštovane kolegice in kolegi, spoštovani ostali vabljeni, lepo pozdravljeni!
               Pričenjam 14. nujno sejo Odbora za notranje zadeve, javno upravo in lokalno
               samoupravo.</p>
               <p>Obveščam vas, da so zadržani in se seje ne morejo udeležiti naslednje članice in
               člani odbora: Jožef Horvat, Jasmina Opec, Sonja Ramšak in Kristina Valenčič. Prejeli
               smo dve pooblastili, in sicer podpredsednika Tomaža Lisca nadomešča Dragutin Mate in
               Alenko Bikar nadomešča Branko Ficko.  Ker nismo prejeli predlogov za spremembo dnevnega reda,
               je določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O POGOJIH ZA VSTOP IN
                  PRIDOBIVANJE DRŽAVLJANOV TRETJIH DRŽAV ZA NAMENE RAZISKOVANJA, ŠTUDIJA, IZMENJAVE
                  UČENCEV, PLAČANEGA IN NEPLAČANEGA USPOSABLJANJA, PROSTOVOLJNEGA DELA IN DELA
                  VARUŠK AU PAIR,</title>
               ki ga je na podlagi prvega odstavka 4. člena Zakona o sodelovanju med Državnim zborom
               in Vlado v zadevah Evropske unije Državnemu zboru v obravnavo dne 8.5.2013
               posredovala Vlada in je objavljen na spletni strani Državnega zbora.</p>
               <p>Na sejo so bili vabljeni predstavniki Ministrstva za notranje zadeve in javno
               upravo.</p>
               <p>Besedo dajem predstavniku predlagatelja, gospodu Boštjanu Šeficu, državnemu
               sekretarju na Ministrstvu za notranje zadeve in javno upravo.</p>
            </sp>
            <sp who="SDT6:ŠeficBoštjan">

               <speaker>BOŠTJAN ŠEFIC:</speaker>

               <p>Hvala lepa. Spoštovani gospod predsednik, spoštovane poslanke in spoštovani
               poslanci!</p>
               <p>Glede na to, da ste prejeli gradivo, obrazloženo stališče Vlade Republike Slovenije,
               menim, da je v uvodu smiselno dati samo nekaj poudarkov.</p>
               <p>Najprej bi rad rekel, da je direktiva, ki jo danes obravnavamo, v neki začetni fazi,
               da gre praktično za prvo vsebinsko razpravo v tej proceduri sprejemanja in da bodo
               vaše današnje razprave zelo pomembne za delo tako Vlade, ministrstva, skratka,
               pomembna usmeritev za nadaljnje razprave tudi v okviru Evropske unije. Mi
               pričakujemo, da bo direktiva sprejeta do konca leta 2014.</p>
               <p>Predlog te direktive pravzaprav spreminja in prenavlja, dopolnjuje dve direktivi, ki
               trenutno veljata, to je Direktiva o študentih, ki je bila sprejeta leta 2004, in
               Direktiva o raziskovalcih, ki je bila sprejeta leta 2005. Namreč, pri implementaciji
               teh direktiv oziroma v praksi se je pokazalo, da imata navedeni direktivi vrsto
               slabosti in pomanjkljivosti. Namreč, ne obravnavata nekaterih težav, s katerimi se
               srečujejo v realnem življenju prosilci, se pravi, državljani tretjih držav, ki želijo
               vstopiti v Evropsko unijo z namenom študija oziroma raziskovanja, raziskovalnega
               dela. Tu gre predvsem za vprašanje pridobitve vizumov. Sedanje določbe obeh direktiv
               v tem trenutku tudi nista popolnoma v skladu s programi in ključnimi cilji Unije, ki
               vključujejo ukrepe za večjo mobilnost in zagotavljajo relativno slaba postopkovna
               jamstva za vse prosilce. Poleg tega določbe obstoječih direktiv niso dovolj jasne ali
               zavezujoče, zlasti te, ki se nanašajo na študente. Zato je glavni namen te nove
               direktive, ki je zdaj pred nami, izboljšanje pravnega okvira za raziskovalce,
               študente, dijake, neplačane pripravnike in prostovoljce, ki so državljani tretjih
               držav, in drugič, uporaba skupnih določb za dve novi skupini državljanov tretjih
               držav, to je za plačane pripravnike in varuške. Cilj direktive, ki ga zasleduje
               Evropska komisija, pa je predvsem podpreti socialne, kulturne  in ekonomske odnose med Evropsko unijo in
               tretjimi državami, pospešiti prenose znanja in spretnosti ter spodbujati
               konkurenčnost, tako da se hkrati zagotovi pravična obravnava teh skupin državljanov
               iz tretjih držav. Republika Slovenija, jaz mislim, da moramo pozdraviti osnutek tega
               pravnega akta. Menim, da je pozitivno naravnan, saj na področju migracij je potrebno
               nadaljevati z delom pri urejanju tega zakonodajnega področja in predvsem spodbujati
               praktično sodelovanje med državami članicami Evropske unije. Res pa je, da so
               določene rešitve predloga, ki je zdaj pred nami, še ne dorečene, zato se predlaga, da
               Slovenija vendarle zahteva še dodatna pojasnila in obrazložitve, tako da se bomo
               lažje odločili o tem ali nam te predlagane spremembe ustrezajo in kaj bodo povzročile
               tudi na našem nacionalnem sistemu. Je pa Vlada v svojem stališču zelo jasno se
               zavzela, da se ne podpre širitev te vsebine, širitve te direktive na ti dve novi
               kategoriji, torej za plačane pripravnike in pa varuške, ker menimo, da gre za plačano
               delovno silo, ki nekako po našem mnenju ne sodi v okvir ureditve, ki pokriva
               predlagana direktiva o študentih in raziskovalcih. Mogoče na koncu samo še to.
               Ministrstvo za notranje zadeve je stališče in vse pripombe uskladilo z Ministrstvom
               za družino, socialne zadeve in enake možnosti, Ministrstvom za zunanje zadeve,
               Ministrstvo za izobraževanje, znanost in šport. Z vidika naše notranje zakonodaje pa
               bo, ko bo seveda ta direktiva sprejeta, potrebno spremeniti zlasti Zakon o tujcih in
               Zakon o zaposlovanju in delu tujcev. Toliko morda za uvod. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala gospod državni sekretar. Želite, gospod Janc, še dopolniti? Ne. Potem pa dajem
               besedo članicam in članom odbora. Gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik. Mene pravzaprav kar opogumlja pridržek, ki ga je
               Slovenija izrekla v zvezi s širitvijo te direktive. Zaustavila se bom samo pri
               varuškah, zaradi tega, ker tisto kar mi imamo v razvidu obveznosti, je pravzaprav
               varuhinja in varuh otroka v okviru zasebnega varstva otrok, ki morajo izpolnjevati
               osnovni izobrazbeni pogoj, nimajo pa ali recimo, to smo imeli svoj čas tudi v okviru
               izobraževanja, krajši izobraževalni program za varuške, kot tiste ki sodelujejo v
               postopku oziroma v dejavnosti vzgoje in varstva otrok v okviru javne vrtčevske
               službe. To se pravi, tisti ki ta izobrazbeni status zapolnjujejo do te mere, da smejo
               opravljati ali sodelovati v tem postopku samo takrat, ko gre za varovanje otrok, med
               tem ko tisto, kar sodi v kurikul predšolske vzgoje opravlja vzgojiteljica predšolskih
               ali vzgojitelj predšolskih otrok. Če razumem, bi varuška lahko opravljala tudi
               varovanje otrok, ki presegajo starost predšolske obravnave in tega do sedaj nismo
               imeli tako urejenega, da bi bilo zvezano s postopkom izobraževanja otrok. Tudi nekaj
               poizkusov, ki so bili zvezani z zasebnim varovanjem otrok in kar je teklo preko
               ministrstva za delo, družino,
               en tak spodletel poskus poznamo, če se spomnite tiste zadeve v Postojni, kjer je bilo
               tako zasebno varovanje opravljeno in tisto dovoljenje ni teklo ali ni bilo
               pridobljeno preko Ministrstva za izobraževanje ali šolstva, ampak zato o čemer
               govorim. Zato se mi zdi, da je zelo pomembno, da je ta točka obravnavana tudi na
               Odboru za delo. Sama, kot rečeno, imam veliko zadržkov glede širitve in soglašam z
               mnenjem vlade, da to ni zadeva, ki bi jo bilo mogoče ob enaki meri vključiti v
               direktivo, ki obravnavana znanstvenike in študente. Razumem jo zgolj kot tisto obliko
               začasnega ali občasnega dela, ki ga študentje na izmenjavi opravljajo zato, da si
               zagotovijo sredstva za preživljanje. In to je nekaj čisto drugega in tu se mi
               zastavlja vprašanje, da v trenutku, ko se Evropska unija zelo intenzivno vključuje v
               spremembo zakonodaje, ki v Sloveniji ureja študentsko delo, meneč, da je to nekaj kar
               podaljšuje študij in ni v prid študentom, povedala bi pa, da obstajajo tudi drugačna
               mnenja, ki govore o tem. In če ste gledali indeks človekovega razvoja je Slovenija po
               indeksu človekovega razvoja v letu 2013 visoko uvrščena ravno zaradi časa, ki ga
               mladi preživijo v izobraževanju smo tam z 11,7 let nad povprečjem Evropske unije, pri
               bruto domačem proizvodu smo dosti slabši, za 14 mest je še 14 držav, ki imajo boljši
               bruto domači proizvod, pa tudi pri pričakovani življenjski dobi so podatki drugačni.
               Torej, vsaka stvar ima vedno dva konca, tako da jo je treba pogledati s tega in
               drugega. Tudi vprašanje socialne dinamike bi morali vključiti, ko govorimo v času
               študija. Vsekakor se mi zdi potrebno pridobiti več podatkov in več utemeljitev zakaj
               bi ta širitev bila potrebna in ali se je ne bi dalo urediti kako drugače, ker
               navsezadnje se pa spomnim tudi problema tujih študentov, ki so pri nas, v okviru
               mobilnosti in študijske izmenjave, ki so po novem principu, ki se je s 1. januarjem
               2012 vpeljal, izgubili pravico do štipendij in so se znašli v velikih težavah. To so
               vprašanja, ki jih je treba urediti. Na ljubljanski univerzi so nekako skušali urejati
               ta problem, ampak vseeno ostaja veliko odprtega in mislim, da je treba tu temeljiti
               premisliti kako se bodo te stvari urejale in tudi v okviru štipendiranja mislim, da
               bo pristojno delovno telo, to je Odbor za delo, imel kaj povedati, ker pripravlja se
               tudi nov Zakon o štipendiranju. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala vam. Preden dam besedo gospodu Mateju, samo pozdravim še gospod Valenčičevo, ki
               se nam je v tem času pridružila, tako da bomo to listo prisotnosti popravili. Gospod
               Dragutin Mate ima besedo.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa. Jaz bom poskušal čim bolj na kratko. Jaz, to kar sem uspel prebrati glede
               na to, da nadomeščam, sem razumel to delo preko študentskega servisa oziroma varušk
               preko študentskega servisa, da gre za to delo varušk, ne pa za delo v
               vzgojno-varstvenih inštitucijah, se pravi vrtcih zasebnih ali javnih. Tako, da tukaj
               se bojim, da bomo imeli kar precejšnje težave to zagovarjati, zato ker princip je
               zelo jasen, za evropske državljane mora biti v članicah enake pravice zagotovljene,
               tako da tukaj se bojim, da če gre za to, kot sem jaz razumel iz teksta, ki sem ga na
               hitro preletel, gre za to delo, se pravi to varstvo doma individualno, ko preko
               študenta najamejo ali preko nekih agencij, kjer nudijo to študentsko delo, da tukaj
               bomo zelo težko to preprečili, ker gre za kršenje enega drugega principa. Zanima me
               pa nekaj drugega veliko bolj. 
               Namreč, študentje, ki pridejo v Evropsko unijo, v različne države, prihajajo seveda
               iz različnih držav. Nekaterih od teh študentov pridejo tako ali drugače v določene
               zaplete oziroma težave oziroma v obravnavo posameznih obveščevalnih služb v
               posameznih državah in me zanima, na kakšen način bo urejen prenos informacij med
               obveščevalnimi službami, če bodo takšni študentje prihajali iz ene v drugo članico.
               Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Besedo dajem državnemu sekretarju.</p>
            </sp>
            <sp who="SDT6:ŠeficBoštjan">

               <speaker>BOŠTJAN ŠEFIC:</speaker>

               <p>Hvala lepa.</p>
               <p>Opozoril bi na nekaj. Gre za študente iz tretjih držav, ne iz držav članic Evropske
               unije. To je ena zadeva. Drugič, ja, predvsem je tu mišljeno to, kar je tudi gospa
               Potrata in kar ste vi rekli, torej neko dopolnilno delo, s katerim bi si nekako
               izboljšali položaj ti študentje. Ampak tu moram opozoriti na to, da je eden od
               pogojev za to, da lahko pride študent raziskovalec, se pravi, da ima zagotovljena
               sredstva za projekt ali za študij in za bivanje. In to ravno s tem ciljem, da tisti,
               ki pridejo v to izmenjavo in ki se zadržujejo tukaj, dejansko svoj čas namenjajo za
               študij, za raziskovanje in tako naprej, to je poanta tega ali pa eden od ciljev.</p>
               <p>Kar se tiče vašega vprašanja, izmenjave informacij. Ja, zagotovo bodo na podlagi te
               direktive predpisani tudi določeni postopki, ki jih bodo države med seboj morale
               uskladiti, zato da se tudi eventualni varnostni zadržki zaznajo in da pride do
               izmenjave teh podatkov. Ampak, seveda, to bo potem stvar implementacije, ko bo treba
               zelo natančno te zadeve urediti. Zato je tudi, mislim, da dvoletno obdobje namenjeno
               oziroma predvideno za implementacijo te direktive, kjer se bodo vsi ti detajli potem
               usklajevali. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Jožef Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Podpiram to, kar je Vlada pripravila in tudi te pomisleke ter zadržke. Me pa edino
               malo zbode pri izboljšanju dostopnosti do iskanja zaposlitve. Gre za te študente in
               raziskovalce iz tretjih držav, kajti v Evropi imamo zdaj velik porast brezposelnosti,
               zato bi bilo treba tu biti pozoren, da ne bodo ti, ki ostanejo tukaj, na lažji način
               prihajali do zaposlitev kot ljudje, ki živijo tukaj.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Matjaž Zanoškar.</p>
            </sp>
            <sp who="SDT6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Hvala za besedo.</p>
               <p>Seveda, tudi jaz se strinjam s tem, kar je bilo povedano s strani predstavnika Vlade.
               Bi pa v tem smislu tudi, kot je Jože načel to vprašanje, jaz pa gledam obratno.
               Poglejte, zanima me ta recipročnost, ki bi nastajala. Jaz sem za to, za migracijo
               raziskovalcev, študentov, pripravnikov, ne nazadnje tudi teh varušk otrok in tako
               dalje, vendar me zanima, glede na to, da brezposelnost v Evropi narašča, kako imajo
               pa tretje države urejen ta sistem. Ali lahko potem iz Evrope hodijo na tak način tudi
               drugam? Če lahko na to zdaj odgovorite, sicer bi pa bilo dobro slišati. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Želite odgovoriti? Prosim.</p>
            </sp>
            <sp who="SDT6:ŠeficBoštjan">

               <speaker>BOŠTJAN ŠEFIC:</speaker>

               <p>Kar se tiče zaposlitev in možnosti zaposlovanja po končanem študiju oziroma po
               raziskavah. Kot ste videli v gradivu in obrazložitvi stališča Vlade, ravno to
               zahtevamo oziroma ima tudi Vlada določene pomisleke oziroma zahteva dopolnilne
               informacije, stališče Evropske komisije v zvezi s tem. Namreč, tu se zavedamo, da je
               eden ta aspekt, na katerega ste opozorili, drugi aspekt, ki ga zaznavamo tudi skozi
               druge aktivnosti, je pa tudi možnost zlorabe tega instituta oziroma te možnosti. Tako
               je tu naše stališče, da bo treba, če bo to  šlo, rešitve v tej smeri, seveda da jih bo treba tudi še dodelati in
               verjetno vgraditi določene varnostne elemente zaradi tega, da ne bo prihajalo do
               zlorabe. Seveda verjetno popolnoma sleherne, recimo potencialne zlorabe ne bo možno
               izključiti, ampak vendarle, o tem se razmišlja.</p>
               <p>Kar se pa tiče recipročnosti, pa mislim, da je to opozorilo zelo na mestu. Je tudi
               eden od teh elementov, ki jih bomo tudi v nadaljnjih razpravah izpostavili tudi v
               okviru delovnih teles in same komisije. Hvala lepa.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Ugotavljam, da ni več<gap n="..."/> Se opravičujem, gospod Mate.</p>
            </sp>
            <sp who="SDT6:MateDragutin">

               <speaker>DRAGUTIM MATE (PS SDS):</speaker>

               <p>Jaz bi samo mogoče, zakaj sem to spraševal prej. Namreč velikokrat pozabimo na ta
               element in prav je, da se opozori na začetku. Saj s tem ne trdim, da so ti študentje
               ali karkoli je z njimi narobe, ampak vem iz izkušenj, profesionalnih, da se vsake
               toliko časa zgodi kaj takšnega in mora biti. Seveda veliko teh ljudi je pod nekim
               nadzorom določenih služb ali pa nekateri od teh ljudi so pod nadzorom določenih
               služb, kjer tudi ne želijo razkriti, da so pod nadzorom njim in zato je pomembna ta
               izmenjava znotraj obveščevalnih služb. Gospod državni sekretar je delal na tem
               področju, pa ve kako občutljivo je to področje in tukaj mislim, da je treba vendarle
               za to poskrbeti, sploh če gre za nekatere zelo ekstremne pojave, ki se občasno tudi
               pojavijo in ni nobene garancije, da nekdo, ki pride študirati, tudi ne zapade v to
               ali ga ne pošljejo tudi s tem namenom študirati v Evropsko unijo. Drugače pa samo
               okrog tega dela. Res, da so to državljani tretjih držav, vendar oni imajo neko
               pravico, ki jo pridobijo k tej državi kjer študirajo ali pa raziskujejo, imajo
               pravico tudi delati tam preko, recimo če rečemo, pogojno študentskega servisa, kot ga
               pri nas poznajo in s tem, ko to pravico pridobijo v tej državi, imamo mi težavo mu to
               omejiti v Sloveniji. Mislim, jaz samo opozarjam, da je to lahko težava. Lahko je
               pridržek. Lahko je resen pridržek, samo opozarjam, da moramo vedeti, da to ne gre za
               neko redno stalno zaposlitev, in da bomo zelo težko tudi uspeli z blokado, če tako
               rečem, z zaustavitvijo na tem področju. Drugače pa, da se ne bi napačno razumelo, da
               sem proti kakšnemu omejevanju ali čemu.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala. Še gospa Potrata.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Ja, saj to vprašanje, ki ga odpiram, gospod Mate, je tudi vsebovano v teh rešitvah in
               jaz ga vidim v tem, ko ni govora o študentskih servisih, ampak o zaposlitvah preko
               delovnih dovoljenj, kar je v nacionalni zakonodaji tudi mogoče. Imam pa za gospoda
               državnega sekretarja eno vprašanje, saj sem mogoče šlampasto brala pa se tega ne
               spomnim. Ampak, ko ste rekli, da mora študent imeti zagotovljene vse finančne vire,
               tako za študij, ker to je dejstvo, da so zunaj zelo, tudi za naše študente, pa smo
               člani Evropske unije, zelo občutljivi ali imajo plačano šolnino ali ne in izgubi
               pravico prisostvovanja v hipu, ko nima poravnane šolnine. Zdaj, kaj se šteje?
               Sredstva za zagotovljeno šolnino za preživljanje in za prebivanje. Ali lahko potrebna
               sredstva dokazuje tudi s tem, da bo pridobil določena sredstva z dodatnim delom ali
               ne? Ker to je zame bistveno vprašanje, ki se povezuje s tem, kar sta kolega Zanoškar
               in Kavtičnik govorila, zaposlitvene možnosti v Evropski uniji se zapirajo in če je to
               zvezano z nekim pogojnim, to ne more biti zvezano s tistim, kar je potrebno za
               preživetje, ampak je lahko kot dodatek za izboljšanje standarda. To me zanima, kakšni
               so ti pogoji. Hvala.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Izvolite, gospod državni sekretar.</p>
            </sp>
            <sp who="SDT6:ŠeficBoštjan">

               <speaker>BOŠTJAN ŠEFIC:</speaker>

               <p>Hvala lepa. Zdaj, intenca te direktive je, da bi vsak, ki  pride bodisi sem na študij ali pa opravljati
               raziskovalno dejavnost, da bi imel zagotovljena ta sredstva, tako kot ste rekli, tako
               za študij kot za preživljanje. Je pa res, da direktiva daje možnost, da nacionalna
               zakonodaja to še dodatno regulira. Kar pomeni, da je lahko tudi del tega zaslužka
               bodočega priznan, vendar mora to dokazati. Skratka, lahko tudi nek študent, študentka
               dela kot varuška, vendar mora imeti vnaprej izkazano, da bo res ta sredstva<gap n="..."/>
               <stage>/Oglašanje v ozadju./</stage> Tako, recimo, no, v tem smislu.</p>
            </sp>
            <sp who="SDT6:ČehovinJožef">

               <speaker>PREDSEDNIK JERKO ČEHOVIN:</speaker>

               <p>Hvala.</p>
               <p>Želi še kdo besedo? Ugotavljam, da ne, zato zaključujem razpravo.</p>
               <p>Ker k predlogu stališča ni bilo predlaganih amandmajev, odboru predlagam, da sprejme
               naslednje mnenje: Odbor za notranje zadeve, javno upravo in lokalno samoupravo
               podpira predlog stališča Republike Slovenije do Predloga direktive Evropskega
               parlamenta in Sveta o pogojih za vstop in pridobivanje državljanov tretjih držav za
               namene raziskovanja, študija, izmenjav učencev, plačanega in neplačanega
               usposabljanja, prostovoljnega dela in dela varušk au pair <stage>(prenovitev)</stage>, ki ga je
               predložila Vlada, in predlaga pristojnemu Odboru za zadeve Evropske unije, da ga
               sprejme.</p>
               <p>Želi še kdo besedo v zvezi s predlaganim mnenjem? Ker ne želi nihče več razpravljati,
               razpravo zaključujem. Moram se opravičiti, ker imamo nekaj tehničnih težav z napravo
               za glasovanje, tako da ne bomo glasovali, kot je običajno v tem salonu, ampak bomo z
               dvigom rok. Glasujemo o predlogu mnenja.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Odbor bo v skladu s 154. členom Poslovnika Državnega zbora kot matično delovno telo
               pripravil mnenje in ga posredoval Odboru za zadeve Evropske unije, ki bo kot
               pristojno delovno telo na svoji seji sprejel odločitev v zvezi s predlogom stališča.
               Ker je članica Odbora za zadeve Evropske unije gospa Janja Klasinc, predlagam, da je
               tudi poročevalka na tem odboru.</p>
               <p>S tem zaključujem 1. točko dnevnega reda in 14. nujno sejo odbora in se vam
               zahvaljujem za udeležbo. <stage type="time">Seja je bila končana 15. maja 2013 ob 13.30.</stage>
               </p>
            </sp>
         </div>
      </body>
   </text>
</TEI>
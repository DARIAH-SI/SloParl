<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZG-redna-8-2013-03-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">22A5494408509CCBC1257D1F005A6F24</idno>
               <idno type="custom" subtype="day">4F7C8E7D283EE02FC1257B2E002D1E97</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=4F7C8E7D283EE02FC1257B2E002D1E97</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZG-redna-8-2013-03-13.OZG" n="8">
               <name>redna seja</name>
               <date when="2013-03-13"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZG-redna-8-2013-03-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZG-redna-8-2013-03-13.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">8. seja</stage>
            <stage type="date">(13. marec 2013)</stage>
            <stage type="chairman">Sejo je vodil Matjaž Han, predsednik odbora.</stage>
            <stage type="time">Seja se je pričela ob 14. uri. </stage>


            <sp xml:id="SDT6-OZG-redna-8-2013-03-13.sp1">

               <speaker>PREDSEDNIK MATJAŽ HAN:</speaker>

               <p>Spoštovane članice in spoštovani člani Odbora za gospodarstvo, spoštovani vabljeni,
               državni sekretar z ekipo, lep pozdrav! Pričenjam 8. sejo Odbora za gospodarstvo.</p>
               <p>Obveščam vas, da so danes zadržani in se ne morejo udeležiti seje naslednji člani:
               Bojan Starman, Državljanska lista, Jakob Presečnik, Slovenska ljudska stranka, in
               gospod Srečko Meh, Socialni demokrati. Imamo tudi pooblastilo za nadomeščanje, in
               sicer Saša Ciglar, Poslanska skupina Slovenske demokratske stranke, nadomešča Romano
               Tomc.</p>
               <p>Ker smo sklepčni, lahko pričnemo z delom.</p>
               <p>Pred sabo imamo dnevni red z dvema točkama, in sicer: 1. točka, Predlog zakona o
               spremembah in dopolnitvah Zakona o potrošniških kreditih, skrajšani postopek, in 2.
               točka, razno. Ker v poslovniškem roku nisem prejel predlogov za spremembo dnevnega
               reda, je določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O POTROŠNIŠKIH KREDITIH, SKRAJŠANI POSTOPEK.</title>
               </p>
               <p>Kolegij predsednika Državnega zbora je na 40. seji, 25. januarja 2013, sklenil, da se
               predlog zakona obravnava po skrajšanem postopku. Ne bom našteval, koga smo vabili,
               saj imamo kot običajno določeno agendo. Vendar pa se je na vabilo odzvala samo, poleg
               seveda ministrstva, Gospodarska zbornica Slovenije, gospa Avberšek, ki jo lepo
               pozdravljam.</p>
               <p>Prejeli ste predlog zakona, mnenje naše Zakonodajno-pravne službe z dne 26.2.2013 in
               mnenje Komisije Državnega sveta za gospodarstvo, obrt, turizem in finance z dne
               12.3.2013.</p>
               <p>Rok za vložitev amandmajev se je iztekel že 7. marca 2013 in kvalificirani
               predlagatelji niso vložili amandmajev, tako smo ta rok zamudili. Imamo pa delovno
                  gradivo, ki ste ga dobili na
               mizo, spoštovane poslanke in poslanci, in smatrajte, da so to amandmaji odbora, ki
               jih je na podlagi mnenja Zakonodajno-pravne službe pripravilo Ministrstvo za
               gospodarski razvoj in tehnologijo.</p>
               <p>Pričenjam <title>drugo obravnavo</title> predloga zakona.</p>
               <p>Ali želi državni sekretar, gospod Rožič, besedo? Izvolite.</p>
            </sp>
            <sp xml:id="SDT6-OZG-redna-8-2013-03-13.sp2">

               <speaker>MAG. UROŠ ROŽIČ:</speaker>

               <p>Najlepša hvala. Lep pozdrav, spoštovani gospod predsednik, spoštovane poslanke in
               poslanci!</p>
               <p>Pred vami je krajša novela Zakona o potrošniških kreditih, ki obsega tri manjše
               sklope, s katerimi Vlada predlaga, da se spremeni oziroma dopolni osnovni zakon.</p>
               <p>Najpomembnejši razlog je prenos določb Direktive Komisije 90 iz leta 2011, ki ureja
               dodatne predpostavke za izračun letne efektivne obrestne mere, ker predpostavke, ki
               jih je določala Direktiva 48 iz leta 2008 o potrošnikih kreditih ne zadoščajo več za
               poenoten izračun EOM. Cilj direktive je ustvariti boljše razmere za učinkovito
               delovanje notranjega trga ter zagotoviti visoko in primerljivo raven varstva
               potrošnikov na notranjem trgu. Cilj predvsem je, da povprečnemu potrošniku, ki ni
               strokovnjak na finančnem področju, zagotovi preglednost na trgu in enostavnejšo
               primerjavo med različnimi kreditnimi ponudbami ter s tem poveča konkurenčnost
               dajalcev kreditov, torej na nek enak imenovalec se poskuša spraviti vse kreditne
               pogoje. Uskladitev pravne ureditve glede bistvenih sestavin potrošniških kreditnih
               pogodb je pa glavna strategija komisije za razvoj notranjega trga v segmentu
               potrošniških kreditov.</p>
               <p>Poleg tega evropskega dela pa predlagamo še štiri druge zadeve. In sicer, da se da
               novo pravno podlago za dopolnitev Pravilnika o pogojih, ki jih morajo izpolnjevati
               kreditni posredniki, predvsem glede izobrazbene strukture in prostorskih pogojev za
               dajanje kreditov. Tržni nadzor pri nas je namreč pokazal, da naraščajoče število
               kreditnih poslov, ki jih potrošniki sklepajo preko kreditnih posrednikov, ki jim po
               sedanjih predpisih ni treba izpolnjevati pogojev, ki se zahtevajo za dajalce
               kreditov, zaradi česar so ti potrošniki izpostavljeni večjim tveganjem. Torej, nimamo
               težav z bankami, ampak imamo težave na našem trgu z določenimi kreditnimi
               posredniki.</p>
               <p>Kot drugo se dodaja pravno podlago ministru za urejanje izobrazbenih pogojev za
               dajalce kreditov in s tem zapolnjujemo to upravno vrzel, ki je danes nimamo, torej,
               da se tudi za tistega, ki za pultom nekako sedi, določijo vsaj neki minimalni
               izobrazbeni standardi. Odpravljajo se določene nedoslednosti v obstoječem zakonu in,
               morda še najpomembnejše, inšpekcijskemu organu se daje trdnejšo pravno podlago za
               ukrepanje v primeru novih oblik zlorab oziroma izogibanja zakonu na trgu. Namreč,
               opažamo izredno veliko inovativnost kreditnih posrednikov pri sklepanju kreditnih
               pogodb in s to širšo pravno podlago se tudi inšpekcijskemu organu omogoča, da
               dejansko učinkovito izvaja tržni nadzor. Predvsem želimo tržni nadzor razširiti tudi
               na situacije, ko se sklepa več pogodb ob kreditni pogodbi, zaradi česar lahko prihaja
               do suma zlorab potrošnikov.</p>
               <p>Toliko na kratko, predsednik.</p>
            </sp>
            <sp xml:id="SDT6-OZG-redna-8-2013-03-13.sp3">

               <speaker>PREDSEDNIK MATJAŽ HAN:</speaker>

               <p>Hvala lepa, državni sekretar.</p>
               <p>Ali želi predstavnica Zakonodajno-pravne službe, gospa Kurent, besedo? Izvolite.</p>
            </sp>
            <sp xml:id="SDT6-OZG-redna-8-2013-03-13.sp4">

               <speaker>ANDREJA KURENT:</speaker>

               <p>Hvala za besedo. Lep pozdrav vsem skupaj! Na kratko bom povzela naše mnenje.</p>
               <p>V skladu z našimi nalogami smo v zvezi z 2. členom opozorili na neprimerno
               terminologijo. To je zdaj urejeno z amandmajem odbora glede obeh točk.</p>
               <p>V zvezi s 3. členom smo si zastavili vprašanje, ali gre za uvedbo nove terminologije
               ali ne. V medsebojnih pogovorih so nam pojasnili, kaj je na stvari.</p>
               <p>V zvezi s 6. točko 3. člena pa menim, da je treba jasno povedati - predvidevam, da se
               bo ministrstvo strinjalo z mano -, da je  potrebna korekcija besedila, ki pa naj se upošteva pri
               pripravi dopolnjenega predloga zakona. Gre namreč za to, da je nastal zamik oziroma
               da alineja ni pravilno označena, 6. točka 3. člena; ni pa za to potreben amandma, ker
               gre v bistvu za tehnično napako.</p>
               <p>Glede 8. člena, tu sta tudi dva amandmaja, na katera nimamo pripomb. Ostalo pa je
               vprašanje, na katerega nismo dobili odgovora, in sicer smo ga navedli v drugi
               alineji. Vprašanje je, kakšna je razlika med dikcijo, <q>"ki ima po svoji naravi podobne
               učinke"</q>, in dikcijo <q>"s podobnimi učinki"</q>. To se spreminja, predlog zakona pa ne
               ponuja nobene obrazložitve za to.</p>
               <p>Končno pa še dodani amandma za prehodno določbo, in sicer, da se določa, da naj bi
               ministrstvo za izdajo podzakonskega akta potrebovalo kar dolg rok, 8 mesecev. Zgolj
               za primerjavo, osnovno besedilo zakona je dajalo ministrstvu rok enega meseca za
               izdajo podzakonskega akta, novela je dala 3 mesece, tu greste kar na 8 mesecev, in se
               zastavlja vprašanje, ali je tako dolg rok res potreben. Drugo pa je vprašanje, ali ni
               potreben vseeno tudi rok, v katerem mora ministrstvo izdati pravilnik oziroma
               dopolniti obstoječi pravilnik, ker po našem mnenju obstoječi pravilnik o pogojih ne
               govori tako decidirano, kot je govoril stari pravilnik, na katerega je pa bil sprožen
               ustavni spor, Upravno sodišče je vložilo zahtevo za presojo ustavnosti. Po našem
               mnenju gre pa tu še vedno za določeno praznino, če ministrstvo že vztraja, se bodo
               vsi ti pogoji izrazili v podzakonskem aktu, ne pa v zakonu. Hvala.</p>
            </sp>
            <sp xml:id="SDT6-OZG-redna-8-2013-03-13.sp5">

               <speaker>PREDSEDNIK MATJAŽ HAN:</speaker>

               <p>Hvala lepa. Slišali smo predstavnico Zakonodajno-pravne službe.</p>
               <p>Želi kdo besedo od vabljenih? <stage>(Ne.)</stage> Mogoče še s strani Vlade, glede na pripombe, ki
               jih je dala gospa Kurent, da bi lažje zadeve takoj rešili?</p>
               <p>MAG. UROŠ ROŽIČ: Najlepša hvala.</p>
               <p>Kar se tiče tiste tehnične napake, nedoslednosti, ki je niti v amandmajih ni, se
               strinjamo. Ja, v Wordu je prišlo do zamika in bi bilo pravilno tako, kot tudi vi
               opozarjate, da je besedilo tudi na ta način poravnano.</p>
               <p>Kar se tiče dikcije, <q>"ki ima po svoji naravi podobne učinke"</q>, <q>"s podobnimi učinki"</q>.
               Ne vem, ampak kot meni pravijo, gre za neko lekturo, da je nekdo od lektorjev nekaj
               popravljal, vendar dikcija, ki je pravno bolj ustrezna, je pravilnejša. Ampak po
               mojem mnenju obe dikciji povesta enako, verjetno ena jezikovno stilistično lepše,
               predpostavljam.</p>
               <p>Kar se tiče 8-mesečnega roka v prehodni in končni določbi. Ministrstvo bi se
               potrudilo to prej narediti kot v tem skrajnem roku; lahko ga tudi skrajšamo, če je že
               tako, ampak nimamo tu nobenih posebnih dilem, no, glede tega roka za izdajo
               pravilnika. Hvala.</p>
            </sp>
            <sp xml:id="SDT6-OZG-redna-8-2013-03-13.sp6">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Če ni več razprave, prehajamo na odločanje o členih in predlogih za amandmaje odbora.
               Imamo 10 členov predloga zakona. Odboru predlagam, da po končni razpravi v skladu s
               prvim odstavkom 128. člena poslovnika glasujemo še o vseh členih skupaj. Verjetno
               temu predlogu nihče ne nasprotuje.</p>
               <p>Prehajamo na odločanje o 1. členu, ki ni amandmiran. Želi kdo besedo?  Lahko o 1. členu na splošno
               govorite, ne bom omejeval. Izvolite, Damjana Dobovšek Petavar.</p>
            </sp>
            <sp xml:id="SDT6-OZG-redna-8-2013-03-13.sp7">

               <speaker>MAG. DAMJANA DOBOVŠEK PETAVAR (PS SDS):</speaker>

               <p>Hvala lepa, predsednik, za besedo. Lep pozdrav državnemu sekretarju z Ministrstva za
               gospodarstvo in ostalim prisotnim, kolegicam poslankam in kolegom poslancem!</p>
               <p>Poglavitna rešitev predloga zakona je prenos direktive, kot smo slišali, Komisije
               Evropske unije, ki določa dodatne predpostavke za izračun letne efektivne obrestne
               mere za potrošniške kredite. Dodaja se pravno podlago pristojnemu ministru za
               urejanje izobrazbenih pogojev za dajalce kreditov in kreditne posrednike, kar se mi
               zdi izredno pomembno tudi z vidika omogočanja učinkovitejšega tržnega nadzora nad
               posli kreditnih posrednikov in z vidika varovanja povprečnega potrošnika, ki se mu s
               tem predlaganim zakonom zagotavlja preglednost na trgu in enostavnejšo primerjavo med
               različnimi kreditnimi ponudbami.</p>
               <p>Imam pa vprašanje v zvezi s tem 8-mesečnim rokom za sprejetje pravilnika, kot
               dodatek, 9.a člen, ali se res nanaša na 26. člen zakona. Ali je razlog, da se pridobi
               tudi ustrezna pooblastila in mogoče tudi primerno izobrazbo teh kreditnih
               posrednikov, da je rok podaljšan s 3 na 8 mesecev. Hvala lepa za odgovor.</p>
            </sp>
            <sp xml:id="SDT6-OZG-redna-8-2013-03-13.sp8">

               <speaker>PREDSEDNIK MATJAŽ HAN:</speaker>

               <p>Izvoli, Patricija.</p>
            </sp>
            <sp xml:id="SDT6-OZG-redna-8-2013-03-13.sp9">

               <speaker>PATRICIJA ŠULIN (PS SDS):</speaker>

               <p>Predsedujoči, hvala za besedo. Tudi v mojem imenu lep pozdrav!</p>
               <p>Imam vprašanje v smislu načela odgovornega dajanja potrošniških kreditov. Govorim o
               zaščiti potrošnikov. Bojim se, da pri teh slabih kreditih, ko govorimo o našem
               bančnem sistemu, je danih veliko slabih kreditov tudi fizičnim osebam. Tako bi bilo
               treba mogoče dati večji poudarek oceni kreditne sposobnosti potrošnika, na podlagi
               informacij, ki jih ta lahko razkrije, in tudi na podlagi podatkov, ki jih banka sama
               lahko pridobi.</p>
               <p>Bi pa še vprašala, ali veste za kakšno večjo sodno prakso, in sicer za zunajsodno
               reševanje sporov v smislu čezmejnega reševanja teh sporov, ker vemo, da naši
               potrošniki, torej slovenski državljan lahko vzame potrošniški kredit tudi v kakšni
               drugi državi članici Evropske unije, seveda lahko tudi kje drugje. In me zanima, kako
               poteka to čezmejno reševanje sporov in ali imamo veliko tovrstnih problemov.
               Hvala.</p>
            </sp>
            <sp xml:id="SDT6-OZG-redna-8-2013-03-13.sp10">

               <speaker>PREDSEDNIK MATJAŽ HAN:</speaker>

               <p>Hvala lepa, Patricija.</p>
               <p>To je bila razprava o 1. členu. Jože, izvoli.</p>
            </sp>
            <sp xml:id="SDT6-OZG-redna-8-2013-03-13.sp11">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Prav lep pozdrav vsem prisotnim!</p>
               <p>Bom čisto kratek. Želim izraziti v imenu Poslanske skupine Nove Slovenije podporo
               noveli tega zakona. Mi razumemo implementacijo direktive komisije v ta zakon, v Zakon
               o potrošniških kreditih, kot pravzaprav implementacijo ene od vrednot Evropske unije,
               to je zaščita državljanov Evropske unije, zaščita potrošnikov, ne nazadnje smo vsi
               potrošniki. Vemo, kako so v preteklosti nekateri kreditodajalci izkoriščali
               funkcionalno nepismenost nekaterih kreditojemalcev, naših državljanov. Vemo za veliko
               družinskih travm, finančnih propadov oseb, družin in tako naprej. In dobro je, da
               novela tega zakona uvaja med drugim predpostavke, ki temeljijo na standardih za
               izračun letne efektivne obrestne mere. Mislim, da je zelo pomembno, da bi vsi
               kreditojemalci tudi vedeli, kaj pomeni efektivna obrestna mera. To je seveda tista
               obrestna mera, ki poleg deklarirane bančne obrestne mere upošteva tudi neposredne
               stroške kredita, torej stroške odobritve, vodenja, zavarovanja kredita in še kaj,
               včasih na to pozabljamo. In dobro je, da tako izražena obrestna mera  omogoča kreditojemalcem, da dobijo
               bolj jasno sliko o teži kredita, in omogoča primerjanje kreditov različnih
               ponudnikov, to je prav tako zelo pomembno. Novelo tega zakona torej razumemo kot
               zaščito potrošnikov in v tem pogledu zasluži ta novela, vsaj po našem mnenju,
               podporo. Hvala lepa.</p>
            </sp>
            <sp xml:id="SDT6-OZG-redna-8-2013-03-13.sp12">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Gospod Ficko, potem bom dal pa besedo tebi, Uroš.</p>
            </sp>
            <sp xml:id="SDT6-OZG-redna-8-2013-03-13.sp13">

               <speaker>BRANKO FICKO (PS PS):</speaker>

               <p>Lep pozdrav vsem skupaj!</p>
               <p>Tudi v Pozitivni Sloveniji podpiramo določbe tega zakona, predvsem na področju, ki je
               bilo do sedaj po našem mnenju neurejeno, predvsem kar se tiče finančnih posrednikov.
               Se nam pa vseeno odpira dilema ali vprašanje, če se že pogovarjamo o zaščiti
               potrošnikov. Te določbe sicer natančneje določajo, do katere točke lahko finančni
               posredniki delujejo in na osnovi katerih dikcij, daje se tudi podlago tržnim
               inšpektorjem, v kateri fazi lahko pride do prekinitve pogodbe. Ostaja pa vprašanje
               tistega, kar se je do zdaj pokazalo v pravni praksi, da potrošnik v tistih trenutkih
               nima zaščite, predvsem vezano na izjave oziroma določila, ki so jih posamezni
               posredniki v pogodbah imeli; govorijo o upravno-izplačilni prepovedi. Do katerega
               momenta, ko prihaja do nasprotja tega finančnega posrednika, pride do prekinitve
               pogodbe, kar se je namreč dogajalo v praksi. Tudi če inšpektor ugotovi, da posrednik
               ni deloval v skladu z zakonodajo, da ni imel dovoljenja in tako naprej, potrošnik še
               naprej mora odplačevati te obroke, dokler ne pride do sodnega dejanja oziroma do
               obsodbe. V praksi se je dogajalo, da so te izjave celo bile prilagojene, da je ta
               posrednik lahko tudi v fazi sodnega postopka še naprej zahteval plačilo posameznih
               anuitet, čeprav ta kreditna pogodba ni bila v skladu z zakonom. Seveda se sprašujem,
               ali bi bilo tudi te zadeve okrog zaščite potrošnika urediti s to pogodbo oziroma s
               tem zakonom ali pa je to v pristojnosti Ministrstva za pravosodje glede spremembe
               posameznih členov.</p>
               <p>Naj zaključim. Podpiramo zakon, ampak v teh dikcijah ne vidimo ustreznega
               zavarovanja, se pravi, zaščite potrošnikov. Hvala lepa.</p>
            </sp>
            <sp xml:id="SDT6-OZG-redna-8-2013-03-13.sp14">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Državni sekretar, izvolite.</p>
            </sp>
            <sp xml:id="SDT6-OZG-redna-8-2013-03-13.sp15">

               <speaker>MAG. UROŠ ROŽIČ:</speaker>

               <p>Najlepša hvala.</p>
               <p>Nekaj dilem je bilo izpostavljenih, pa je prav, da na tej točki nanje odgovorimo.</p>
               <p>Kar se tiče 8-mesečnega roka iz 9.a člena. Rok za izdajo pravilnika oziroma, če sem
               pravilno razumel, rok za prilagoditev kreditnih posrednikov novim pravilom. Tu se
               strinjam, da bi lahko ta rok za izdajo pravilnika skrajšali na 3 mesece. To pomeni,
               da bi ministrstvo relativno hitro ta pravilnik izdalo in potem v prehodnih določbah v
               pravilniku dalo tudi neko prehodno obdobje, v katerem mora kreditni posrednik se
               uskladiti z določbami tega zakona. Mogoče bi bilo tudi prav, da  pravilnik čim prej pride, pa damo potem malo
               daljše prehodno obdobje, da se vsi, ki se s potrošniškimi krediti ukvarjajo, potem
               tudi lahko temu prilagodijo.</p>
               <p>Zadeva, ki jo je mogoče treba tu izpostaviti, je tudi ta, da ta zakon o potrošniških
               kreditih ureja potrošniške kredite, ki jih daje nebančni sektor. Gre za kredite, ki
               ga dobite v banki, lahko ga pa dobite v bančni hiši, recimo, pri neki hčerinski
               lizing hiši banke. Takrat pa velja ta zakon. Najbolj tipičen primer potrošniškega
               kredita po tem zakonu je nek hitri kredit, ki ga na prodajnem mestu lahko aktivirate
               s svojo bančno kartico; to je najbolj tipičen potrošniški kredit, ki ga ta zakon
               ureja.</p>
               <p>Kar je izjemno pomembno, pa tisto izogibanje, ki smo ga zdaj srečevali, pa se je tudi
               na to vprašanje nanašalo, govorimo o čezmejnih kreditih, torej kreditih, ki jih naši
               potrošniki najemajo v drugih državah članicah. Imamo dve situaciji. Takrat, ko gre
               naš potrošnik fizično v drugo državo članico in kredit najame pri njih za nekim
               okencem, ali pa takrat, ko te tuje kreditne organizacije delujejo na slovenskem trgu
               preko kreditnih posrednikov. In ravno v tem segmentu imamo pravno praznino danes v
               Sloveniji. Torej, ni jih možno ne zavezati nekim pogojem, niti jih inšpekcijsko
               nadzirati. To pomeni, da nekdo fizično hodi od vrat do vrat in neke kredite ponuja po
               pogojih, ki niso usklajeni z našim zakonom. In ravno to s tem zakonom dodatno
               urejamo. Torej, tudi tak kreditni posrednik, ki deluje v imenu tuje kreditne
               organizacije na slovenskem trgu, neregistrirano seveda, ker ne rabi, kot veste, po
               evropski zakonodaji registracije za izvajanje dejavnosti v posamezni državi članici,
               torej, da bo tudi ta moral izpolnjevati vse pogoje, kot jih morajo izpolnjevati
               slovenski kreditni posredniki.</p>
               <p>Kar se tiče sporov, ki izvirajo iz tujih kreditnih pogodb za potrošniške kredite,
               imajo pa naši potrošniki na voljo instrumentarij Evropskega potrošniškega centra, ki
               ga skladno s koncesijo pri nas izvaja Zveza potrošnikov Slovenije, torej gre za
               vseevropsko mrežo potrošniških centrov, financira ga deloma tudi Evropska komisija.
               Takrat pa potrošnik s pomočjo EPC mreže dejansko razrešuje potrošniški spor s tujim
               kreditnim posrednikom.</p>
               <p>V zakonu imamo v prvem odstavku 27. člena ničnostno določilo. To pomeni, vsako
               pogodbeno določilo, ki je v nasprotju s potrošniškim zakonom, je kot tako nično. In
               na tega mora sodišče paziti že po uradni dolžnosti. Torej, gre za neko ničnost, ki
               jo, če pride do nekega spora, sodišče mora samo uveljavljati oziroma samo
               ugotavljati. To pomeni, če je v tovrstnem potrošniškem kreditu oziroma pogodbi
               kakršnokoli določilo, ki potrošnika spravlja v slabši položaj, kot je v zakonu
               naveden, potem mora to sodišče samo sankcionirati, tudi če potrošnik temu ne
               ugovarja. Seveda je pa problem, ki ste ga vi izpostavili, tudi problem Zakona o
               izvršbi in zavarovanju, ker dokler teče sodni spor, pogodba nekako velja in v takem
               primeru je vendar smotrno, da potrošnik, če ugotovi, da je bil ogoljufan, celo v
               nasprotju z zakonom, govorim o tovrstnih potrošniških kreditih, da na to tudi sodišče
               takoj opozori in zahteva začasno odredbo, da ga oprosti do dokončanja sodnega spora
               obveznosti iz take škodljive pogodbe za potrošnika. Ni pa mogoče razen tega
               ničnostnega določila s tem zakonom urejati tudi postopka izvršbe, za kar je drug
               zakon in drugo resorno ministrstvo. Vsekakor je v pojavu teh kriznih časov ravno
               pojav tovrstnih kreditov, torej bi rekel nebančnih kreditov, dokaj velik. Ljudje so
               pripravljeni na marsikatero pogodbeno določilo pristati, predvsem zaradi tega, ker v
               tovrstni mreži iščejo tudi kredite ljudje, ki jih na banki mogoče niti ne dobijo več,
               ki so bistveno dražji in bistveno poslabšujejo njihov položaj na trgu. Zato je tudi
               prav, da poskušamo razširiti pristojnosti tržnega inšpektorata na tem segmentu. In
               kolikor imam informacije, tržni inšpektorat tudi zelo podrobno ali pa bolj intenzivno
               te zadeve v zadnjem času spremlja.</p>
               <p>Toliko na kratko. Upam, da sem uspel na vse dileme odgovoriti, če pa nisem, pa tudi
               še z veseljem v nadaljevanju.</p>
            </sp>
            <sp xml:id="SDT6-OZG-redna-8-2013-03-13.sp16">

               <speaker>PREDSEDNIK MATJAŽ HAN:</speaker>

               <p>Hvala lepa.</p>
               <p>Alenka Avberšek  odgovori, če
               pa nisem, pa to še z veseljem nadaljevali.</p>
            </sp>
            <sp xml:id="SDT6-OZG-redna-8-2013-03-13.sp17">

               <speaker>PREDSEDNIK MATJAŽ HAN:</speaker>

               <p>Hvala lepa. Alenka Avberšek, gospodarska zbornica.</p>
            </sp>
            <sp xml:id="SDT6-OZG-redna-8-2013-03-13.sp18">

               <speaker>ALENKA AVBERŠEK:</speaker>

               <p>Gospe in gospodje, lepo pozdravljeni! Jaz sem danes prišla, ker sem bila v sosednji
               dvorani, iz spoštovanja do vseh vas in do vabila, ki sem ga imela v prepričanju, da
               nimamo kaj komentirati zakon, nimamo kakšnih posebnih pripomb. Bi pa ob tej razpravi
               mogoče opozorila na nekaj, kar bi bilo mogoče resno vzeti v razmislek o pripravi tega
               pravilnika, ki bi moral biti, če se že zakon sprejema po hitrem postopku, tudi
               pravilnik sprejeti čim prej. Namreč, uvajajo se dodatni izobrazbeni in prostorski
               pogoji za tiste, ki izvajajo kot dajalci ali kot posredniki neko kreditno dejavnost.
               Sprašujem se, kakšen kadrovski ali prostorski pogoj se lahko da nekemu podjetju, ki
               je nek finančni svetovalec, posrednik? To je zdaj stvar vaše inovativnosti. Če pa
               govorimo o tem, da želimo dati tržnemu inšpektoratu več orodja v roke za
               sankcioniranje, pa naj opozorim na nekaj, kaj se dogaja na terenu. Mogoče ni povezano
               toliko s tem zakonom, bolj z zakonom o gospodarskih družbah, ampak vseeno, v
               Sloveniji na sistemu EVEM točke lahko ena oseba na enem naslovu registrira, ni važno
               koliko podjetij. In lahko s tem manipulira tudi na tem segmentu, mi se pa tega
               problema lotevamo s povsem drugega aspekta, zlorab pri izvajanju določenih
               dejavnosti, ki bi morale imeti prostorske, kadrovske in še kakšne druge pogoje.
               Govorim konkretno o pekarnah. Zato me je sedaj to navedlo, da gre tukaj lahko za isti
               problem, ker gre namreč za inovacijo, da nekdo odpre podjetje in ga ponudi tujcem, da
               vstopijo z lastništvom 51%, da povabijo zraven še direktorja, da po ugodnih pogojih
               ponudijo bivalno in delovno vizo, skratka <stage>/nerazumljivo/</stage> še tole zraven... Poglejte,
               nimam zdajle nobenega zaključka, ampak zgolj napotek, da dajmo skupaj razmisliti,
               kako se moramo iti generalno tega problema lotiti, gotovo pa lahko zadene tudi ta
               segment. Hvala.</p>
            </sp>
            <sp xml:id="SDT6-OZG-redna-8-2013-03-13.sp19">

               <speaker>PREDSEDNIK MATJAŽ HAN:</speaker>

               <p>Hvala lepa. Državni. Izvoli.</p>
            </sp>
            <sp xml:id="SDT6-OZG-redna-8-2013-03-13.sp20">

               <speaker>MAG. UROŠ ROŽIČ:</speaker>

               <p>Najlepša hvala. Mislim, da gre za zelo pomembno problematiko, ki je bila sedaj
               izpostavljena, ampak vendarle, kar se tiče ustanavljanja podjetij v Sloveniji, pa
               EVEM točk pa teh stvari, tukaj ne more biti nobenih omejitev. Vsakdo ima po ustavi,
               po zakonu pravico ustanoviti podjetje pri nas. Seveda, je pa potem, ko pridemo na
               področje potrošniških kreditov, je pa takšen, ki ustanavlja tovrstna podjetja,
               izpostavljen dodatnim pogojem za ta segment dejavnosti in poznamo nekaj prakse tudi
               že v naši zakonodaji, če omenim turistično agencijo, kjer je eksplicitno predpisano
               kakšen način zavarovanja, kako visoko zavarovanje za ponujene turističnega aranžmaja
               mora imeti kakšne prostore in kje mora biti registriran in evidentiran. Predstavljamo
               si, da bo nekaj podobnega tudi v tem primeru, torej tudi pri tistih, ki bodo kreditni
               posredniki jim ponujali kredite, da bo prostor nekako primeren. Verjetno ne bomo
               predpisovali tega v kvadratnih metrih pa o lučeh pa tako naprej, ampak vendar le,
               predstavljam si pa tudi, da ne bomo ponujali to v kiosku zraven kioska od bureka ali
               pa kaj podobnega. Skratka, tukaj bo ena ta presoja narejena, verjetno tudi v
               sodelovanju z banko Slovenije, ki ima tukaj nekaj več izkušenj, ker vemo, da tudi
               banke so izpostavljene določenim kadrovskim, prostorskim in podobnim pogojem, ampak
               verjetno ne tako strogim v tem segmentu.</p>
               <p>Tako, da vsekakor je to pomemben segment in bo, predstavljajmo si, da tudi kar nekaj
               razprave okrog tega, ker bodo pritiski po razno raznih, do razno raznih,
               kovček-posrednikov pa do tistih, ki si ta posel <stage>/nerazumljivo/</stage> lahko različni.
               Definitivno pa, da glede na to, da v zakon dodajo besedilo kadrovske, izobrazbene
               oziroma prostorske pogoje, dejansko to pomeni, da bo nek prostor moral biti, da bo
               neka izobrazba morala biti, je nek primeren odnos do potrošnikov tudi na ta način
               izpostavljen.</p>
            </sp>
            <sp xml:id="SDT6-OZG-redna-8-2013-03-13.sp21">

               <speaker>ALENKA AVBERŠEK:</speaker>

               <p>In to naj bi bilo s pravilnikom opredeljeno?</p>
            </sp>
            <sp xml:id="SDT6-OZG-redna-8-2013-03-13.sp22">

               <speaker>MAG. UROŠ ROŽIČ:</speaker>

               <p>Ja.</p>
            </sp>
            <sp xml:id="SDT6-OZG-redna-8-2013-03-13.sp23">

               <speaker>PREDSEDNIK MATJAŽ HAN:</speaker>

               <p>Hvala lepa. Glede na to, da smo pri 1. členu razpravljali na splošno, in da se bomo
               lahko pri nekaterih členih še ustavili in dorekli tudi ta rok, ki ga imamo pod 9.
               členom oziroma 9. novim členom, predlagam, da gremo zdaj naprej.  Imamo amandma k 2. členu. Odpiram razpravo na
               ta amandma k 2. členu. Ga ni. Glasujemo o amandmaju k 2. členu. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma k 2. členu sprejet.</p>
               <p>3., 4., 5. člen ni amandmiran. Želi kdo razpravljati? Ne želi.</p>
               <p>Prehajamo na amandma k 6. členu, ki je amandmiran. In sprašujem, poslanke in
               poslance, če želijo razpravljati? Ne želijo. Lahko glasujemo o amandmaju k 6. členu.
               Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>7. člen ni amandmiran, tudi ni razpravljavcev.</p>
               <p>Amandma k 8. členu je amandmiran. Odpiram razpravo. Ni razprave. Zaključujem razpravo
               in dajem amandma k 8. členu na glasovanje. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Sedaj imamo pa ta 9. člen. Ni razpravljavcev in glasujemo o amandmaju najprej k 9.
               členu. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Zdaj bi se pa vendarle ustavili še pri novem, se pravi 9.a člen, kjer pa je bilo
               nekaj pomislekov s strani Zakonodajno-pravne službe. Najprej glede roka, kdaj se bo
               ta pravilnik sprejel glede ministra. Ali je to 8, 3, 2 oziroma najmanj 3. In pa tudi,
               sprašujem glede obeh pravilnikov, ki je minister pristojen. Govorim glede 26. člena
               in tudi 30. člena, to kar je opozorila Zakonodajno-pravna služba in bi bilo verjetno
               modro, da se tudi to vključi v ta novi 9.a člen, ker imamo enkrat posrednike enkrat
               pa dajalce. <stage>/nerazumljivo/</stage> je prav, da bi minister pristojen za ta dva pravilnika
               tudi sprejel. Državni sekretar, izvolite.</p>
            </sp>
            <sp xml:id="SDT6-OZG-redna-8-2013-03-13.sp24">

               <speaker>MAG. UROŠ ROŽIČ:</speaker>

               <p>Najlepša hvala. Zdaj, glede na razpravo pa glede na posvetovanje s kolegi, mislim da
               bi bilo primerno, da kar se roka tiče, da namesto 8 mesecev napišemo 3 mesece. Manj
               bo težko, ker bo vendarle potrebno še z okoljem uskladiti tudi dikcije in pogoje, ki
               jih je treba dati. Že tri mesece je za takšno zadevo lahko kratek rok, pa upam, da bo
               gospodarska zbornica prontna pri pripravi oziroma pripravi odziva na sam pravilnik.
               Tukaj mislim, da ni težav.</p>
               <p>Kar se tiče pa še pravne podlage za pravilnik iz 30. člena, se pa strinjam, da ga
               lahko dodatno zapišemo zraven, pa da se oba pravilnika pregledata, pa se v roku treh
               mesecev tudi sprejmeta.</p>
            </sp>
            <sp xml:id="SDT6-OZG-redna-8-2013-03-13.sp25">

               <speaker>PREDSEDNIK MATJAŽ HAN:</speaker>

               <p>Če mi pomagate sedaj oblikovati amandma, bom najbolj zadovoljen. Če ne, bi pa
               prekinil, ker imamo verjetno še čas, bi prekinil za 10 minut sejo, da se vendarle ta
               amandma spiše in ga potem damo na glasovanje.</p>
               <p>Prekinjam sejo za 10 minut in jo bomo nadaljevali 14.50. Trinajst minut sem vam dal
               časa, kar je zelo dobro, in bomo amandma spisali, pa bomo potem glasovali o njem.
               Hvala lepa.</p>
               <p><stage type="time">(Seja je bila prekinjena ob 14.37.)</stage>
               </p>
               <stage type="time">(Seja se je nadaljevala ob 14.47.)</stage>
            </sp>
            <sp xml:id="SDT6-OZG-redna-8-2013-03-13.sp26">

               <speaker>PREDSEDNIK MATJAŽ HAN:</speaker>

               <p>Nadaljujemo prekinjeno 8. sejo Odbora za gospodarstvo. Na podlagi pripomb
               Zakonodajno-pravne službe in pa tudi poslank in poslancev smo sedaj skupaj,
               Zakonodajno-pravne službe in ministrstva, so oblikovali nov amandma k 9.a členu.
               Sedaj ga bom prebral zelo počasi, da ne bomo sedaj pisali. In sicer, naslov je, za
               nov naslov in novi 9.a člen, to ostaja isto, kot ga imate, potem pa: "Za 9. členom se
               doda naslov Novi 9.a člen, ki se glasita: Prehodna in končna določba, potem pa 9.a
               člen ko naslov, in se napiše: Minister pristojen za gospodarstvo uskladi pravilnik iz
               30. člena zakona s tem zakonom in izda pravilnik iz 26. člena zakona v roku treh
               mesecev po uveljavitvi tega zakona. Gospa Kurent prikimava, gospod Uroš Rožič tudi...
               Sedaj lahko gremo...<stage>/Medsebojno pogovarjanje./</stage> Glasujemo o tem novem 9.a členu,
               amandmaju.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da amandma sprejet.</p>
               <p>Zahvaljujem se za potrpežljivost.</p>
               <p>S tem smo izčrpali vse amandmaje, ki smo jih imeli, in tudi glasovali, ki so bili
               vloženi kot amandma odbora.</p>
               <p>10. člen. Ni razprave.</p>
               <p>Sedaj pa bomo glasovali o vseh členih skupaj. Odpiram razpravo. Obrazložitve glasu
               ni. Glasujemo o vseh členih skupaj.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>Zaključujem obravnavo predloga zakona na matičnem delovnem telesu. Vsi sprejeti
               amandmaji pa bodo vključeni v dopolnjen predlog zakona, ki bo sestavni del
               poročila.</p>
               <p>Poročevalec na seji bom sam, če mi dovolite.</p>
               <p>S tem pa zaključujem 1. točko dnevnega reda.</p>
               <p>Prehajamo na <title>TOČKO RAZNO.</title>
               </p>
               <p>Če ni nič, zaključujem 2. točko dnevnega reda.</p>
               <p>Zaključujem 8. sejo Odbora za gospodarstvo.</p>
               <p>Ne glede kaj se bo dogajalo v naslednjem tednu, Uroš ne bomo se še poslovili od tega,
               malo še počakajmo, se bomo potem zahvaljevali in poslavljali. Hvala vam. Srečno. <stage type="time">Seja je bila končana 13. marca 2013 ob 14.53.</stage>
               </p>
            </sp>
         </div>
      </body>
   </text>
</TEI>
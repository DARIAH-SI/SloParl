<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-77-2013-12-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">2E2F8DB72CF311AEC1257D1F005A80D3</idno>
               <idno type="custom" subtype="day">BCA070210F3A093BC1257C5A002A9B41</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=BCA070210F3A093BC1257C5A002A9B41</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-77-2013-12-10.OZFIMP" n="77">
               <name>nujna seja</name>
               <date when="2013-12-10"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-77-2013-12-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-77-2013-12-10.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">77. nujna seja</stage>
            <stage type="date">(10. december 2013)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 8.31. </stage>


            <sp xml:id="SDT6-OZFIMP-nujna-77-2013-12-10.sp1">

               <speaker>PREDSEDNIK BOJAN STARMAN:</speaker>

               <p>Lep pozdrav vsem skupaj, pričenjam 77. nujno sejo Odbora za finance in monetarno
               politiko.</p>
               <p>Opravičil se ni nihče, nadomestnih članov nimamo. Ker v poslovniškem roku ni sem
               prejel drugih predlogov v zvezi z dnevnim redom ugotavljam, da je določen takšen
               dnevni red kot ste ga prejeli s sklicem seje odbora.</p>
               <p>Prehajamo na <title>1. TOČKO DNEVNEGA REDA - TO JE PREDLOG PRIPOROČILA V ZVEZI S
                  PROBLEMATIKO UPRAVLJANJA DRŽAVNEGA PREMOŽENJA, EPA 1625/6.</title>
               </p>
               <p>Odbor bo kot matično delovno to točko obravnaval na podlagi 111., 107. in 171. člena
               Poslovnika Državnega zbora.</p>
               <p>Dne 29. 11. 2013 je bilo skupaj s predlogom priporočila vložena tudi zahteva skupine
               poslank in poslancev s prvopodpisanim Jožetom Tankom, Poslanske skupine SDS, za sklic
               izredne seje Državnega zbora. Naknadno, 3. 12. 2013 je bila na podlag 171. člena
               Poslovnika vložena še zahteva skupine poslank in poslancev Poslanske skupine SDS za
               splošno razpravo.</p>
               <p>K tej točki so vabljeni gospod Jože Tanko, prvopodpisani, mag. Alenka Bratušek,
               predsednica vlade. Dr. Uroš Čufer, minister za finance, predstavnici KD d.d., <stage>/
               Nerazumljivo./</stage> Modre zavarovalnice d.d., Alison<stage>/?/</stage> d.o.o., SODO d.o.o., Borze na
               d.o.o. ter zakonodajno-pravne službe.</p>
               <p>Kot gradivo ste poleg predloga priporočila prejeli tudi mnenje Zakonodajno-pravne
               službe z dnem 14. 12. 2013 ter mnenje vlade z dnem 9. 12. 2013.</p>
               <p>Uvodno besedo pa dajem gospodu Marku Pogačniku v imenu predlagatelja, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp2">

               <speaker>MAG. MARKO POGAČNIK (PS SDS):</speaker>

               <p>Predsednik, hvala za dano besedo, spoštovana državna sekretarka, predstavniki
               ministrstva za finance, vabljeni, kolegice in kolegi.</p>
               <p>Zdaj, Slovenska demokratska stranka se je odločila, da vloži zahtevo za sklic izredne
               seje Državnega zbora in sicer v zvezi s predlogom priporočil s problematiko
               upravljanja državnega premoženja.</p>
               <p>Zdaj, Zakon o slovenskem državnem holdingu je sprejel Državni zbor in sicer na seji,
               dne 28. septembra 2012, ta zakon je pa začel veljati s koncem leta 2012, ker je bil
               po sprejetju zakona nanj vložen odložilni veto.</p>
               <p>Skupina tridesetih poslank i poslancem s prvim podpisanim Janijem Möderndorferjem je
               vložila zahtevo za razpis zakonodajnega referenduma o Zakonu o slovenskem državnem
               holdingu. Državni zbor je nato na ustavno sodišče posredoval sklep, da bo Ustavno
               sodišče Republike Slovenije presodilo ali bi z odložitvijo uveljavitve Zakona o
               slovenskem državnem holdingu ali zaradi njegove zavrnitve na referendumu lahko
               nastale protiustavne posledice, ki ga je državni zbor sprejel na svoji seji 6. 11..
               Odločilo je 17. decembra 2012 in sicer, da bi z odložitvijo uveljavitve in
               zavrnitvijo Zakona o slovenskem državnem holdingu na referendumu nastale protiustavne
               posledice.</p>
               <p>Zdaj, glavni namen Zakona o slovenskem državnem holdingu je koncentrirano upravljanje
               naložb Republike Slovenije s ciljem doseganja stabilnega lastništva in trajnostnega
               maksimiziranja donosnosti vrednosti teh naložb za doseganje gospodarskih in razvojnih
               ciljev ter ciljev javnega interesa. Pregleden sistem upravljanja kapitalskih naložb
               Republike Slovenije z optimizacijo stroškov upravljanja, učinkovitejše, bolj
               transparentno in odgovornejše upravljanje državnega premoženja. Vlada Janeza Janše je
               v Državni zbor v skladu s 32. členom Zakona o slovenskem državnem holdingu, februarja
               2013 predložila v sprejem smernice upravljanja naložb in pa sklep o soglasju h
               klasifikaciji naložb slovenskega državnega holdinga. Oba akta je sedanja koalicija na
               Odboru za finance in monetarno politiko oziroma na seji Državnega zbora, dne 24.
               april, zavrnila. To sta pa, bi rekel tudi ključna pogoja, da bi Zakon o slovenskem
               državnem holdingu oziroma holding začne delovati.</p>
               <p>V Slovenski demokratski stranki ocenjujemo, da Vlada Alenke Bratušek ne spoštuje
                   veljavne zakonodaje, kajti
               z vložitvijo klasifikacije in pa z imenovanjem članov nadzornega sveta zamuja že več
               kot osem mesecev. Zdaj 10. maja 2013 je Vlada Alenke Bratušek vložila v proceduro
               predlog sklepa o soglasju k odtujitvi naložb Republike Slovenije, kapitalske in
               pokojninske družbe, slovenske odškodninske družbe, modre zavarovalnice, DSU in
               posebne družbe za podjetniško svetovanje.</p>
               <p>Za navedeni predlog prodaje prvih podjetij je celo predsednik Socialnih demokratov,
               dr. Igor Lukšič cinično izjavil, da je slabši od zavrnjenega predloga Janševe Vlade.
               ta izjava predsednika druge največje koalicijske stranke pove veliko in predstavlja
               temelj delovanja Vlade Alenke Bratušek.</p>
               <p>V Slovenski demokratski stranki ocenjujemo, da je sedanja koalicija z zavrnitvijo
               klasifikacije sprejela veliko odgovornost, Slovenija pa je pri upravljanju državnega
               holdinga oziroma državnega premoženja naredila deset korakov nazaj.</p>
               <p>Z nespoštovanjem Zakona o slovenskem državnem holdingu Vlada Alenke Bratušek in pa
               ministrstvo za finance omogočata, da privatizacija po teka na ad hoc način, brez
               meril, brez metodologije, upravljanje državnega premoženja pa potema ne
               transparentno.</p>
               <p>Zaskrbljujoče je tudi za Slovensko demokratsko stranko, da se v organe upravljanja
               državnih podjetij nastavlja politične kadre, kjer so predvsem v ospredju parcialni
               osebni interesi. V Slovenski odškodninski družbi, delniški družbi, ki je z
               uveljavitvijo Zakona o slovenskem državnem holdingu prevzela v upravljanje
               kapitalskih naložb Republike Slovenije pa se vrstijo odstopi vsaj tako v nadzornem
               svetu družbe kot iz medijev razbrati, o odstopu predsednika uprave, kar je za
               Slovensko demokratično stranko zaskrbljujoče, na kakšen način se bo premoženje
               upravljalo naprej, kajti odstopajo najpomembnejši člani organov upravljanja v danem
               trenutku pri slovenski odškodninski družbi.</p>
               <p>V Poslanski skupini Slovenske demokratske stranke ocenjujemo, da zaradi nespoštovanja
               veljavnega Zakona o slovenskem državnem holdingu in političnega kadrovanja obstaja
               veliko tveganje, da se ogrozi privatizacija državnega premoženja in da obstaja veliko
               tveganje, da bo privatizacija potekala ne transparentno, kar nekako, če bi uporabil
               besede gospoda Vebra, obstaja veliko tveganja, da bo prišlo do velikih kraj državnega
               premoženja.</p>
               <p>Namesto izvajanja določb veljavnega Zakona o slovenskem državnem holdingu je
               Ministrstvo za finance, po štirih mesecih dela Vlade Alenke Bratušek v začetku meseca
               septembra na svoji spletni strani objavila nov predlog zakona o slovenskem državnem
               holdingu, ki do današnjega dne še ni bil poslan v obravnavo Državnemu zboru. Zakon je
               v fazi usklajevanja in glede na predlagane rešitve ocenjujemo, da se ne ve kdaj bo ta
               zakon prišel v parlamentarne klopi.</p>
               <p>Glede na ta predlog zakona v Poslanski skupini SDS ocenjujemo, da bo predlagani zakon
               lahko ogrozil stabilnost in vzdržnost pokojninske blagajne, ker ne zagotavlja
               učinkovitega in preglednega upravljanja celo tistega državnega premoženja, ki je bil
               v privatizaciji namenjen pokojninski blagajni. Zaskrbljujoče je, da se bo v primeru
               uveljavitve novega Zakona o slovenskem državnem holdingu vlada Alenka Bratušek v
               celoti podredila slovenski državni holding in državno premoženje, saj je predlagatelj
               vseh petih članov nadzornega sveta, ki jih državni zbor izvoli v paketu. Rešitev
               glede nadzornega sveta slovenskega državnega holdinga je v temeljnem nasprotju z
               zahtevo poslancev Pozitivne Slovenije decembra lani, ko sta pogojevala umik podpisu
               za referendum s točno določeno sestavno nadzornega sveta.</p>
               <p>Pozitivna Slovenija in, bi rekel takrat, glavna pogajalka pri tem, sedanja
               predsednica Vlade, Alenka Bratušek sta zahtevala, da člane nadzornega sveta SDH
               izvoli državni zbor z absolutno večino. Trije člani nadzornega sveta družbe SDH bi se
               izvolili na predlog vlade, štirje na predlog Državnega zbora Republike Slovenije
                   od katerih bi dva
               predlagala koalicija in dva opozicija. Enega Komisija Državnega zbora za nadzor
               javnih financ in enega na predlog ekonomsko socialnega sveta.</p>
               <p>Ni pojasnil, zakaj se je v tako kratkem času zgodil tak drastičen vsebinski preobrat,
               nadzorni svet holdinga bo po vladni noveli sestavljen brez predstavnikov opozicije,
               predlaga ga Vlada Republike Slovenije s čimer si Vlada Republike Slovenije v celoti
               podreja holding.</p>
               <p>Brez prenosa lastništva premoženja Republike Slovenije na slovenski državni holding
               se pod vprašaj zastavlja tudi finančna stabilnost in kapitalska ustreznost
               slovenskega državnega holdinga, brez prenosa naložb, ki so sedaj v lastništvu
               Republike Slovenije na slovenski državni holding težko govorimo o upravljanju
               državnega premoženja ampak bomo priča vodenju državnega premoženja s strani Vlade
               Republike Slovenije kar je tudi pod vprašaj kako je to v skladu s smernicami
               OECD.</p>
               <p>V Poslanski skupini SDS želimo izpostaviti tudi ne načelnost in pa dvojna merila pri
               pripravi novega omenjenega zakona. Sedanje koalicijske stranke niso povabile
               opozicije k pripravi novega zakona, v času Vlade Janeza Janše pa je bila ustanovljena
               poserbna delovna skupina v kateri so sodelovale vse parlamentarne stranke s svojimi
               političnimi strokovnimi sodelavci. Opozicija je bila enakopraven partner pri
               oblikovanju rešitev. </p>
               <p>V Slovenski demokratski stranki ocenjujemo, da je predlagani zakon napisan
               pomanjkljivo manj pomembne zadeve v zakonu so prenormirane, bolj pomembne zadeve so
               pa podnormirane. Zakon uvaja tudi nov termin, pooblaščenec skladno s poslovanjem in
               integriteto pri čemer je zaskrbljujoče, da ima ta oseba v zakonu bistveno večjo
               vsebinsko težo kot uprava in pa nadzorni svet družbe.</p>
               <p>Zakon bo po mnenju Poslanske skupine SDS imel finančne posledice za državni proračun
               in druga javna finančna sredstva, ki bodo nastala iz medsebojnih razmerij med SDH in
               Republiko Slovenijo, ki se bodo uredile s posebno pogodbo.</p>
               <p>V Poslanski skupini SDS pa kot največjo pomanjkljivost novega predloga zakona vidimo
               v prenosu KAD v celoti pod okrilji SDH ob tem, da se iz zakona črtajo obveznosti KAD,
               da lento nakazujejo v blagajno SPIZ petdeset milijonov evrov za usklajevanje
               pokojnin. V predlaganem zakonu tudi tako ni varovalke, da se premoženje KAD ne more
               uporabljati za druge namene razen za namene, ki so določeni z zakonom, ki ureja
               pokojninsko zavarovanje. Bilančni dobiček kapitalske družbe se glede na obstoječo
               zakonodajo ne more razdeliti delničarju v predlogu zakona o SDH pa se ta določba
               črta. Prav tako se iz predlaganega zakona črta člen, ki zagotavlja, da se 10 %
               kupnin, ki jih dobi SDH od kupnin nameni za zagotavljanje dodatnih sredstev SPIZ.</p>
               <p>Vse te spremembe lahko po mnenju Poslanske skupine SDS že na kratek rok ogrozijo
               stabilnost in pa vzdržnost pokojninske blagajne. Novela zakona predvideva tudi prenos
               deleža zavarovalnice Triglav, 34,5 % deleža izpis na SDH pri čemer je SDH dolžan
               plačati SPIZ-u pošteno nadomestilo po tržni vrednost na dan prenosa na podlagi
               vrednotenja.</p>
               <p>Dejstvo je, da je vrednotenje zavarovalnic eno izmed najzahtevnejših v Poslanski
               skupini SDS pa ocenjujemo, da pri takšnem načinu prenosa deleža zavarovalnice Triglav
               iz SPIZ na SDH obstaja veliko tveganje, da bi prišlo do oškodovanja premoženja
               SPIZ.</p>
               <p>Poleg tega bi pa izpostavili tudi, da se v predlogu energetskega zakona predvideva še
               izvzem ELES-a, SOD-a in Borzen<stage>/?/</stage> iz holdinga in prenos v pristojnost ministrstvu
               oziroma vladi, kar pomeni, da imajo ad hoc interesne politične skupine in lobiji
               znotraj Vlade in koalicije odločilen vpliva na eno izmed najpomembnejših odločitev v
               Republiki Sloveniji.</p>
               <p>Poslanska skupina SDS predlaga oziroma priporoča, da se na odločanju na seji
               Državnega zbora, da Državni zbor od Vlade Republike Slovenije v osmih dneh pričakuje
               podrobno poročilo o razlogih za nespoštovanje veljavnega Zakona o slovenskem državnem
               holdingu. Državni zbor od Vlade Republike Slovenije pričakuje, da v roku štirinajst
               dni predloži smernice in pa upravljanje naložb in pa klasifikacije. Državni zbor od
               Vlade Republike Slovenije pričakuje, da v roku štirinajst dni predloži kandidate za
               nadzorni svet slovenskega državnega holdinga.</p>
            </sp>
            <sp xml:id="SDT6-OZFIMP-nujna-77-2013-12-10.sp3">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi besedo predstavnik ministrstva za finance? Gospa Vraničar, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp4">

               <speaker>MAG. MATEJA VRANIČAR:</speaker>

               <p>Hvala lepa za besedo in dobro jutro vsem skupaj.</p>
               <p>Najprej bi želela upravičiti ministra, ki se zaradi bolezni ni  uspel udeležiti te seje in glede na to, da je pa
               drugi državni sekretar v tujini in moram opraviti še celo vrsto drugih obveznosti bom
               žal morala približno dvajset minut čez devet oditi pa pridem potem ob pol enajstih
               nazaj, ker imam neodložljive druge obveznosti ampak bodo v vmesnem času kolegi z
               ministrstva prisotni na seji in bodo lahko dali dodatna pojasnila. Se vam opravičujem
               za to neprijetnost vendar žal drugače dneva ni mogoče organizirati.</p>
               <p>Kar se tiče same vsebine priporočil, ki so dani vladi v povezavi s problematiko
               upravljanja državnega premoženja pa je potrebno v bistvu pojasniti naslednje; vlada
               se je ob svojem nastopu zavezala, da bo oblikovala nekoliko spremenjen koncept
               upravljanja državnega premoženja kot ga vsebuje trenutno veljavni zakon o SDH-ju. In
               glede na to, da je sam zakon sicer bil sprejet, potrjen konec lanskega leta, niso
               bile pa izveden ostale aktivnosti, ki bi morale biti izvedene, torej do konca
               januarja bi moral biti pripravljen predlog nadzornega sveta, v istem obdobju tudi
               predlog klasifikacije in strategije, pardon smernic, se je vlada ob nastopu odločila,
               da te zamude, ki je nastala že pred njenim nastopom ne bo odpravljala ampak se bo
               naslonila na prehodne določbe Zakona o SDH-ju, opravila v temu obdobju ali pa
               zagotovila upravljanje z državnim premoženjem in tudi razpolaganje z državnim
               premoženjem v temu obdobju na podlagi prehodnih določb Zakona o SDH in ta čas
               izkoristila za oblikovanje prenovljenega koncepta upravljanja državnega
               premoženja.</p>
               <p>Predlog Zakona o SDH na katerega se predlagatelji izredne seje Državnega zbora
               sklicujejo je septembrski osnutek, ki je bil podlaga za obsežno usklajevanje, tako
               medresorsko kot tudi usklajevanje z drugimi deležniki, posebej intenzivno je bilo
               usklajevanje v okviru ekonomsko socialnega sveta. Zaradi tega vse rešitve na katere
               se predlagatelji izredne seje Državnega zbora sklicujejo in jim znotraj novega
               predloga zakona oporekajo ne držijo več, ker so bile v postopku usklajevanj
               dopolnjene oziroma spremenjene. Tako rešitve, ki se tičejo imenovanja nadzornega
               sveta, kot tudi rešitve, ki se tičejo položaja kapitalske družbe, če omenim v bistvu
               dve ključni spremembi.</p>
               <p>Predlog zakona je vlada potrdila na svoji 36. redni seji, 5. decembra letošnjega
               leta. Odpraviti je potrebno še nekatere formalne pomanjkljivosti v uvod zakona in
               verjamem, da se bo lahko potem začel zakonodajni postopek v državnemu zboru. Predlog
               je predložen po rednem postopku kar pomeni, da bo mogoče opraviti tudi splošno
               obravnavo v zvezi s predlogom novega Zakona o SDH in bo mogoče v bistvu veliko bolj
               produktivno soočiti stališča glede vsebine novega predloga zakona. Ocenjujem, da ni
               primerno da prej preden besedilo zakona je formalno vloženo v državni zbor, da se ta
               razprava vodi. Zato bi se v bistvu osredotočila samo še na posamezna priporočila.</p>
               <p>Glede na to kar sem povedala v zvezi s pripravo novega predloga zakona ocenjujemo, da je prvi predlog
               priporočila brezpredmeten. Glede drugega priporočila je treba ugotoviti, da je
               državni izbor glede klasifikacije in smernic, ki so bile predložene Državnemu zboru v
               februarju letošnjega leta, da je Državni zbor odločil oziroma sprejel sklep, da
               klasifikacija in smernice niso primerni in vlada je na tej podlagi zavzela stališče
               tudi v povezavi z vsem ostalim, kar sem omenjala prej, da ne bo svojega dela
               osredotočila na pripravo nove klasifikacije in smernic. V predlogu novega Zakona o
               SDH-ju pa ta dva dokumenta nista več določena kot mejnik za ustanovitev slovenskega
               državnega holdinga ampak je nastanek SDH-ja predviden s preoblikovanjem SOD-a v SDH z
               dnem uveljavitve zakona v enem mesecu pa je potrebno na to pripraviti spremembo
               statuta in pa firme družbe. Klasifikacija pa bo predložena Državnemu zboru v treh
               mesecih po uveljavitvi novega zakona.</p>
               <p>V zvezi s predlaganjem kandidatov za člane nadzornega sveta SDH ocenjujemo, da glede
               na predložitev novega Zakona o SDH-ju in pa drugačno oblikovanje določb glede
               imenovanja nadzornega sveta v temu trenutku predložitev kandidatov za člane
               nadzornega sveta SDH-ja Državnemu zboru niti ne bi bilo primerno.</p>
               <p>In še zadnja zadeva, v zvezi z očitkom, da je trenuten način upravljanja z državnim
               premoženjem ne transparenten in da je postopek prodaje posameznih kapitalskih naložb,
               ki jih je potrdil oziroma katerih prodajo je potrdil tudi Državni zbor ne
               transparentno in neskladno z Zakonom o SDH, naj še enkrat poudarim, da se ta postopek
               vodi v skladu s prehodnimi določbami veljavnega Zakona o SDH-ju, predvsem v skladu z
               38. členom in zaradi tega, tega očitka, da je ta postopek ad hoc in ne transparenten
               ne moremo sprejeti.</p>
               <p>Toliko za uvod, več pa v nadaljevanju. Hvala lepa.</p>
            </sp>
            <sp xml:id="SDT6-OZFIMP-nujna-77-2013-12-10.sp5">

               <speaker>PREDSEDNIK BOJAN STARMAN:</speaker>

               <p>Hvala lepa gospa Vraničar. Želi besedo predstavnica Zakonodajno-pravne službe, gospa
               Tina Marolt, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp6">

               <speaker>VALENTINA ANAMARIJA MAROLT:</speaker>

               <p>Hvala za besedo.</p>
               <p>Zakonodajno-pravna služba je predlog priporočila proučila z vidika svojih
               pristojnosti in razen nomotehnične pripombe, ki smo jo podali v pisnem mnenju nimamo
               drugih pripomb. Hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp7">

               <speaker>PREDSEDNIK BOJAN STARMAN:</speaker>

               <p>Hvala lepa. Želi besedo kdo od vabljenih predstavnikov, ki sem jih prej naštel,
               predstavnikov? Če ne prehajamo na... Odboru predlagam, da po končani razpravi o
               priporočilu v skladu s tretjo alinejo 128. člena Poslovnika glasuje o vseh delih
               akta. Če kdo temu nasprotuje, če ne bomo delali tako kot sem povedal.</p>
               <p>Prehajamo na razpravo o predlogu akta in odpiram razpravo. Člani odbora, izvolite,
               kdo želi razpravljati? Gospod Vizjak, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp8">

               <speaker>MAG. ANDREJ VIZJAK (PS SDS):</speaker>

               <p>Hvala lepa predsednik.</p>
               <p>Torej, res je, da je od vložitve zahteve za obravnavo te točke na temu odboru in na
               plenarnem delu, to se pravi zahteve za sklic izredne seje minilo toliko časa, da je
               vlada očitno v tem času uspela
               doseči nek interni kompromis in je poslala v parlamentarno proceduro svoj tekst
               zakona, kar nekoliko spreminja to namero, ki smo jo imeli predlagatelji v
               začetku.</p>
               <p>Temeljni cilj sklica te izredne seje, da končno le Vlada pride s tekstom zakona, to
               traja zdaj že osem, devet mesecev, pri čemer je ta ista Vlada, ki je bila prej v
               opoziciji, blokirala uveljavitev tega zakona tudi s skrajnimi sredstvi, kot je vrsta
               proceduralnih zapletov in na koncu ne nazadnje smo imeli tudi že zahtevo za razpis
               referenduma, ki je bila k sreči potem zavrnjena. To se pravi ne morem biti tu
               dobronameren, benevolenten, češ da je to naključje, da si očitno ta Vlada ne želi
               nekega učinkovitejšega upravljanja kapitalskih naložb in da zavlačuje s temi postopki
               v nedogled. Zakon o SDH je bil pripravljen pred približno letom dni in pol in imamo
               danes zadevo v prvem branju in še to pospremljeno s celo kopico nekih koalicijskih
               sporov, zlasti ko govorimo o kapitalski družbi.</p>
               <p>Torej komu, spoštovana državna sekretarka, paše taka neučinkovitost pri upravljanju
               državnega premoženja? Zakaj smo rabili leto dni in pol, leto dni in pol, pri čemer v
               tem času nimamo ne strategije upravljanja kapitalskih naložb, nimamo ne sprejetih
               smernic, nič. Imamo seznam nekih petnajstih podjetij, ki celo odstopa od vaših načel.
               Na primeru tu berem, da je tudi po vašem predlogu infrastrukturna podjetja, da so
               strateške naložbe, pri čemer pa vidimo, da se sedaj ponuja Aerodrom Ljubljana
               vsepovsod ko hodi premierka po tujini, kaj Aerodrom Ljubljana ni infrastrukturno
               podjetje? In tudi podobno slišimo z DARS in tako naprej.</p>
               <p>Skratka očitno se ohranja nek status quo upravljanja, ki je dokazano neučinkovit in
               se pravzaprav motovili in odlaša z nekimi resnimi nameri, da se loči funkcija
               politike od upravljanja s temi kapitalskimi naložbami.</p>
               <p>Kam politika pri upravljanju kapitalskih naložb pripelje je recimo en eklatanten
               primer o katerem bomo verjetno v tem parlamentu še govorili. TEŠ 6 oziroma tudi ne
               nazadnje težave, ki jih ima holding slovenske elektrarne, o čemer lahko beremo vsak
               dan in je veliko vprašanje kako bomo oziroma kako boste ta problem rešili.</p>
               <p>Imam eno temeljno vprašanje. Ne nazadnje tudi zaradi tega, ker sem že sam tudi osebno
               bil vpleten v te postopke in vem kaj lahko politika na koncu naredi. Govorimo o umiku
               države iz gospodarstva, konkretno tudi o teh petnajstih podjetjih, ki so sedaj na
               seznamu in katere ponuja tudi premierka po teh obiskih v tujini in eno izmed teh
               podjetij je tudi Telekom. Podjetje Telekom smo začeli privatizirati oziroma odprodajo
               večinskega dela v Telekomu že leta 2005, 2006 z uvrstitvijo Telekoma na borzo, če se
               spomnite. To je bil prvi korak. In drugi korak je bilo soglasje politike takratne
               Vlade, v kateri sem bil gospodarski minister, da se to tudi zgodi. Takrat ni bil
               nihče proti. Začeli so se postopki, prišlo je do ponudb. Takratna ponudba za delnico
               Telekoma je bila približno trikratnik sedanje borzne cene in na koncu si je politika
               premislila. Pred volitvami, približno pol leta, sta podporo odprodaji tega deleža
               odklonili DeSUS in Slovenska ljudska stranka. To je bilo in potem je seveda bila
               zadeva v naprej, nadaljevanje tega postopka v naprej obsojeno na propad.</p>
               <p>Torej z ene cele procedure, kjer je nastalo ogromno stroškov in ne nazadnje smo tudi
               kazali namero po odprodaji tega deleža tujim strateškim vlagateljem, ni bilo nič
                   in sedaj Vlada podobno,
               pravzaprav z nekim seznamom hodi okrog in vas sprašujem, kako boste zagotovili, da se
               kaj takega podobnega ne bo zgodilo. Da ne bo en koalicijski partner, recimo gospod
               Lukšič, ki je pregovorno proti privatizaciji, na koncu vstavil palico v kolesje in bo
               rekel ne, mi smo proti. In potem me zanima s kakšno kredibilnostjo bo še kdaj kdo šel
               v tujino na investicijske konference in bo kazal seznam podjetij in namero po
               odprodaji teh deležev.</p>
               <p>Želim vas konkretno vprašati iz tega koncepta namreč veje nek drug pristop, kot smo
               ga predlagali v prvotnem, saj ko govorimo o tem kdo je lastnik oziroma kdo je
               dejansko, v čigav račun se iztekajo prihodki od privatizacije, katere varovalke ima
               sedanji zakon do tega, da se to ne ponovi oziroma da ne bo na koncu rekel en politik,
               ena politična grupacija, da ne zaradi slabe ponudbe, temveč zaradi nekih načelnih
               razlogov, ko se bodo recimo zbudili, saj se že zbujajo počasi sindikati, ko se bodo
               zbudili sindikati, bo rekel poslušajte, sindikati imajo prav, to pa res ni dostojno,
               da mi dediščino naših dedov sedaj prodajamo.</p>
               <p>Mislim, da je to resen problem, od katerega je odvisna kredibilnost in se bojim, da v
               tako ideološko »razštelani« Vladi enostavno ni mogoče doseči soglasja okrog takih
               zadev, razen v primeru, da se povsem loči oziroma predvsem loči ta politični del in
               vpliv politike tudi na razpolaganje konkretno na umik države iz gospodarstva v
               relativno pomembnih deležih.</p>
               <p>Verjamem, da sploh ne bo problem s privatizacijo, v večini izmed družb iz seznama
               petnajstih podjetjih. V nekaterih ključnih, za katere se pa da kak denar sploh
               dobiti, pa bo.</p>
               <p>In tam, še enkrat vam povem, so tudi sindikati oziroma socialni partnerji dosti
               močni, da bodo sprožili skepso nekaterih politikov. Toliko naenkrat. Hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp9">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Battelli, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp10">

               <speaker>ROBERTO BATTELLI (PS NS):</speaker>

               <p> Hvala lepa gospod predsednik.</p>
               <p>Jaz imam načelno ali morda pravno-formalno, navidezno pravno-formalno vprašanje o
               pojavu, ki je zelo razširjen in ki se mi zdi, da se v tem primeru ponavlja in to je,
               da se ne izvaja obstoječa zakonodaja na splošno. Teh primerov je ogromno. Lahko takoj
               citiram zakonodajo, ki zadeva na primer pravice narodnih skupnosti, ki je recimo da
               ustrezna, kar zadeva način kako je napisana ampak izvedbe pa ni ali pa se dogaja
               ravno nasprotno od tega kar je zapovedano, tako v Ustavi, kot zakonodaji. To je samo
               eden od sektorjev, ki je lahko simptom razširjene prakse, ki, vsaj po mojem mnenju,
               ne predpostavlja vrednot pravne države in spoštovanja ureditev, ne prispeva k
               transparentnosti delovanja demokratičnih inštitucij in kar je še teh vrednot, zaradi
               nespoštovanja katerih verjetno v dobršni meri se tudi nahajamo v situaciji, v katerih
               se.</p>
               <p>Če preberem na primer obrazložitev Vlade oziroma mnenje Vlade glede predloga
               priporočila in zahteve za sklic izredne seje pod točko 1, glede na predlagana
               priporočila, vidimo, da je pravzaprav razlog zakaj se ne spoštuje zakon to, torej
               koalicijska pogodba predvideva nekaj drugega. Koalicijska pogodba je zelo pomemben
               politični dokument ampak vendarle ni sestavni del ureditve države.  Se pravi je neka politična volja, ki ne
               izvaja zakona, ki obstaja. To ni dobro. Mi moramo najprej zakon spremeniti oziroma ob
               nastanku Vlade bi morala to biti prednost, bi že morala koalicija vedeti prej zakaj
               prevzema oblast, ne pa sproti potem. To bi bilo bolj jasno tudi ljudem, da ugotovijo
               kako in zakaj se dogajajo stvari in zakaj pride do zamud, kje se pojavljajo drugi
               problemi in jih tudi razložiti in tako naprej. Skratka delovanje odgovorno in
               transparentno od nosilcev, predvsem izvršne oblasti.</p>
               <p>Vidimo, da celo potekajo aktivnosti, ki imajo določeno veljavo, določene posledice,
               ki so povezane šele s sprejetjem nekega pravnega akta. Skratka bi želel, če je možno,
               da nekdo razloži ali je mogoče na tak način delovati. Ali je prav da se tako deluje?
               Ali je to normalno? To ni edina koalicija ali Vlada, ki se obnaša na ta način. Imam
               spomin iz preteklosti, da se je to že dogajalo in to intenzivno.</p>
               <p>Ta ihta ali pa površnost ali pa arbitrarnost verjetno ni najbolj priporočljiv način
               za vodenje države in odločanje o usodi ljudi. Hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp11">

               <speaker>PREDSEDNIK BOJAN STARMAN:</speaker>

               <p>Hvala lepa. Predno dam besedo naslednjemu razpravljavcu, gospodu Pogačniku Horvatu,
               bi mogoče vprašanja gospoda Vizjaka in Battellija, predvsem kjer je dejansko
               izpostavil eno stvar, ki je zelo pomembna in nam postavlja smisel našega nadaljnjega
               dela, tukaj v parlamentu, pod vprašanje ali je smiselno se truditi z zakoni, če se
               potem ne izvajajo in ne spoštujejo in bi dal besedo gospe Vraničarjevi, če lahko.</p>
            </sp>
            <sp xml:id="SDT6-OZFIMP-nujna-77-2013-12-10.sp12">

               <speaker>RENATA BRUNSKOLE (PS PS):</speaker>

               <p>Postopkovno.</p>
            </sp>
            <sp xml:id="SDT6-OZFIMP-nujna-77-2013-12-10.sp13">

               <speaker>PREDSEDNIK BOJAN STARMAN:</speaker>

               <p>Prosim.</p>
            </sp>
            <sp xml:id="SDT6-OZFIMP-nujna-77-2013-12-10.sp14">

               <speaker>RENATA BRUNSKOLE (PS PS):</speaker>

               <p>Hvala lepa. Spoštovani gospod predsednik, spoštovani vsi prisotni. Danes je sklicana
               77. nujna seja Odbora za finance in monetarno politiko z eno točko dnevnega reda,
               torej Predlog priporočila v zvezi s problematiko upravljanja državnega premoženja in
               spoštovani predsedujoči, predlagala bi, da se držimo današnje točke in da se o vseh
               dilemah in o vprašanjih kolegic in kolegov v povezavi s sprejemom zakonodaje,
               izvajanjem in tako dalje, izvršijo razprave o tem ali na podlagi pisnih predlogov
               oziroma na rednih sejah, ko bomo imeli možnost pod točko Razno ali Vprašanja poslank
               in poslancev o tem v večjem delu razpravljati.</p>
               <p>Sicer pa postopkovno ugotavljamo, da današnja seja nima pomena v tej smeri, saj
               namreč je Vlada 5. decembra sprejela zakon o slovenskem državnem holdingu, kar
               pomeni, da je zadeva v sprejemu v Državnem zboru, v proceduri in meseca januarja bomo
               opravili daljšo razpravo o tem, splošno razpravo, zatorej mislim, da bi bilo dobro
               čim hitreje preiti na odločanja, na glasovanja in zadevo peljati potem v splošni
               razpravi zakona, dalje.</p>
            </sp>
            <sp xml:id="SDT6-OZFIMP-nujna-77-2013-12-10.sp15">

               <speaker>PREDSEDNIK BOJAN STARMAN:</speaker>

               <p>Mislim, da nisem slišal proceduralnega predloga in …</p>
            </sp>
            <sp xml:id="SDT6-OZFIMP-nujna-77-2013-12-10.sp16">

               <speaker>RENATA BRUNSKOLE (PS PS):</speaker>

               <p>… ponovim? …</p>
            </sp>
            <sp xml:id="SDT6-OZFIMP-nujna-77-2013-12-10.sp17">

               <speaker>PREDSEDNIK BOJAN STARMAN:</speaker>

               <p>… jaz vodim …</p>
            </sp>
            <sp xml:id="SDT6-OZFIMP-nujna-77-2013-12-10.sp18">

               <speaker>RENATA BRUNSKOLE (PS PS):</speaker>

               <p>… ponovim proceduralni predlog še enkrat? Če smem. Moj postopkovni predlog je, da se
               današnja razprava, tudi vprašanja predstavnikom Vlade ne vršijo v zvezi s sprejemom
               druge zakonodaje, kot je tudi gospod Battelli imel neka vprašanja, dileme in tako
               dalje, tudi v povezavi z drugimi vsebinskimi vprašanji, temveč da se držimo današnje
               točke. To je prvi predlog.</p>
               <p>Drugi postopkovni predlog je, glede na to, da je Vlada 5. Decembra sprejela zakon o
               slovenskem državnem holdingu, ga poslala v proceduro Državnemu zboru, da se torej
               držimo tega  postopka in torej
               čim prej izglasujemo tisto, kar so predlagatelji seje predlagali.</p>
            </sp>
            <sp xml:id="SDT6-OZFIMP-nujna-77-2013-12-10.sp19">

               <speaker>PREDSEDNIK BOJAN STARMAN:</speaker>

               <p>Oprostite, a dovolite, da jaz vodim sejo, ali jo boste vi naprej. Res ne vem, ne
               razumem teh vaših vprašanj. Mi smo dolžni tukaj, da vodimo razpravo, da poslušamo
               odgovore in vse skupaj, ne morem jaz zaključiti seje, preden se začne. Izvolite gospa
               Vraničar, želite odgovore na vprašanje gospoda Vizjaka in gospoda Battellija.</p>
            </sp>
            <sp xml:id="SDT6-OZFIMP-nujna-77-2013-12-10.sp20">

               <speaker>MAG. MATEJA VRANIČAR:</speaker>

               <p>Hvala lepa za besedo. Torej še enkrat bi rada ponovila veljavni zakon o SDH-ju ima
               tako materialne določbe kot tudi prehodne in končne določbe. In v prehodnih in
               končnih določbah je natančno določeno na kakšen način se upravlja in razpolaga z
               državnim premoženjem, dokler ni ustanovljena družba SDH, in dokler glede na določbe
               veljavnega zakona ni državno premoženje preneseno v last družbi SDH. In trenuten
               način upravljanja z državnim premoženjem sledi tem prehodnim določbam, 38. členu.
               Tisto, kar je očitek predlagatelj jutrišnje izredne seje državnega zbora, pa se
               nanaša na spoštovanje rokov za imenovanje članov nadzornega sveta in za predložitev
               klasifikacije in smernic v zvezi z upravljanjem državnega premoženja v potrditev
               državnemu zboru. Torej tisto, kar je očitana neskladnost je samo v teh dveh točkah
               spoštovanja rokov za izvedbo določenih dejanj, medtem ko samo upravljanje državnega
               premoženja in razpolaganje z njim teče v skladu s prehodnimi določbami veljavnega
               zakona. Glede na to, da je od vsega da so bili roki za predložitev imen članov
               nadzornega sveta in klasifikacije zamujeni že ob nastopu te vlade, je vlada glede na
               svoje usmeritve glede upravljanja z državnim premoženjem, se odločila, da v bistvu
               teh korakov ne bo naredila naknadno, ampak bo v bistvu oblikovala svoj koncept
               upravljanja z državnim premoženjem, v vmesnem času pa premoženje upravljala v skladu
               s prehodnimi določbami veljavnega zakona o SDH-ju. Katere so varovalke, da ne bo
               enako kot v preteklosti politični interes prevladal nad strokovnim interesom. Za
               razliko od dosedanjih postopkov je sklep o tem, katere družbe gredo v prodajo,
               sprejel državni zbor in s tem dal veliko večjo zavezo, kako je treba s postopki
               privatizacije opravljati. Poleg tega vse postopke privatizacije neodvisno od vlade
               vodi sedanja uprava SOD-a, in s tem zagotavlja v bistvu izvajanje konkretnih
               postopkov neodvisno od potreb dnevne politike. Hvala lepa.</p>
            </sp>
            <sp xml:id="SDT6-OZFIMP-nujna-77-2013-12-10.sp21">

               <speaker>PREDSEDNIK BOJAN STARMAN:</speaker>

               <p>Hvala lepa. replika gospod Vizjak, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp22">

               <speaker>ANDREJ VIZJAK (PS SDS):</speaker>

               <p>Ja dovolite no dve intervenciji je potrebno, da ne bo izpadlo da je to, kar državna
               sekretarka govori pravzaprav res. Prvič ni res, da se politika ne pleta v delo SOD-a,
               saj zakaj pa je odstopil gospod Zorn. Dajte mi povedati. In njegove obrazložitve
               odstopa. Zaradi tega, ker je bil bolan, ali zaradi tega, ker je vse prelepo
               funkcioniralo. Glejte no. To je ena stvar ne. Politika se je vpletala in seveda za
               hrbti javnosti in jaz sem vas vprašal, kako boste preprečili, da se to ne bo v
               prihodnje dogajalo. Vi pa pravite, da to, kar je zdaj in v predhodnih določbah, da je
               super, pa ni res. To je ena stvar. Druga stvar je, tudi ni res, da niso bili vsi
               dokumenti na voljo in prejšnja vlada je sprejela in poslala v parlament
               klasifikacijo. In če se ne motim tudi smernice. Oba dokumenta, pa ste jih zavrnili in
               od takrat niste prišli z nasprotnim predlogom. Zdaj pa vse izpade, kot da potem tako
               se kar vleče neko takšno stanje v povezavi z SDH-jem, ki narekuje uporabo predhodnih določb. Seveda. Prihodnje
               določbe so bile uporabljene, ker zakon ni zaživel, ker ste imeli temeljne pomisleke
               zoper nekatere rešitve in ste rabili zdaj osem mesecev, da ste zadevo pripravili
               oziroma uskladili. In zavrnili predloge, ki so ključni, temeljni predlogi, in ste
               raje sprejeli neke sezname, nobeden ne ve na podlagi katerih kriterijev. Slišali smo,
               da je večina teh podjetij že tako ali tako v nekih privatizacijskih postopkih, neki
               se vam je pa zdelo luštno še gor dati. Glejte to je evidentno nepregledno, in
               evidentno v nasprotju s tem, h čemur se zavezujete v vseh vaših političnih aktih, kot
               je koalicijska pogodba oziroma pogodba o sodelovanju štirih sedaj koalicijskih
               strank.</p>
            </sp>
            <sp xml:id="SDT6-OZFIMP-nujna-77-2013-12-10.sp23">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Marko Pogačnik, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp24">

               <speaker>MARKO POGAČNIK (PS SDS):</speaker>

               <p>Ja predsednik hvala za dano besedo. Zdaj uvodoma bi jaz rad poudaril samo eno zadevo
               in sicer kar je državna sekretarka omenila in bi rekel pred nekaj minutami tudi
               kolegica Brunskoletova, da bi rekel ta sklic izredne seje pa današnja seja odbora
               nima ne vem kakšne velike teže glede na to, da je vlada vložila nov zakon v državni
               zbor, bi jaz zdaj rad samo prebral dopis predsednika državnega zbora gospoda Janka
               Vebra, ki je ugotovil, da postopek predložitve zakonodajnega postopka zakona o
               slovenskega državnega holdinga, da je pomanjkljiv. In da predlog zakona ne upošteva
               tretje alineje tretjega odstavka 115. člena poslovnika državnega zbora in Janko
               Veber, predsednik državnega zbora, poziva vlado, da na podlagi 115. A člena
               poslovnika državnika zbora vas pozivamo, da predlog zakona dopolnite najkasneje v
               petnajstih dneh, sicer se bo štelo, da predlog zakona ni vložen. To je dopis
               predsednika državnega zbora, in to kar pomeni, da ta zakon ni vložen, ker ste ga
               vložili pomanjkljivo. In da je brezpredmetno, da razpravljamo o teh zadevah. Tega
               zakona tudi nihče še ni videl ane pri nas. Tako da naprošam državno sekretarko in pa
               koalicijo, da upošteva to, in da pravno formalno nov zakon ni vložen in jaz mislim,
               da današnja seja ima pomen in jutrišnja izredna seja tudi. Zdaj v Slovenski
               demokratski stranki se zavedamo, da upravljanje z državnim premoženjem do sedaj ni
               bilo bi rekel najbolj učinkovito, in da smo imeli bi rekel predvsem različne
               poizkuse, na kakšen način bi se ta zadeva opravljala. Zdaj v mandatu vlade Boruta
               Pahorja je bila ustanovljena AUKN. Takrat z nastopom vlade Janeza Janše se je
               ocenilo, da to ni najboljša izbira, kajti tudi AUKN je omogoča bi rekel predvsem
               precejšnji politični vpliv na odločanje in pa na vodenje. Bi rekel, glavni razlog je
               pa to, da je vlada Janeza Janše se odločila, da bi bilo smiselno, da se državno
               premoženje upravlja z enega mesta, da se ta zadeva centralizira in da ustanovimo bi
               rekel holding, kjer bi se združilo premoženje Republike Slovenije, SOD-a, KAD-a,
               DSU-ja, PDP-ja. Kajti s tem smo ocenili, da bi bilo lahko državno premoženje
               učinkovitejše, transparentnejše, predvsem pa, da bi se pri upravljanju lahko lažje
               določili tudi nosilci odgovornosti. Vlada Janeza Janše je takrat pokazala, da je
               vlada dialoga in da je zaradi tega ustanovila tudi posebno delovno komisijo, v katero
               so bili povabljeni tudi člani takratne opozicije. Mislim, da je ta delovna skupina
               delala bi rekel predvsem v interesu, da obstoječi predlog zakona dopolni in popravi s
               ciljem, da bi, bi rekel, tudi opozicija lahko sodelovala pri tem in da bi, bi rekel,
               Slovenija končno dobila en zakon, ki ga bi potrebovala že pred dvajsetimi leti, na
               kakšen način se bo državno premoženje upravljalo. Jaz mislim, da ta zakon, ki je
               sedaj v veljavi, da je bil takrat tudi s pomočjo opozicije, predlogov in pa pripomb,
               bi rekel, kvalitetno pripravljen. Vendar nekako potem v mesecu novembru se je
               Pozitivna Slovenija odločila, da vloži referendumske podpise in da ta zakon bi rekel
               začasno zaustavi.  V vmesnem
               obdobju se je začela sedanja predsednica vlade intenzivno pogajati z ministrom za
               finance takratnim doktorjem Janezom Šuštaršičem in dejansko oblikovala predlog šestih
               predlogov, na osnovi katerega bi bila pripravljena podpise referendumske tudi
               umaknila. Ključna točka takrat je bila, da bi imela takratna opozicija v nadzornem
               svetu tri predstavnike. To je bil ključni moment, čeprav je potrebno poudariti, da
               obstoječi zakon predvideva, da opozicija ima enega predstavnika, ki ga imenuje
               Komisija za nadzor javnih financ. Sedanja vlada je dejansko pustila ta zakon ob
               strani, zavrnila je klasifikacijo in pa smernice, ki jo je vlada Janeza Janše
               predložila v državni zbor meseca februarja in to sta dva ključna dokumenta, ki bi
               bila sploh tista, ki sprožita, da se zakon oziroma holding začne uveljavljati. Jaz
               sem osebnega mnenja, da je vlada takrat sprejela veliko odgovornost in da je z
               zavrnitvijo klasifikacije Slovenija naredila bi rekel deset korakov nazaj. Zakaj?
               Zaradi tega, ker klasifikacija in pa smernice so določale jasne kriterije, jasno
               metodologijo in pa jasne pogoje, na kakšen način se bo državno premoženje v Sloveniji
               odprodajalo in pa na kakšen način se bo državno premoženje upravljalo. Takrat smo
               bili priča predvsem s strani Socialnih demokratov bi rekel deležni velikih kritik,
               ostrih besed v smislu, da gre za vele izdajo Slovenije in pa za krajo stoletja.
               Čeprav ta klasifikacija, ki jo je predložila vlada Janeza Janše, je takrat
               predvidela, da se v roku treh mesecev začne samo z enim prodajnim postopkom in sicer
               družbe Telekom, ki smo jo ocenili, da je v danem trenutku najbolj primerna za
               prodajo, glede na položaj družbe na trgu, glede na strukturo delničarjev in pa
               predvsem dejstvo, da je največji lastnik te družbe Republika Slovenija in da bi
               kupnina bila potem lahko uporabljena za zmanjšanje dolga in da bi tudi proračun iz
               tega imel. To pomeni ena naložba je bila opredeljena, da se v treh mesecih začne s
               prodajnimi postopki in je SD to imenoval kot vele izdajo in pa kot krajo premoženja.
               In kaj imamo mi danes. Danes imamo mi sklep, ki ga je sprejel državni zbor, mislim,
               da je bilo to nekako v začetku poletja, kjer je sedanja vlada predložila predlog
               prodaje petnajstih naložb v državni zbor, ki ga je državni zbor sprejel. Potem je
               potrebno poudariti, da je na tem seznamu pet naložb, za katere so prodajni postopki
               potekali že prej in da ta sklep oziroma ta predlog ni vseboval nikakršnih meril, na
               kakšen način se bo zadeva prodajala, ni bilo nobenih obrazložitev, zakaj se je vlada
               odločila za ta postopek in tudi ne kaj bo se naredilo s kupninami. Druga zadeva, kar
               je pa zdaj zaskrbljujoče in zakaj ocenjujemo, da v Slovenski demokratski stranki, da
               obstaja veliko tveganje, da bo prodaja državnega premoženja oziroma umik države z
               gospodarstva lahko potekal na netransparenten način, in pa da ni določenih jasnih
               kriterijev, so pa bi rekel predvsem dejstva, ki se pojavljajo zdaj v zadnjih
               štirinajstih dnevih, ko vlada Republike Slovenije na čelu s predsednico vlade Alenke
               Bratušek intenzivno obiskuje investicijske konference, Düsseldorf, Pariz, Milano in
               če ne motim, v naslednjih dneh tudi Moskvo. In spoštovana koalicija, spoštovani predvsem tudi predstavniki
               stranke SD, zanima me zdaj vaše mnenje, ko jaz verjamem, da vlada ponuja na teh
               investicijskih konferencah kompletno državno premoženje. Da vlada ne hodi za seznamom
               teh 15 podjetjih, v katerih je že pet postopkov potekalo in od desetih podjetij jaz
               mislim, da jih je realno za pričakovati, da so interes za prodajo mogoče samo za dva
               in da te intenzivni obiski Düsseldorfa, Pariza, Milana in pa Moskve, da verjetno ne
               ponujate Gospodarskega razstavišča pa bi rekel Palome d.d. tako intenzivno. Ampak da
               gre tukaj za en paket dejansko celotnih prodaj in tukaj notri pa v Slovenski
               demokratski stranki vidimo problem. Slovenska demokratska stranka se je vedno
               zavzemala, da se postopki privatizacije v Sloveniji začnejo. Tukaj mi ogromno že
               zamujamo. Privatizacije bi se že zdavnaj morale pričeti, vendar v Slovenski
               demokratski stranki smo vedno poudarjali to, da smo za privatizacijo, ki bo potekala
               na transparenten način in ko bodo znana jasna merila in jasni kriteriji in predvsem
               problematično kar se nam zdi vidimo, da ta prodaja premoženja oziroma ponujanje
               državnega premoženja na teh mednarodnih investicijskih konferencah poteka brez neke
               strategije. Do danes je državni zbor seznanjen samo z bi rekel predlogom prodaje teh
               petnajstih podjetij. Kaj pa ostala? In mi smo vedno zagovarjali, da najbolj primeren
               dokument je klasifikacija, kjer se bi državni zbor odločil, katera podjetja so
               prodajna, katera podjetja so strateška in potem se politika naj ne vpleta več v to.
               Danes pa brez vsakršnega soglasja vlada in pa Slovenska odškodninska družba hodijo po
               investicijskih konferencah in ponujajo premoženje. Brez tega, da bi državni zbor dal
               soglasje oziroma da bi se sploh vedelo, kaj je za prodajo in kaj ni. In jaz mislim,
               da je ključna zadeva, da bi se v državnem zboru odločili, katera so strateška
               podjetja. Pri tem se je potrebno opredeliti, zakaj so ta podjetja strateška za
               Slovenijo. V drugem koraku bi morali se odločiti, kaj se bo s temi podjetji, ki so
               opredeljena kot strateško, dogajalo v prihodnosti. Kakšne cilje si bo država
               postavila pri teh podjetjih, in pa predvsem potem segment, ki bo pa bi rekel na
               prodajni strani in se opredeliti. Komu bomo prodali kajti to se mi zdi, bi rekel,
               najbolj pomembno. Jaz mislim, da je pomembno, da podjetja, ki se bodo odločala za
               prodajo, da se tukaj zagotovi bi rekel kupca, ki bo omogočal nadaljnji razvoj, ki bo
               omogočal nova delovna tista in ki ne bo tisti, ki bo dejansko podjetja samo
               izčrpaval. In da bi bilo smiselno dobiti podjetje, ki je <stage>(nerazumljivo)</stage>. Na drugi
               strani pa jaz mislim, da bi morali imeti tukaj tudi jasno določbo, jasna merila,
               jasne kriterije, kaj se bo s kupninami, ki jih bomo dobili od prodaje državnega
               premoženja, dogajalo. Kaj se bo s temi kupninami dogajalo in za kakšen namen bodo
               uporabljene. A bodo to uporabljene bi rekel za namen krepitve tistih podjetjih, ki
               bodo opredeljena kot strateška, ali bo šlo to za zmanjšanje državnega dolga ali bi
               rekel za poplačilo obveznosti, ki jih imata tako Slovenska odškodninska družba kot
               Kapitalska družba. Zdaj moteče za nas je predvsem to, ta nenačelnost in pa dvojna
               merila, ki jo ima sedanja koalicija. Zdaj govoriti o tem, da je tukaj notri državno
               premoženje, da je ta zadeva, imam jaz bi rekel tukaj notri bolj svoje mnenje. Jaz sem
               prepričan, da premoženje, ki je v lasti odškodninske družbe in pa kapitalske družbe,
               da je že v narekovajih zdavnaj bilo prodano. Kajti to premoženje je namenjeno za
               določen namen, in mislim, da državni zbor z zakonom o denacionalizaciji je marsikaj
               spremenil in da tudi odškodninska družba je dobila te nalože v namen, da jih
               uporablja za poplačilo svojih obveznosti. In tukaj besede predsednika Socialnih
               demokratov gospoda Lukšiča, da bi bilo mogoče smiselno, da se, če so upravičenci za denacionalizacijo na svoj
               denar čakali petdeset let, teh pa da ga lahko še nadaljnjih petdeset let, da je bi
               rekel zelo neresno. In da imetniki obveznic Slovenske odškodninske družbe, da danes
               verjetno so v verjetno zelo manjšini bi rekel denacionalizacijski upravičenci, ampak
               bi rekel glede na kvaliteto teh obveznic da je v večinoma to v lasti raznih
               pokojninskih družb in ostalih. Najmanj tega lastništva imajo danes bi rekel
               denacionalizacijski upravičenci in jaz mislim, da Slovenija bi že pred dvajsetimi
               leti morala imeti takšno klasifikacijo, kot jo je predlagala vlada Janeza Janše v
               mesecu februarju. In da se bi rekel tukaj z upravljanjem državnega premoženja ne
               dogaja tisto, kar bi se moralo dogajati in da obstaja tukaj notri veliko tveganje, da
               bo ta privatizacija poteka na ad hok način. Po drugi strani pa lahko beremo, da že po
               sklepu, ki ga je sprejel državni zbor, kaj bo za prodajo, da se v te prodajne
               postopke intenzivno vmešavajo določeni ministri, ki dejansko nimajo nobene veze z
               privatizacijo. Primer ministra Pikala, ki je rekel, da bi se bilo pa smiselno
               Telekomu bi rekel v narekovajih drote ven pobrati pa ga brez drote prodajati. Jaz
               mislim, da to ni način, s katerimi bomo mi prišli bi rekel do učinkovitega
               upravljanja in pa do učinkovite privatizacije. Verjetno je vsem tukaj notri v
               interesu, da ko se v enem podjetju začnejo prodajni postopki, da je tukaj notri
               kupnina bi rekel čim višji izplen za državo in da se zagotovi, da bo podjetje dobilo
               čim kvalitetnejšega kupca, ki bo omogočal razvoj podjetij v prihodnosti in jaz
               mislim, da način, s katerega se je zbrala sedaj vlada Alenke Bratušek, da v
               popolnosti ignorira obstoječo zakonodajo, ki je veljavna in da dejansko ponujajo
               podjetja na trgu, za katero državni zbor sploh še ni dal soglasja, ki ga bi moral
               dati, jaz sem osebnega mnenja, da državni zbor ne more narediti sam en korak,
               sprejeti klasifikacijo oziroma strategijo, potem pa to pustiti v upravljanje bi rekel
               družbi, za katero smo se tukaj notri odločili. Politika potem nima več kaj. Zdaj
               glede samega tega zakona, ki je bil nekako predlagan s strani Ministrstva za finance,
               ki je bil tudi v javno upravo. Tukaj lahko vidimo, da si je vlada Alenke Bratušek v
               celoti podredila slovensko državno premoženje. Zdaj jaz razumem, da za upravljanje
               državnega premoženja je odgovorna vlada. Ampak da si pa hkrati tudi podrediš to
               premoženje in da ne spustiš v nadzorni svet niti enega predstavnika opozicije pa
               mislim, da zadeva ni najbolj konstruktivna in najbolj smiselna. Zavedati se je
               potrebno, da to ni premoženje vlade Republike Slovenije, ampak da gre tudi za
               premoženje bi rekel kapitalske družbe, odškodninske družbe Republike Slovenije in da
               gre tukaj za eno celoto in pa predvsem ta nenačelnost in pa dvojna merila. Pred enim
               letom se je govorilo nekaj, zdaj ko smo pa pač na vladi pa tisto zadevo pozabimo.
               Takrat ste zahtevali tri predstavnike v nadzornem svetu. Potrebno je poudariti, da
               enega predstavnika v nadzornem svetu ste imeli. Danes ne boste dali nič. Vlada bo si
               dala celotni nadzor nad upravljanjem državnega premoženja. Tako nad imenovanjem, bi
               rekel nadzornega sveta kot nad imenovanjem uprave. Jaz še enkrat poudarjam, jaz
               verjamem, da odgovornost za upravljanje državnega premoženja je vlada, in da ima
               vlada tudi večino v nadzornem svetu. Vendar pa da se totalno ignorira opozicija pri
               tem, pa jaz mislim, da ta zadeva ni dobra. Druga zadeva, ki je dejansko ste v tem
               predlogu napisali, da ta zakon ne bo imel posledic za državni proračun. Zdaj
               posledice bodo precejšnje, kajti ta zakon predvideva tudi, da naj bi država plačevala
               SDH-ju oziroma SOD-u upravljavske pravice oziroma stroške za upravljanje teh naložb
               in verjetno bo to direktna obremenitev za proračun. Verjetno je tudi zaradi tega
               predsednik državnega zbora vam zavrnil ta predlog zakona, ker teh stroškov, ki bodo
               posledica za državni zbor ne bodo notri upravljanja. Potem se igračkate bi rekel tudi
               s stabilnostjo in pa z vzdržnostjo pokojninske blagajne. Zdaj tukaj je postala
               kapitalska družba neko igračkanje in pa peskovnik za različne lobije in pa za različne politične
               interese. Zdaj smiselno verjetno je, da se premoženje združi na eno mesto, vendar
               absolutno je potrebno spoštovati to, da bo kapitalska družba še naprej vplačevala
               obveznico za spis 50 milijonov ali več in pa seveda, da se premoženje Kada kot tudi
               soda v teh zadevah ne bo morala uporabljati za neke druge stvari in jaz mislim, da je
               bil zelo korekten dogovor v prejšnjem mandatu, ko je bila vlada Janeza Janše z DeSUS
               in sicer, da se 10% kupnin, ki so v lasti SDH nameni za krepitev pokojninske
               blagajne. Saj tega tukaj notri ni razvidno na kakšen način se bo zdaj po nekih
               zadnjih variantah bi kat imeli samostojnega, SDH bi pa dejansko imel vse pravice
               opravljene z njegovim premoženjem in pa tudi kapitalska družba bi morala plačevati za
               opravljanje teh storitev. Mislim, da je to popolnoma skregano z vso logiko, kajti, če
               je tako potem verjetno tudi se ne vidi smiselno, da je Kad samostojen, nam se zdi
               pomembno to, da v tem zakonu novem, ki bo se pripravlja, da je jasno opredeljeno, da
               kat še vedno obstaja naprej zavezanec za plačilo pokojninske blagajne, da se
               premoženje Kada ne more uporabljati za druge namene razen za namene, ki je po zakonu
               o kapitalski družbi, da se dobiček ne more deliti in pa seveda, da se še naprej
               uveljavlja določba, da se 10% kupnin od prodaje nameni za vzdržnost in stabilnost
               pokojninske blagajne.</p>
               <p>Zdaj zelo zaskrbljujoče je tudi, da Vlada v ta zakon uvaja neki nov termin bi rekel
               skladnost integriteta, ki ima bi rekel bistveno večji poudarek v zakonu kot ga imata
               uprava in pa nadzorni svet. Ocenjujemo, da določeni novi zakon, ki je v pripravi, ki
               zdaj vidimo, da je bil tudi zavrnjen, da je bi rekel v tistih pomembnih zadevah pod
               normiran v zelo pomembnih pa dejansko pod normiran. Druga zadeva v katero bi se še mi
               spustili je prenos deleža Zavarovalnice Triglav na SDH. Določba določa možnost tega
               prenosa po tržni vrednosti vemo pač, da vrednotenje Zavarovalnice Triglav je ali pa
               zavarovalnic na splošno je ena izmed najzahtevnejših in seveda tukaj notri mi vidimo
               bi rekel veliko tveganje, da bi pri takšnem načinu prenosa deleža Zavarovalnice
               Triglav lahko prišlo do oškodovanja ZPIZ-a. Kajti v primeru, da bi SDH potem v
               relativno kratkem roku Zavarovalnico Triglav prodajal na trgu in dobil bistveno višjo
               kupnino kot bi bilo to menjalno razmerje oziroma kot bi plačal nadomestilo ZPIZ-u ni
               nikjer nobenih določb, da bi ZPIZ bil upravičen do te razlike in mi ocenjujemo, da ta
               zadeva ni korektna in, da lahko pride tukaj notri do oškodovanja.</p>
               <p>Zdaj še enkrat bi poudarili, da v Slovenski demokratski stranki smo bili vedno in smo
               zato, da se privatizacija začne nismo pa nasprotujemo pa temu, takšnemu predlogu kot
               je sedaj, da ta privatizacija poteka bi rekel na nek ad hock način brez jasnih
               kriterijev, brez meril in ocenjujemo, da gre tukaj za precejšnjo ne načelnost in pa
               dvojna merila sedanje koalicije in mislim, da bi bilo potrebno narediti bi rekel
               tukaj korak nazaj, da se Državni zbor opredeli do tega kaj je strateško, kaj je za
               prodajo tako kot je predviden tudi obstoječi zakon. Potem pa pojdite na mednarodne
               konference in ponujajte tisto kar se je odločilo za prodajo. Danes pa ocenjujemo, da
               bi rekel ta zadeva lahko nevarna, da je tvegana predvsem pa ne razumemo določenih
               koalicijskih strank sedaj, ki so imeli eno leto ali pol leta nazaj še veliko pripomb
               govorili o vele izdaji, o kraji
               stoletja takrat je bilo bi rekel na prodajnem seznamu, da se začnejo sploh prodajni
               postopku bi rekel samo eno podjetje danes se pa dejansko po Dusseldorf-u, Milan-u,
               Pariz-u in v naslednjih dveh tudi v Moskvi verjetno ponuja celotno premoženje za
               prodajo. Pri tem pa niso določeni ne kriteriji, ne metodologija, kaj se bo naredilo s
               kupninami, nič. In jaz mislim, da takšen način upravljanja državnega premoženja za
               Slovenijo v prihodnosti ne pomeni veliko, ne pomeni pa tudi garancije, da se bo ta
               privatizacija sploh začela oziroma, da se bo uspešno končala. Jaz mislim, da je
               Slovenija predvsem takrat v mandatu Vlade Boruta Pahorja velikokrat govori na
               privatizacija ja vendar je bilo to z eno veliko figo v žepu. Spomnimo se samo kaj se
               je dogajalo z Novo kreditno banko Maribor in verjetno tudi vsi tuji investitorji
               pričakujejo, da se bo tukaj Slovenija enkrat zresnila in, da bo bi rekel s to
               privatizacijo začela na način tako kot je dejansko praksa, dobra poslovna praksa v
               tujini. Jaz sem tukaj notri skeptičen, da ta privatizacija ne bo potekala na takšen
               način in, da bodo bi rekel zakulisne igre se nadaljevale takšne kot so se v letu
               2009, leta 2010 in leta 2011, ko se bo določena podjetja ponujalo z figo v žepu na
               konec pa se dejansko ta prodaja sploh ne bo zgodila. Hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp25">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Horvat, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp26">

               <speaker>JOŽEF HORVAT (PS NSi):</speaker>

               <p>Hvala gospod predsednik. Spoštovane kolegice, spoštovani kolegi, spoštovani gostje
               lepo vas pozdravljam. Naj začnem z ugotovitvami s katerimi se gotovo vsi strinjamo.
               Slovenija je v teh 22 časih naredila veliko pomembnih, uspešnih korakov, postala
               prepoznavna, gotovo v tej prepoznavnosti kulminirala prav v prvi polovici leta 2008,
               ko je predsedovala Evropski uniji. Seveda pa smo nekaj naši domačih nalog, ki jih
               država mora opraviti zamudili, spregledali ali pa se jih nismo lotili z vso
               iskrenostjo in med tem je gotovo tudi privatizacija in, ker te naloge nismo opravili
               oziroma kar nalijmo si čistega vina nismo hoteli opraviti danes plačujemo visok
               davek. Slovenija je danes še vedno gospe in gospodje to trdim, še vedno v ekonomskem
               smislu, v smislu odprtosti do tujih investitorjev je še vedno hermetično zaprta
               država. Kot predsednik Odbora zadeve Evropske unije in prej predsednik Odbora za
               zunanjo politiko se srečujem z veleposlaniki, s tujimi delegacijami in ves čas
               normalno, da branim bom rekel barve Slovenije večino časa pogovora je namenjenega
               gospodarskemu poglabljanju, ker pač prihajam iz gospodarstva ampak veste od zdaj
               naprej enostavno več ne vem kaj naj govorim. Ni te iskrenosti, mi še vedno nismo
               priklopili v odrto tržno ekonomijo in še vedno je očitno tako močno prisoten
               nacionalni interes, nacionalna srebrnina, da ne govorim o paroliki je zgleda še vedno
               aktualna tujega nočemo, svojega ne damo, to je naše in tega ne damo. To je
               neverjetno, to je neverjetno in to kar je predsednik Državnega zbora včeraj naredil
               se zahvaljujem kolegici Romani Tomc, ki mi je pokazala dopis, da je, če uporabim
               parlamentarni žargon kdor vrgel zakon v Slovenskem državnem holdingu, res je bom
               natančen samo začasno za največ 15 dni, to je pomenljivo in na nek način kot prvi med
               enakimi gospod Veber sporoča Vladi dosti imamo, mi parlamentarci imamo dosti tega
               koalicijskega pogajanja o
               zakonu o Slovenskem državnem holdingu, ki je dejansko namenjen piaru gledamo pred
               televizijami pogajanja, ki pa verjemite niso v korist te države. To, ta zakon zato ga
               je tudi Veber dol vrgel, ta zakon je skropocalo, ki ima najmanj eno maligno tvorbo pa
               to ni kritika na DeSUS to je kritika predvsem na to Slovensko Vlado. In ja jaz si
               želim in za enkrat še verjamem, da ima predsednica gospa Alenka Bratušek iskrene
               namene s temi zelo medijsko odmevnimi naložbenimi konferencami po Evropi, tudi v
               Moskvi ampak upam, da bo iz te moke tudi kaj kruha, ki po drugi strani pa berem, da
               eno od korporacij, ki je na seznamu 15 podjetij, ki se prodaja fotona recimo, ki mi
               je posebej na nek način pri srcu oziroma jo opazujem, ker je njena predhodnica mi
               omogočila, da sem lahko tam diplomiral iz laserske tehnologije ampak po tem, če prav
               berem medije tik pred podpisom pogodbe gospod Jamnik pritisne na zavoro. Mi poslanci
               ne vemo kaj so razlogi, bi bilo korektno, da bi nas tudi obvestil, če smo že mi v tej
               hiši sprejeli seznam 15 podjetij, ki se prodajajo.</p>
               <p>In naj v nadaljevanju spomnim spoštovane kolegice in kolegi, spoštovani gostje zakaj
               sploh se je Vlada v letu 2012 odločila za spremembo sistema opravljanja državnega
               premoženja. Preprosto in iz razloga, ker je bil sistem opravljanja državnega
               premoženja ne ustrezen in ne učinkovit, razpršen je bil namreč med več upravljavcev.
               Imeli smo AUKN, SOD, KAD, DSU in več drugih institucij. Donosi iz tega premoženja pa
               so bili daleč pod primernimi in pričakovanimi tudi tukaj se najbrž lahko vsi
               strinjamo pri tej ugotovitvi. Namen ustanovitve Slovenskega državnega holdinga je bil
               združiti lastništvo in upravljanje državne, kapitalskih naložb v eni instituciji v
               Slovenskem državnem holdingu in na način in na ta način doseči lažje, enostavnejše
               transparentnejše in bolj učinkovite upravljanje državnega premoženja. V preteklosti
               se je namreč pogosto dogajalo, da so družbe v državni lasti kot sta KAD, SOD in AUKN
               na skupščinah istih gospodarskih družb delovala nasprotujoče saj so zasledovale
               različne cilje tako stanje je bilo nujno potrebno preseči. Kljub številnim blokadam
               tedanje opozicije in sedanje koalicije je bil Zakon o Slovenskem državnem holdingu
               sprejet in je pričel veljati 28.12.2012 torej kmalu bo, bomo praznovali prvo
               obletnico veljavnosti podčrtujem veljavnosti tega zakona, ker v tej veljavnosti bom
               kasneje še par besed povedal.</p>
               <p>Zakon o Slovenskem državnem holdingu je zakonska podlaga za urejeno opravljanje
               državnih naložb v skladu z akti, ki jih zakon predpisuje. Najprej je to klasifikacija
               naložb, ki bi morala biti predložena Državnemu zboru v roku enega meseca od
               uveljavitve zakona to je do 28.1.2013 na ta način je dosežen cilj transparentnega
               upravljanja z državnim premoženjem ves čas od sprejema zakona dalje. Pozneje pa mora
               potekati upravljanje in razpolaganje z državnim kapitalskimi naložbami v skladu s
               strategiji opravljanja premoženja v Slovenskem državnem holdingu, ki bi jo morala
               pripraviti uprava Slovenskega državnega holdinga v roku 6 mesecev od njenega
               imenovanja. In kolegice in kolegi čeprav je Zakon o Slovenskem državnem holdingu
               sprejet in velja nihče Državni zbor ga ni preklical,  zakon velja, se zakon preprosto ne izvaja. Zakon se ne
               izvaja. Z nastankom politične krize spomladi letos in s spremembo vlade je
               ustanavljanje slovenskega državnega holdinga preprosto oziroma izvajanje slovenskega
               državnega holdinga torej ja ustanavljanje, pardon, ustanavljanje slovenskega
               državnega holdinga preprosto zamrlo. Namesto klasifikacije naložb, ki bi morala biti
               že zdavnaj sprejeta, je vlada brez vsakih vnaprejšnjih kriterijev določila petnajst
               gospodarskih družb, ki jih je namenila prodaji. Kot rečeno, za te gospodarske družbe
               vse do danes ne vemo, kakšne vrste naložb predstavlja naložba posamične družbe, torej
               ali gre strateške, pomembne ali portfeljske naložbe. Jaz ne želim gospe in gospodje,
               da o vseh teh zadevah govorimo na odprtih sejah. Če bi vlada prišla z informacijami,
               z iskrenimi nameni, sem jaz prvi za to, da sejo zapremo, ker gotovo se o tem stvareh
               najbrž moramo tudi pogovarjati, ne pred očmi javnosti, ne pred očmi kamer, ampak v
               zaprtih krogih. Podobno kot večkrat trdim glede bančnega sistema, ki je itak velika
               naša rak rana in vsi smo v velikem pričakovanju, kaj se bo zgodilo ta teden. Sam
               seveda mislim, da se ne bo nič zgodilo, da bo prikazana luknja tako velika, kolikor
               denarja pač imamo z vsemi temi krediti, ki smo jih že vzeli in ki jih bomo še vzeli,
               se pravi 4,7 milijarde. In tudi tukaj smo spregledali vseh teh 22 let in smo še
               vedno, kar mi je pa res malo nerodno, z vsem spoštovanjem do držav, v kateri družbi
               smo, ko govorimo o državnem lastništvu naših bank. Mi smo v osmerici držav, kjer je
               značilno, da so banke v večinski državni lasti. In to so Šrilanka, Kostarika, Kuba,
               Sirija, Kenija in tako dalje in tako dalje. Vseh se zdaj niti ne spomnim. Nadaljujem.
               Ne vemo, mi poslanci danes, morda koalicijski, se opravičujem, ne vemo, kako potekajo
               postopki prodaje, po kakšni časovni dinamiki, skratka postopki so skrajno
               netransparentni. O tem, kakšni bodo poslovni rezultati v gospodarskih družbah, kjer
               ima država svojo naložbo, bomo govorili ob pripravi poročil, ob zaključku poslovnega
               leta in bojim se, bojim se, da bodo še slabši kot pretekla leta. Krščanski demokrati
               Nove Slovenije smo izjemno zaskrbljeni nad tem, da vlada kot hierarhično najvišji
               organ izvršilne veje oblasti sprejetih zakonov preprosto ne izvaja. Kakšen zgled je
               to državljankam in državljanom? Kakšen? Vlada bi morala sprejeti predpis, spoštovati,
               ga izvrševati, ne glede na to, ali se z njim ne strinja ali pa se strinja. Seveda
               lahko predlaga spremembo predpisa, vendar z dnem nastopa oblasti so sprejeti predpisi
               zavezujoči za katerokoli vlado, dokler niso spremenjeni. Tako si predstavljamo kot že
               rečeno kakšno sporočilo vlada ta na ta način posreduje svojim državljanom. Predpis,
               ki vladi ne ustreza, ga pač ne izvaja. To je naša vlada. To je vlada Alenke Bratušek.
               Ga ne izvaja. Na ta način sedanja vlada utrjuje prepričanje, da imamo pravno državo
               dveh vrst. Krščanski demokrati protestiramo zaradi takega načina vladanja. S
               predlogom priporočil vlado želimo pravzaprav opomniti na izpolnjevanje njenih
               zakonskih obveznosti in poslanci poslanske skupine Nove Slovenije bomo predlog
               priporočil tudi podprli. Hvala lepa.</p>
            </sp>
            <sp xml:id="SDT6-OZFIMP-nujna-77-2013-12-10.sp27">

               <speaker>PREDSEDNIK BOJAN STARMAN:</speaker>

               <p>Hvala lepa. Poslanca Matjaža Hana nadomešča poslanec Branko Smodiš. Besedo pa dajem
               gospodu Frangežu. Izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp28">

               <speaker>MATEVŽ FRANGEŽ (PS SD):</speaker>

               <p>Spoštovane in spoštovani. Uvodoma bi želel poudariti, da želim razumeti interes
               opozicije, ki je predlagala sklic te seje. Za jutrišnjo obravnavo te tematike na
               plenarni seji državnega zbora kot dobrohotno.  Jaz mislim, da je v celotnem sklopu upravljanje državnega premoženja
               obseg lastništva države in državnih skladov tolikšen, da zahteva skrbnost in
               spoštovanje. Štajerci bi temu rekli rešpekt. In da ta to veliko premoženje seveda od
               vseh nas terja odgovoren pristop in trezno premišljeno obravnavo. Predstavniki
               opozicije skušajo na današnji seji ustvariti vtis, da v tem trenutku poteka
               upravljanje državnega premoženja zunaj zakona. To ni res. Upravljanje državnega
               premoženja določa veljavni zakon o slovenskem državnem holdingu, ki pa v celoti in to
               je res, ni realiziran. To pa ne pomeni, da poteka na nekem divjem zahodu, ki ni
               zavezan nobenim pravilom, ampak ga vsaj v kontekstu, ki se veže na upravljavca, način
               upravljanja in način razpolaganja vežejo določbe prehodnih in končnih določb tega
               zakona. Ob oblikovanju nove vlade je res bilo doseženo politično soglasje o tem, da
               se bo koncept slovenskega državnega holdinga nekoliko spremenil. Morda tudi bistveno.
               In tukaj bi želel svojo razpravo navezati v to, kar mislim da v vseh letih
               upravljanja državnega premoženja manjka in to je kontinuiteta. Mi se nismo odločili,
               pa smo bili kot socialni demokrati glavni kritik zakona o slovenskem državnem
               holdingu pa nenazadnje tudi zakona o ukrepih za krepitev stabilnosti bank, da na
               glavo postavimo koncept, ampak smo terjali to, da pride v okviru obstoječih
               institutov do neke geneze med različnimi koncepti, ki so v času prejšnje vlade
               tekmovali kot alternativni koncepti. In to se je v predlogu zakona v slovenskem
               državnem holdingu kot ga je vlada potrdila prejšnji četrtek, tudi zgodilo. V
               nekaterih določbah predstavnike in predstavnice koalicije še vedno čakajo naporna
               pogajanja, ampak kot tisti, ki so v veliki meri s strani Socialnih demokratov
               usklajeval ta zakon, lahko ugotovim, da smo zakon v veliki meri uskladili, da pa še
               ostaja nekaj pomembnih točk, pri katerih še imamo drugačne predstave, pač v vidiku
               tega, kaj si mi predstavljamo, čemu je državno premoženje namenjeno in kakšen mora
               biti odnos politike upravljavcev, in kakšna tveganja je potrebno v zakonskem predpisu
               predvideti in minimizirati. Mimogrede, ker ste nekateri zdaj kot kronski dokaz ne vem
               česa navajali dopis predsednika državnega zbora, ki je vlado opozoril, da predlog
               zakona nima vseh sestavin, ki jih določa poslovnik. Jaz verjamem, da je za vas to
               nepredstavljivo, ker v vašem konceptu vladanja pač državni zbor ni samostojen državni
               organ, ki je celo po hierarhiji določeni v ustavi nadrejen izvršni veji oblasti in da
               je predsednik državnega zbora s tem zgolj izpričal in zavaroval integriteto državnega
               zbora, z vidika tega, kar določa poslovnik. Razumem, da se v kakšnih drugih časih to
               preprosto ne bi moglo zgoditi, pa poznam in si upam naštevati dolge sezname zakonov,
               ki še zdaleč niso imeli vseh sestavin, ki jih določa poslovnik in ki jih je mogoče po
               predlagatelju uvrstiti v zelo različna obdobja, naših in vaših vlad. Tako da
               predlagam, da smo tukaj korektni in da iz tega ne izvajamo bom rekel preveč zvenečih
               sklepov. Mi smo leta 2008 lahko ugotavljali, kam nas je resnično zakonsko in
               normativno pomanjkljivo urejeno področje upravljanja državnega premoženja pripeljalo.
               Zdaj gospod Pogačnik nam očita dvojna merila pa še neko drugo lastnost je pripisal
               naši politiki ampak jaz moram
               reči, da mene njegova današnja stališča zelo veselijo. Zelo veselijo in v veliki meri
               tudi pritrjujem. Kažejo namreč, da se iz svojih lastnih napak v preteklosti marsikaj
               naučimo. Danes terja transparentnost, predvidljivost, odgovorno upravljanje državnega
               premoženja, še posebej v procesu privatizacije, v obdobju pred letom 2008 je bil eden
               od upravljavcev državnega premoženja in mimogrede vseh slabih naložb se ni zgodil
               samo zaradi neodgovornih bankirjev, ki so dajali slabe in premalo zavarovane kredite,
               ampak se je zgodil tudi zaradi tega, ker je na drugi strani bil nekdo, ki je bil
               voljan prodajati in očitno ni imel dovolj izdelanih kriterijev in meril pri
               vprašanju, komu prodaja državno premoženje. Socialni demokrati smo takrat odločeni,
               da končamo z brezsramnim lomastenjem politike pri upravljanju državnega premoženja,
               pripravljali najprej strategijo, ki je bila zametek uresničevanja smernic
               organizacije za ekonomsko sodelovanje in razvoj pri odgovornem upravljanju državnega
               premoženja, novem korporativnem upravljanju. Na podlagi tistega dokumenta je bil
               pripravljen zakon o upravljanju kapitalskih naložb države, ki je kot upravljavca
               pomembnega dela državnega premoženja določil Agencijo za upravljanje kapitalskih
               naložb. Jaz razumem, da imate nekateri veliko volje, da dokazujete, kako je bil AUKN
               pravzaprav en spodletel, ponesrečen poizkus. Jaz vam priznavam samo to, da v
               nekaterih delih koncept ni bil do konca in dosledno izpeljan. Če mene vprašate s
               konceptom centraliziranega upravljanja državnega premoženja ni nič narobe, mora
               obstajati, bom rekel, jasna hierarhija še posebej v kontekstu sprejemanja odločitev,
               ki se navezujejo na dnevno upravljanje družb, pa ravnanja države kot lastnika na
               skupščinah družb in tu se pravzaprav vloga politike ob seveda definiranju osnovnega
               strateškega vprašanja tudi konča. AUKN je imel morda pomanjkljivost, ki je povezana
               prav s tem, da je, da ni dovolj dosledno centraliziral premoženja, četudi je potrebno
               priznati, da je bila tudi takrat to namera ampak v nekem prehodnem obdobju, ko bi
               država definirala, kaj je strateško, bi se strateške naloge počasi izločale iz
               portfelja posamičnih upravljavcev, kot je recimo Slovenska odškodninska družba ali
               Kapitalska družba, se pravi družbi, ki sta bili ustanovljeni, bom rekel, s svojim
               specifičnim namenom. Prva zato, da realizira obveznosti države, ki jih je uveljavil
               predvsem zakon o denacionalizaciji, pa tudi nekateri drugi zakoni iz naslova
               odškodnin za pretekla ravnanja države in na drugi strani kapitalska družba kot tisto,
               kar je gospod Vizjak zapisal v kontekst zakona o pokojninskem in invalidskem
               zavarovanju leta 2012, se pravi kot nek demografski sklad, ki naj z delom premoženja
               v procesu lastninjenja nekdanjega družbenega premoženja upravlja tako, da bo
               predstavljal trajno kapitalsko podstat za potrebe pokojninske blagajne. Družba za
               svetovanje in upravljanje DSU je bila spet ustanovljena s specifičnimi nameni
               tranzicije, od nekdanje slovenske razvojne družbe do današnjega DSU in v kateri je
               nakopičenih predvsem vrsta spornih vprašanj, ki terjajo pač postopke pravne države in
               njihovega izčiščenja, pa na drugi strani državnih nepremičnin in drugega premoženja
               in tudi zahteva nekoliko specifično obravnavo. Zdaj mi smo takrat, ko je bil
               sprejeman sedaj veljavni zakon o slovenskem državnem holdingu opozarjali na specifike
               posameznih ustvarjalcev. Opozarjali pa tudi na to, da bo preprosto geneza vsega
               premoženja in vseh obveznosti skupaj hkrati s sistemskimi nastavki, ki so terjali čim
               hitrejšo privatizacijo vsega brez nujno strateškega premisleka o tem, kaj je z vidika države potrebno ohraniti v
               državni lasti ne zaradi ambicij politike pač pa zaradi razvojnih ciljev, ki si jih mi
               kot neka ekonomija, država svojih lastnih specifik, postavi. In ta del mora seveda
               biti plod nekega, tako bi si želel, čim širšega političnega in družbenega soglasja.
               Kakorkoli jaz mislim, da je bila sprejeta pravilna politična odločitev, da se v
               celovit prenos premoženja v last slovenskega državnega holdinga ne gre, ampak da so
               uveljavi holding kot na eni strani lastnik in upravljavec premoženja v svojem imenu
               in za svoj račun. Na drugi strani pa kot upravljavec v imenu in za račun republike
               Slovenije, da se je v koalicijskem usklajevanju tega zakona dosegla ohranitev
               kapitalske družbe pokojninskega in invalidskega zavarovanja kot demografskega sklada,
               ki ga zahteva tudi zakon o pokojninskem in invalidskem zavarovanju, pri čemer se tudi
               spoštuje namen njegove ustanovitve in namen konkretnih določb zakona o lastninskem
               preoblikovanju podjetij, ki je deset odstotkov celotnega družbenega premoženja v
               lastninjenju namenil temu kapitalskemu smotru, se pravi zagotavljanju finančnih virov
               za potrebe pokojninske blagajne. In na koncu, da se ohrani tudi, da se ohranijo in
               spoštujejo tudi nameni, ki jih je država, če mene vprašate je bila to ena od izvirnih
               napak, ki pa jo je danes potrebno kot obveznost države spoštovati in dosledno
               uresničevati, se pravi tudi obveznosti, ki jih ima to premoženje skoncentrirano v
               Slovenski odškodninski družbi do upravičencev iz naslova denacionalizacije in drugih
               odškodninskih zahtevkov, ki so jih državljani naperjali zoper državo. Da sklenem
               svojo razpravo s kolikor je mogoče preciznimi mislimi. Turneja po pomembnih centrih
               gospodarskega življenja v Evropi, ki jo lahko te dni spremljamo in na kateri želi
               Alenka Bratušek, predsednica slovenske vlade, utrditi zaupanje v namere Slovenije, je
               po mojem prepričanju dobrodošla. Zunanji svet za Slovenijo ne obstaja samo zaradi
               dnevno političnih potreb našega političnega življenja, ampak obstaja kot en objekt,
               ki se mu mora Slovenija kot majhna država, odprta ekonomija, v pomembni meri
               prilagajati. Ne trdim, da ga ni mogoče spreminjati, ampak v dani ekonomski in
               socialni situaciji je prav, da se Slovenija skuša postaviti na zemljevid, zavedajoč
               se svojih preteklih napak, v iskreni ambiciji, da te napake popravi in da zgradi
               okoli Slovenije neko novo zaupanje mednarodnih institucij, svetovnega gospodarstva in
               nenazadnje tudi naših ljudi. Jaz tako razumem investicijske konference in turnejo, ki
               jo izvaja predsednica vlade. Torej kot eno iskreno željo, da začnemo spreminjati
               imidž Slovenije. Neka prejšnja vlada si je to nalogo predstavljala na zanimiv način,
               da so najvišji predstavniki države, na čelu s predsednikom vlade in na čelu s
               finančnim ministrom, v svet pošiljali zelo dvomljive signale in sporočila, ki so
               Sloveniji škodila. Na začetku tako, da je to, da so nepremišljene in neodgovorne
               izjave neposredno vplivale na ceno našega zadolževanja v tujini. Pred nami je
               zahteven proces sprejemanja zakona o slovenskem državnem holdingu, tega koncepta, ki
               ga je zastavila prejšnja vlada ne tu ne v konceptu slabe banke nismo postavljali na
               glavo, ampak smo gradili na nujnosti po sprejemanju ukrepov, ki imajo določeno
                  kontinuiteto in v tem sem
               vsaj sam videl, tudi zato, ker je finančni minister obiskal kolikor je meni znano
               predstavnike opozicijskih strank z namero, da se o rešitvah o zakonu v slovenskem
               državnem holdingu z njimi pogovori, da torej zgradi neko širše soglasje. Torej v
               samem procesu sem videl ta nastavek, žal mi pa je, da tudi pri tej temi, zavedajoč se
               vse škode, ki jo je slovenska politika z neodgovornim upravljanjem v preteklosti
               povzročila državnemu premoženju pa tudi širši nacionalni ekonomiji, ne znamo dovolj
               dobro zavedati in vzeti tega bom rekel tudi kot poduk v aktualnih razpravah in
               dilemah okoli odločitev, ki so danes pred nami. To bi bilo po mojem mnenju zelo
               koristno, če želimo v Sloveniji spet zgraditi nek nujno potreben optimizem in
               zaupanje za korake, ki jih kot država moramo storiti ne glede na to, katera vlada ima
               v tem trenutku mandat za vodenje in upravljanje države. Jaz v osnovi menim, da so
               priporočila vsebinsko nepotrebna, ker pričakujem, da se bo parlamentarna razprava v
               zakonu v slovenskem državnem holdingu v njegovi drugi izvedenki začela čim prej,
               potem ko bo vlada odpravila formalne pomanjkljivosti, ki jih ta predlog zakona ima.
               Takrat pa bo seveda tudi priložnost, da spregovorimo o tej temi širše. Mi smo trikrat
               v treh letih spreminjali koncept državnega premoženja namesto, da bi ga nadgrajevali.
               Nenazadnje so tudi rešitve, ki jih vseboval zakon o upravljanju kapitalskih naložb
               države in praksa, ki jo je uveljavila agencija za upravljanje kapitalskih naložb s
               stani organizacije za ekonomsko sodelovanje in razvoj bili ocenjeni kot best
               practice, kot zgled mnogim državam s podobnimi izzivi, kot jih ima Slovenija na tem
               področju. Sesutje agencije je bilo za to v osnovi nekoristno, ampak to je že lanski
               sneg in po nepotrebnem se je ozirati čez ramo, če iz tega ne izpeljemo bom rekel
               nekih naukov za odločitve, ki so danes pred nami. Ključen dokument, ki pa nam v vsem
               tem procesu formalnih organizacijskih sprememb okoli upravljanja državnega premoženja
               manjka pa je res strategija. Strategija, ki ne bo samo tabela, kjer bo navedeno ime
               podjetja in opredelitev strateško, pomembno ali portfeljsko, ampak strategija, ki bo
               iz večih vidikov, tako z vidika posameznega podjetja torej posamezne naložbe, kot z
               vidika nacionalne ekonomije, vloge tega podjetja v njem, vpliva in učinka morebitne
               privatizacije na razvoj, na kakovostna delovna mesta, nenazadnje pa tudi na
               suverenost denarnih tokov in nacije kot take, vplivala in klasifikacija, kot je bila
               predlagana, je imela vse te pomanjkljivosti. Pritrjujem, da je imela te iste
               pomanjkljivosti tudi seznam 15 podjetji, ki jih je državni zbor tudi z mojim glasom
               potrdil v letošnjem letu. Razumeti pa je potrebno, da je država ustvarila
               pričakovanje, da bo vstopila v proces privatizacije in da je tudi z vidika mednarodne
               kredibilnosti države pač bilo potrebno dane zaveze spoštovati. Državno premoženje je
               preveč pomembno, da bi dovolili, da po njem še naprej lomasti ta ali ona politika.
               Pomembno pa je, da v naši ambiciji da iz nje umaknemo politiko tam, kjer je to nujno
               potrebno, ohranimo tudi dovolj države.</p>
            </sp>
            <sp xml:id="SDT6-OZFIMP-nujna-77-2013-12-10.sp29">

               <speaker>PREDSEDNIK BOJAN STARMAN:</speaker>

               <p>Hvala lepa. Naslednji sem bil napisan sam. Res je, prav je, da se politika umakne.
               Očitno nima teh namenov iz upravljanja tega državnega premoženja, to bi bilo treba
               čim hitreje prepustiti strokovnjakom, ki bi bili tudi tisti, ki bi predlagali nam več
               variant strategije s poslovnimi načrti teh podjetij, katere upravljanja in seveda to
               bi pa lahko sprejeli tukaj v parlamentu in jo potem tudi sprejemani v samem
               izvajanju. Zdi se mi, da je vsaka beseda, ki jo povemo, dejstvo, da dokler bo
               politika, dokler bomo mi
               poskušali urejati to z nekimi zakoni, s pisanjem zakona, s sprejemanjem zakona bo to
               izgubljanje časa. mislim da je, kot je bilo že rečeno, že AUKN je bil nek poskus, da
               se nekaj naredi, pomanjkljivosti ki so bile so se odpravile s tem Zakonom o državnem
               holdingu, vsaj v večini. Bistvo je bilo, da se je premoženje na nek način poskušalo
               državno koncentrirati vse na enem mestu. Kar koli od tega, da je nekaj posebej
               izstopa iz tega tudi v novem predlogu, kot ste slišali, vse kar bomo izvzemali iz
               tega sistema se mi zdi, dani dobro in je bilo tudi prej problematično. Naj ima Kad in
               Sod, saj ni problemov tukaj, saj gre za državno premoženje, za izplen iz državnega
               premoženja in vse skupaj. Tukaj se zagotavljanje blagajne SPIZ-a, saj država pokriva
               in z vsemi zakoni zadevo iz svojega premoženja jamči za izplačilo za vse te stvari.
               Ti prenosi so samo nepotrebni praktično kje je kdo, mi se moramo odločiti, da izplene
               iz teh prodaj damo za odplačilo kreditov ne pa za ponovno zapravljanje denarja.</p>
               <p>Tako da je tukaj dejansko delamo in se trudimo, izgubljamo čas in govorimo zelo
               veliko o tem kako in na kakšen način bomo opravljali nekaj kar bi morali prepustiti
               strokovnjakom. Jaz mislim, da že zdavnaj bi ta organ, ta SDH lahko imel svoje
               vodstvo, svojo upravo, svoje strokovne ljudi, ki bi nadzirali, postavili kriterije,
               postavili strategijo in seveda bi že bil lahko dosežen kakšen napredek. Nekdo je
               rekel prej, gospod Vizjak, da verjetno je za pričakovati, da je izplen, rezultat tega
               upravljanja s premoženjem zmeraj slabši.</p>
               <p>Tako da, mi bomo verjetno še veliko časa porabili za razpravo o tem, je pa po mojem
               nepotrebna. Ne moremo in nočemo se odločiti, da dejansko zaupamo strokovnjakom in
               postavimo kriterije pa pogoje kaj pričakujemo od njih in potem se nič več ne
               vmešavamo, samo poslušamo oziroma se seznanimo s tem ali so rezultati pričakovani ali
               ne. V to jaz ne bom na dolgo in široko razlagal, verjetno bomo izgubljali čas s tem,
               verjetno bi že zdavnaj lahko vendar izgleda, da nočemo spustiti stvari v strokovne
               roke kjer se to povsod po svetu dogaja, da strokovnjaki vodijo in razpolagajo s
               premoženjem. Imamo tudi v državah, recimo jaz sem se pogovarjal Finska, določene
               države imajo veliko državnega premoženja. Imajo zato zelo tipične strokovne
               institucije, ki nimajo nobene povezave z nobeno tekočo vlado in zagotavljajo kar
               nekaj milijard v proračun letno, dividend, iz tega premoženja.</p>
               <p>Tipična stvar je strokovnost in seveda ne odvisnost od kakršne koli aktualne
               politike. Tukaj je pa res področje, ko na splošno govorimo, da je država slab
               gospodar, to je zaradi tega, ker se praktično stalno menjajo stvari in nikoli ne
               pride do... Jaz sem rekel, to upravljanje bi zelo jasno uredil v nekaj urah bi
               postavil cilje posameznih podjetij, ki so v državni lasti skozi posamezne parametre,
               primerljivo z novo vrednostjo kot jo posamezne branže prinašajo v evropskih državah
               in to je bila zahteva vodstva, ki bi jih postavil. In, če te stvari ne bi izpolnile
               teh realno postavljenih ciljev in kriterijev seveda bi bilo brez kakšnih odpravnin
               takoj menjal vse organe in vse stvari in hitro bi bilo doseženo drugačno poslovanje.
               Tako je pa še zmeraj praktično vse na... Govorim o tem kako bomo opravljali da bi
               dosegli v tekočih stvareh ene bistvene premike.</p>
               <p>Na primer, bančni sektor je zelo malo naredil, kljub temu da ima že pet let izgubo v
               lastni racionalizaciji, poslovnih procesov pa vseh stvari. Marsikje vemo, da imamo
               sisteme, ki ustvarjajo zelo nizko dodano vrednost, v državni lasti sistemi v
               primerjavi z drugim državam v Evropi. In zelo malo je teh stvari, kjer bi dejansko
               bile te stvari zelo jasno opredeljene, naloge  dane v teh podjetjih in tudi spremljane in tudi
               sankcionirane, če se ne bi dosegali takšni rezultati. Marsikje sedijo v nadzornih
               svetih ljudje, ki so stalno delali neumnosti to so nadzorne svete ukinili in bi
               direktno posredovala lastnik sam v teh stvareh.</p>
               <p>Skratka, da ne bom dolgovezil zadevo, država se mora čim hitreje umakniti iz
               gospodarstva in omogočiti strokovno nadzor nad tem poslovanjem in doseči bistveno
               drugačno... Tukaj je velika rezerva, tudi za naše finance in škoda je, da se vedno
               vrtimo in razpravljamo o nekih stvareh, katerih sploh niso, jih ne poznamo, jih ne
               znamo tukaj upravljati. Ne damo pa možnosti tistim, ki bi morali to narediti,
               strokovno, v imenu nas in jih poslušati pri njihovih predlogih in jih ne mešati
               politike v to zadevo. Zgleda tega tukaj pri nas ne znamo in ne bomo znali in bomo
               vedno imeli tudi zato takšne slabe rezultate v teh državnih podjetjih.</p>
               <p>Besedo ima gospod Pavlišič, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp30">

               <speaker>MARKO PAVLIŠIČ (PS DL):</speaker>

               <p>Hvala za besedo.</p>
               <p>Zdaj, da se trenutno državno premoženje opravlja slabo ni neka skrivnost. Dovolj je
               pogledati kako je ta državna srebrnina v njej zarjavela, če pa seštejemo še vse
               dokapitalizacije in pomoči, ki smo jih dali pa je slika popolna. In tukaj je potrebno
               narediti korak naprej.</p>
               <p>In ja, v Državljanski listi se odločno zavzemamo za privatizacijo vseh ne strateških
               naložb države ampak žal smo pri tem nekako osamljeni. Kot je bilo že omenjeno se je
               Telekom res začel že prodajati leta 2005 ali pa 2006 ampak, če pogledamo pod črto je
               Telekom še vedno na spisku za prodajo. Skratka, to ste "kao" želeli, poudarjam, "kao"
               želeli in vam ni uspelo. Zdaj, krivi so pa nekje teli drugi. In ja, tukaj si moramo
               biti zelo na jasnem, precej bolj od rok vam gre iskanje krivcev kot sama realizacija
               in zato se bo nekdo v državljanski listi pri temu zavzemanju zato počutimo osamljene.
               Zdaj, morda so bili vaši nameni resnični ampak žal do sedaj ni uspelo priti od besed
               k dejanjem, vsaj občutno ne. Ne nazadnje, ravno pod prejšnjo vlado se je dokončala
               nacionalizacija NLB-ja. Nacionalizacija, ki je ravno obratna akcija od privatizacije,
               ki jo danes tako veselo opevate. Še enkrat bom poudaril, v Državljanski listi
               privatizacijo podpiramo, se pa ob tem počutimo močno osamljene.</p>
               <p>In ja, ideja in rešitev SDH-ja, ki je bila sprejeta v prejšnji vladi je dobra
               rešitev, absolutno. Žal je politika <stage>/ Nerazumljivo./</stage> možnega in včasih moramo
               narediti korak nazaj da lahko potem naredimo dva koraka naprej. Z glavo skozi zid ne
               gre, zdaj razen redkih izjem, eni so malo bolj trdi v glavah pa tudi to lahko
               probajo.</p>
               <p>Zdaj, kakšno imamo zagotovilo, da hoja predsednica Vlade v tujino ne bo zaman? TO je
               dejansko odlično vprašanje ker če še enkrat povabimo investitorje, s kolčki polnimi
               denarja in jih nato spet pošljemo nazaj, ven v tujino z dolgim nosom in polnimi
               kolčki denarja potem to ne bo dolgo. Bo še en korak stran od držav, bom rekel, s
               katerimi se želimo primerjati. In zdaj, če to res naredimo, da jih še enkrat pošljemo
               nazaj se moramo tukaj v Sloveniji močno vprašati kaj dejansko sploh želimo. In potem
               je čas, da izvedemo nek referendum pa naj se ljudstvo odloči kaj želi, po kateri poti
               želimo iti. Ali želimo iti po poti svobodne ekonomije, se pravi po poti recimo
               Avstrije, Švice in Nizozemske ali pa želimo iti po poti Severne Koreje. In ja, tukaj
               se strinjam, naj o tem odločimo na referendumu potem pa kar bomo izbrali to bomo
               imeli.</p>
               <p>Zdaj, zakaj sem omenil Nizozemsko? Zato, ker je lep primer. Recimo nizozemski državni
               letalski prevoznik KLN pač ni več v državni lasti. Bil je prodan nekaj let nazaj, ko
               je še delal dobiček, prodali si ga mislim da Air Francu in ali je Nizozemska zaradi
               tega kaj manj država? In ali bi bila Slovenija kaj manj država, če bi to Adrio recimo uspeli prodati? Ampak
               ne, mi v to ne gremo, mi Adrio zlivamo še dodaten denar, ne vem nazadnje, mislim da
               dve leti nazaj smo s petdesetimi milijoni jo dokapitalizirali.</p>
               <p>Zdaj jaz srčno upam, da bo predsednica vlade pri tej svojih poti v tujino uspešnejša,
               kot je bil vaš predsednik vlade, ki mu ni uspelo nič prodati. In zdaj, če pa ji
               slučajno ne bo uspelo nič, da pa vsaj ne bo iskala izgovorov nekje drugje, ker krivda
               za to je na nas samih.</p>
               <p>Omenjeno je bilo tudi,da v tej vladi ni mogoče doseči nekega soglasja glede prodaje.
               Zdaj, temu ni tako, v bistvu smo to soglasje že enkrat dosegli in dosegli smo to
               soglasje za petnajst podjetij, potrdili v Državnemu zboru. In še več kot to, ena
               prodaja je bila celo uspešno zaključena potem. Verjetno so postopki tekli že v času
               prejšnje vlade, za kar se zahvaljujem tukaj ampak dejstvo pa je bilo, da je bilo
               zaključeno, da ni bilo minirano, tako kot je bilo omenjeno, da je bilo že kaj drugega
               pri tem minirano. </p>
               <p>Zdaj naj tukaj omenim, da državno lastništvo samo po sebi ni nujno slabo. Jaz osebno
               verjamem, da je slabo ampak samo po sebi pa ni. Pogledamo moramo pa te, kakšne so
               naše realne izkušnje s tem državnim lastništvom v temu času in v temu prostoru. Ne v
               nekem imaginarnem prostoru, kjer smo vsi lepi, mladi in pošteni, kjer se cedita med
               in mleko. In naše izkušnje s to državno lastnino v zadnjih dvajsetih letih so, milo
               rečeno, katastrofalne. In v čigavem interesu delamo torej tukaj? Ali je to kar delamo
               res v interesu državljanov ali pa morda v interesu nekoga drugega? Recimo kakšnega
               gospoda, gospoda ali prijateljev z raznimi projekti, ki pa zdaj na srečo že dobivajo
               zaključke na sodiščih. V državljanski listi smo prepričani, da je privatizacija prava
               pot, ker bo poleg ostalih pozitivnih lastnostih pomenilo tudi to, da se lahko
               politika končno lahko pomakne stran od iskanja zasebnih koristi preko državnih
               podjetij v to, kar je dejansko namen politike. Da upravljamo s skupnimi zadevami v
               dobro vseh državljanov, tako kot to počnemo v Državljanski listi.</p>
               <p>Pa za konec še bi omenil, da smo ob nedavni spremembi Zakona o javnih financah je
               opozicija izpostavljal ta prenos pristojnosti Državnega zbora na Vlado, češ da to ni
               v redu, da dajemo vladi tako visoka pooblastila. Zdaj, sam sem prepričan, da državni
               zbor ima to pristojnost, da svoja pooblastila pred tudi komu drugemu. Nekaterim to ni
               bilo všeč ampak danes smo priča ravno kontra očitku. Oporeka se nam, da državni zbor
               ni potrdil predloga vlade glede klasifikacije in smernic, povezanih z SDH-jem. Zdaj,
               počasi se bo potrebno odločiti ali ima po vašem mnenju Državni zbor zadnjo besedo ali
               pa naj državni zbor le potrjuje to kar pripravi vlada. Zdaj, morda je to odvisno od
               tega ali ste v vladi ali ste v opoziciji ampak vsekakor to ni prava pot. Mislim,
               dajmo imeti enaka merila za vse zadeve. Toliko, hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp31">

               <speaker>PREDSEDNIK BOJAN STARMAN:</speaker>

               <p>Hvala lepa, gospa Tomc.</p>
            </sp>
            <sp xml:id="SDT6-OZFIMP-nujna-77-2013-12-10.sp32">

               <speaker>ROMANA TOMC (PS SDS):</speaker>

               <p>Hvala lepa, tudi za to kar so kolegi tukaj pred menoj, vsaj zadnja dva razpravljavca
               povedala na račun prejšnje vlade, ki mislim da je v temu kontekstu naredila en
               pomemben in velik korak naprej in, če bi z enako vnemo ta vlada, ko je nastopila
               oblast, te korake delala še naprej bi bili danes najbrž drugje kot smo. Tako pa ne bi
               bili najbrž v razmerah, kjer je Slovenija poleg Cipra, da še enkrat omenim, v tako
               slabem položaju, da se ji drugo leto obeta negativna gospodarska rast, ne bi bila v
               položaju, kjer imamo v primerjavi z enakim obdobjem iz lanskega leta sedem tisoč
               petsto več brezposelnih in sedem tisoč dvesto manj delovnih mest.</p>
               <p>Če bi šli, kot rečeno, s takšno vnemo kot je bilo zastavljeno s slovenskim državnim
               holdingom in zakonom, ki se je v bistvu obravnaval konec preteklega leta bi bilo
               tukaj drugače. In jaz mislim, da v temu hipu nismo v času, ko bi lahko po besedah
               nekaterih kolegov iskali najširše družbeno soglasje kaj bomo sploh jutri delali, kaj želimo sploh zadržati
               v svojih rokah, kaj ne želimo zadržati v svojih rokah in ali sploh se bomo to
               privatizacijo v narekovaju šli. Jaz mislim, da je ta čas minil in da danes bi morali
               biti v nekem drugem položaju, ko bi imeli pred seboj zelo natančno izdelan scenarij,
               kaj bo še ostalo v slovenskih rokah, kaj bomo prodali in kaj bomo s temi kupninami
               počeli.</p>
               <p>Imamo, kot rečeno, ogromno problemov v naši državi za rešiti ampak ocenjujem, da sta
               dve ključni področji, področje bančništva in področje upravljanja z državnim
               premoženjem, ki ga danes obravnavamo. In, če se vprašamo katero področje pa bo za
               Slovenijo težje rešljivo bi jaz rekla, da bančni sistem v primerjavi s tem kako se
               bomo lotili opravljanja državnega premoženja pravzaprav sploh ni problem. Zakaj tako
               mislim? Mislim zato, ker se ta dva problema sama po sebi razlikujeta v tem, ali en
               problem rabi dodaten denar zato, da dokapitaliziramo banke in ta denar bomo dobili
               ali s tem, da bomo dvignili davke ali pa se bomo zadolžili v tujini, kar ni noben
               problem, o tem se pač koalicija očitno zelo hitro poenoti. Medtem, ko zelo velik
               problem pa je, seveda pri upravljanju državnega premoženja, ker tukaj pa denar izvira
               ven, tukaj se pa denar deli. In, ko enkrat pride do tega, da je treba pa denar
               deliti, tam pa se pojavijo prave težave.</p>
               <p>In zato mislim, da je vprašanje upravljanja z državnim premoženjem bistveno, bistveno
               težje kot je vprašanje dokapitalizacije in sanacije bančnega sistema v Sloveniji. In
               seveda ob tem, se moramo najprej vprašati ali sploh obstaja volja, da bomo ta problem
               enkrat rešili? Kajti vsi dosedanji koraki pokažejo na to, da te volje pravzaprav ni.
               Pa bi jaz poskušala prikazati s čisto konkretnimi dejanji zakaj mislim, da temu ni
               tako in začnem pri zadnjem, včerajšnjem dopisu predsednika Državnega zbora Vladi s
               katerim vlado poziva, da dopolni zakon, ki ga je predložila v proceduro z ustreznimi
               prikazi, da bo ta zakon zadoščal vsem kriterijem, ki jih zahteva Poslovnik, da se
               zakon sploh lahko obravnava.</p>
               <p>Jaz mislim, da tukaj zadaj je več kot tehnično vprašanje namreč predsednik Državnega
               zbora vlado poziva, da zakon dopolni s finančnimi posledicami. Če preberemo pozorno
               zakon, predlog zakona, ki ga je predložila vlada potem lahko opazimo, da zakon
               finančne posledice ima napisane. Tako kot še številni drugi zakoni, piše, finančnih
               posledic za državni proračun ne bo. Med tem, ko predsednik državnega zbora poziva
               vlado, da dopolni s finančnimi posledicami. mislim, da se tukaj ne govori isti jezik.
               Mislim da s tem dopisom predsednik Državnega zbora sporoča vladi, da finančne
               posledice, ki jih je opredelila v predlogu zakona niso prave. Po vsebini se ne
               strinja s predlogom zakona, ne po tehniki in obliki.</p>
               <p>Tako da mislim, da tukaj zadaj se nekako skriva, če upoštevamo predsednik Državnega
               zbora je sicer predsednik Državnega zbora, ta dopis je bil v njegovem predsedniškem
               imenu poslan pa vendarle je on vidni predstavnik Socialnih demokratov z zelo znanim
               stališčem glede prodaje državnega premoženja, ki ga je ne nazadnje potrdil tudi
               kolega Frangež.</p>
               <p>Če gremo še en korak nazaj, klasifikacija in smernice, ki jih je predložila bivša
               Janševa vlada na podlagi sprejetega zakona so bile v Državnemu zboru, ko je bila že
               na oblasti sedanja koalicija zavrnjene. Upor proti sprejemu Zakona o državnem  holdingu novembra lansko leto je
               bil kljub dolgotrajnim pogajanjem z opozicijo, pač bili so poskusi, da se ta zakon
               onemogoči tudi z referendumskimi pobudami. </p>
               <p>Skratka, vsa zgodovina in tudi ta trenutek danes kaže na to, da mi nimamo ene ključne
               zadeve za reševanje te problematike upravljanja državnega premoženja. Nimamo volje,
               ne obstaja volja. KO sem se pred časom pogovarjala z visokimi predstavniki z
               mednarodnih evropskih inštitucij, tudi kolegi iz opozicije, koalicije, vsi so bil
               zraven, so imeli eno samo vprašanje na katerega niso dobili odgovora s strani
               koalicije, točno to kar sme jaz vprašala. Ali vaša država resno misli s prodajo
               premoženja? Nič drugega jih ni zanimalo. In tega odgovora niso dobili. In tudi mi
               danes tukaj ga ne dobimo kajti ne vemo še kaj bomo prodajali, nimamo še strategije,
               nimamo še sploh izdelanih pogledov na to kaj bomo s tem denarjem odprodaje počeli.
               Imamo seznam petnajstih podjetij in naj bi se ta podjetja prodajala. Jaz predvidevam,
               če so to tista podjetja, ki jih država želi prodati, oziroma vlada, da predsednica
               vlade na teh investicijskih konferencah predstavlja samo teh petnajst podjetij.
               Čeprav, jaz menim, da vloga predsednika vlade pač ni to, da prodaja posamezna
               podjetja, da imamo za to druge inštitucije.</p>
               <p>Ampak, če malce zanemarimo podrobnosti pa rečemo, da to dela na nek primeren način,
               ki ne pomeni poseganja v te konkretne postopke, mislite da res prodaja teh petnajst
               podjetij? Ali je najbrž to bližje, kar je kolega Pogačnik rekel, da se prodaja vse in
               nasploh. Ker si ne predstavljam, jaz mislim da bi bila vloga predsednice vlade, da na
               teh investicijskih konferencah privablja vlagatelje s prikazom našega poslovnega
               okolja, ki je odlično za tuje vlagatelje in seveda so vsi vabljeni, da pridejo in
               tukaj poskusijo svojo poslovno srečo. Ampak se bojim da tega se predsednica vlade
               izogiba, kaj pa bo povedala? Da smo v preteklem letu dvignili vse možne davke kar jih
               lahko. In, da smo dodatno otežili poslovanje podjetij in jih naredili še manj
               konkurenčne, da zbirokratiziranost v tej državi nismo zmanjšali in da je korupcija
               čedalje večji problem. Kar kažejo seveda tudi statistični podatki, ki so bili pred
               nedavnem objavljeni. Ali to predstavlja predsednica vlade na konferencah?</p>
               <p>Tako da, spoštovani kolegi iz koalicije, jaz mislim da je prav, da ste pozorni in da
               pozorno spremljate kaj se na teh investicijskih konferencah dogaja. BI bilo pa prav,
               da tudi mi kot predstavniki najvišje zakonodajne oblasti smo o tem vsaj obveščeni, če
               že kakšnih takšnih večjih detajlov ne moremo izvedeti. Tudi jih ne pričakujem, me
               tudi ne zanimajo kakšni detajli. Ampak, dokler zadeve potekajo na ta način, da ima
               Državni zbor tukaj še neko vlogo v nekem prehodnem obdobju potem je prav, da smo
               seznanjeni tudi s tem.</p>
               <p>Da pa zaključim samo še z nekaj kratkimi mislimi glede tega zakona, ki ga sedaj
               pripravlja koalicija. Gre za popolne konceptualni odmik od tistega kar smo seveda
               predvidevali mi, predvsem na dveh področjih, na enem področju, go je glede samega
               lastništva premoženja, ne gre več za opravljanje v klasičnem pomenu besede ločenost
               upravljanja od države, od dnevne politike ni zagotovljena na ta način in ne bo
               zagotovljena. Kar seveda kaže tudi to, da je sestava nadzornega sveta tudi takšna kot
               je. Popolnoma ignorira vse predstavnike opozicije,  ne samo vse predstavnike opozicije, Vladi daje
               popolnoma 100% v roke škarje in platno, da pač oblikuje po svoji volji nadzorni svet.
               Predstavnica Vlade gospa državna sekretarka je omenila, da je v tem času prišlo do
               nekih sprememb na podlagi pogajanj v koaliciji moram reči, da o teh spremembah jaz še
               nisem podrobneje seznanjena nismo se še temu tako posvetili tako, da upam, da ste se
               vsi dobro izpogajali, bomo videli kaj nas čaka na sami seji, kakšen zadnji predlog
               imamo v rokah. Ugotavljam, da zelo lepo, da ste opozicijo tudi povabili k sodelovanju
               tako kot smo mi vas povabili k sodelovanju in ste imeli zelo bom rekla močno vlogo
               pri tem kako bo, kakšna bo sestava nadzornega sveta recimo tako, da se bomo pustili
               presenetiti, bomo videli kakšen je zadnji predlog zakona, ker očitno je kar je kolega
               Frangež tudi sam zelo dobro omenil, da to ni zadnja verzija, da koalicijo čakajo še
               nekatera pogajanja na pomembnih področjih saj tako sem razumela. Sprašujemo se kje,
               kako in kdaj. Do takrat pa seveda bomo kot opozicija opozarjali na to, da takšen
               način kot ste se ga lotili ne izkazuje nobene resnosti, nobene pripravljenosti zato,
               da se država končno umakne iz gospodarstva in, da vse to kar se okoli nas dogaja je
               samo dobra predstava za javnost, ki je namenjena temu, da bodo ljudje, tujina,
               vlagatelji mislili, da mi se gremo tukaj neko resno igro, v bistvu se pa ne gremo.
               Hvala lepa.</p>
            </sp>
            <sp xml:id="SDT6-OZFIMP-nujna-77-2013-12-10.sp33">

               <speaker>PREDSEDNIK BOJAN STARMAN:</speaker>

               <p>Hvala lepa gospa Tomc. Izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp34">

               <speaker>MATEVŽ FRANGEŽ (PS SD):</speaker>

               <p>Jaz bi želel samo reagirati na navedbe o tem opozicijskem predstavništvu v nadzornih
               svetih. Jaz moram reči, da sem v vseh dosedanjih verzijah vključno z argumentacijo,
               ki jo je imela nekoč največja opozicijska stranka, ki je naša partnerica danes v
               Vladi zadržan odnos do tega, da nadzorni sveti pomembnih gospodarskih družb
               predstavlja bom rekel neko preslikavo političnega prostora. Meni je v času prejšnje
               Vlade in te Vlade in na njenih začetkih je bilo to bom rekel zelo jasno videti. Šlo
               mi je na živce bom rekel to strankarsko, delegatsko preslikavanje političnih razmerij
               v nadzornem svetu. V časopisih smo lahko prebrali, da so v nadzorni svet imenovan
               ime, priimek SD, ime, priimek DL, ime, priimek PS tako kot se je to dogajalo tudi v
               času prejšnje koalicije. Edino obdobje, ko se to ni dogajalo je bil pravzaprav
               obdobje Agencije za opravljanje kapitalskih naložb, ki je na zelo visok nivo in tudi
               ocenim kot best practice povzdignila polje dominacije na akreditacije kandidatk in
               kandidatov za članstvo v nadzornih svetih. Zato jaz nimam prav nobenih sentimentov do
               vprašanja ali ima opozicija svojega predstavnika v nadzornem svetu Slovenskega
               državnega holdinga tako kot mislim, da ga Socialni demokrati ne smemo imeti, ne smemo
               imeti, ker tja morajo biti imenovani ljudje na podlagi nekih drugih strokovnih meril
               ne pa na podlagi zagotavljanja političnega ravnotežja. Bi pa opozoril, da to pa ne
               pomeni gospod Vizjak prosim za pozornost, da to ne pomeni, da opozicija nima svoje
               vloge pri nadziranju tega procesa. Gospod mag. Andrej Vizjak zelo dobro po moji
               presoji opravlja vlogo predsednika Komisije za nadzor javnih financ, ki ima po moji
               interpretaciji pooblastil te komisije vsa potrebna pooblastila zato, da izvaja
               vprašanje učinkovitega nadzora nad javnimi financami tudi javnim premoženjem, ki bo
               opravljeno znotraj Slovenskega državnega holdinga oziroma, če hočete, ki je tudi v
               lasti Slovenskega državnega holdinga, ker gre za derivat nekega državnega premoženja,
               ki je v lasti družbe v 100% lasti Republike Slovenije znotraj koalicijskega
               usklajevanja pa je bil znotraj Zakona o Slovenskem državnem holdingu uveljavljen tudi
               zelo pomemben instrument deležniškega odbora, zakon ga imenuje ekonomsko socialni
               odbor, kjer bo pa predvsem skozi participacijo zaposlenih iz sindikatov zagotovljena
                  tudi ta vloga omejevanja
               morebitnega škodljivega delovanja organov družbe ali, če hočete ne transparentnega
               vpliva zato, da bojo lahko ustrezno reagirali za zavarovanje interesa zaposlenih,
               sindikatov in ne nazadnje tudi družbe kot celote.</p>
            </sp>
            <sp xml:id="SDT6-OZFIMP-nujna-77-2013-12-10.sp35">

               <speaker>PREDSEDNIK BOJAN STARMAN:</speaker>

               <p>Gospa replika. Gospa Brunskole.</p>
            </sp>
            <sp xml:id="SDT6-OZFIMP-nujna-77-2013-12-10.sp36">

               <speaker>RENATA BRUNSKOLE (PS PS):</speaker>

               <p>Hvala lepa. Ne želim se ponavljati s kolegicami in kolegi kjer pri posebej pri
               zadevah kjer smo podobnega razmišljanja ali pa mogoče celo enakega. Vendar bi pa
               želela poudariti nekaj zadev namreč ljudje, ki nas gledajo in poslušajo bi bili
               mogoče celo lahko zavedeni ob nekaterih takih pestrih razpravah, ki so govorili o
               povezavi KAD-om v povezavi tudi s pokojninsko blagajno. Dejstvo je, da iz proračuna
               Republike Slovenije letno namenimo skoraj 1,5 milijarde evrov za pokojnine in zaradi
               tega lahko celo malo grobo rečemo, da je skoraj manjšega pomena ali pa
               neprimerljivega pomena, če gre 50 milijonov evrov iz KAD-a je zagotovo pomembno ampak
               zneskovno je ta primerjava tako kot je bila prej skoraj v eni od razprav nekoliko
               bolj polemično izrečena neprimerljiva. Država je dolžna zagotoviti vzdržnost
               pokojninske blagajne s tem, da zagotovi sredstva iz državnega proračuna. Seveda se
               strinjamo v Pozitivni Sloveniji, da več kot dobi država iz drugih virov boljše je za
               seveda tudi za državni proračun oziroma lažje tudi vso zadevo izpeljemo. Dejstvo pa
               je, da je Republika Slovenija lastnik KAD-a zato torej zagotavljanje sredstev za
               pokojnine ne sme biti dvom in razprava v tej smeri, da bi ljudje danes bili
               zaskrbljeni v povezavi z upravljanjem državnega premoženja privatizacijo, razprodajo
               in tako dalje. Ko pa, ker pa je bilo večkrat omenjen danes tudi dopis predsednika
               Državnega zbora in pa omenjeno, da nekateri pri predlaganju te točke je bilo
               omenjeno, da niso nekateri videli tega zakona iz iste opozicijske stranke drugi so ga
               pa podrobno prebrali in tudi govorili o finančnih posledicah tako, da verjetno se ni
               uspelo zadeve dobro uskladiti, ker sem danes slišala nekaj kontradiktornih
               razprav.</p>
               <p>Predsednik Državnega zbora je seveda opozoril na zadevo, navedel tudi zaradi česa naj
               se ne bi upoštevalo vendar bi bilo fer prej je bilo tudi še nekaj nazaj razprav
               omenjeno, da zakaj bi predsednik Državnega zbora ta zakon zaustavil torej navedel je
               predlog zakona ne upošteva tretje alineje, tretjega odstavka 115. člena poslovnika in
               je navedel. Ne vsebuje ocene finančnih posledic predloga zakona za državni proračun
               in druga javna finančna sredstva, torej bi bilo prav, da, ko se o tem tako polemično
               razpravljalo, da bi se navedlo, da tukaj je navedeno, da predvidene finančne
               posledice so bile pomanjkljivo navedene, da o sami vsebini zakona bomo pa pri
               obravnavi zakona razpravljali tako na seji matičnega delovnega telesa kot tudi na
               seji Državnega zbora tako, da zdaj verjetno se bi bilo treba pomeniti. Najprej je
               bilo rečeno nihče ni videl tega zakona razen vi v koaliciji, potem je bilo, če
               preberemo podrobno je pa moja kolegica že prej v razpravi poudarili, da je pa se
               zadeve bistveno bolj preučilo in pogledalo. Mislim, da je predsednik Državnega zbora
               v skladu s poslovnikom navedel zakaj je podal ta dopis, da želi, da se te zadeve še
               dopolnijo in sem prepričana, da bo Vlada to zadevo izvedla in izpeljala.</p>
               <p>Pa še ena zadeva. Očitno je delo predsednice Vlade prav je, da je opazovano seveda s
               strani opozicije še toliko bolj pozorno. Očitno je, da predsednica Vlade vestno
               opravlja svoje delo in v to delo sodi tudi mednarodno sodelovanje in delo in obiski v
               tujini in v povezavi s tem tudi
               investicijske konference. Dejstvo je, da so očitno zelo dobro obiskane, da je odziv
               tudi mednarodne javnosti pozitiven in, da zato mogoče tudi ta večja kritičnost tega
               njenega dela. Seveda pa sem prepričana, da bo tudi v Državnem zboru tako vsem
               poslankam in poslancem torej koaliciji in opoziciji predstavila rezultate svojega
               dela, svojih obiskov odzive in seveda si pa vsi skupaj želimo tudi v povezavi s tem
               rezultate. Kar pa se tiče podanih predlogov predlagateljev te današnje točke oziroma
               priporočil sama lahko ponovno prej sem postopkovnem predlogu že izrekla lahko
               poudarim, da sama teh priporočil danes ne bom sprejela bom pa zagotovo razpravljala
               tudi, ko bomo obravnavali predlog zakona, ki ga je 5. decembra sprejela Vlada in dala
               Državnemu zboru v obravnavo. Pričakujemo pa še tudi dopolnitve zakona tako kot je v
               dopisu z dne 9.12. navedel predsednik Državnega zbora.</p>
            </sp>
            <sp xml:id="SDT6-OZFIMP-nujna-77-2013-12-10.sp37">

               <speaker>PREDSEDNIK BOJAN STARMAN:</speaker>

               <p>Hvala lepa gospa Brunskole. Gospa Tomc želi repliko, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp38">

               <speaker>ROMANA TOMC (PS SDS):</speaker>

               <p>Ja hvala lepa. Jaz sem razpravljala tudi o tem dopisu predsednika Državnega zbora.
               Glede na to, da so tukaj bili izraženi neki pomisleki kaj ta dopis pravzaprav pomeni
               prav, da to zadevo razčistimo. Prav je, da razčistimo v povezavi s tem kaj je Vlada
               napisala v predlog v zakonu. Vlada je v predlogu zakona napisala en sam stavek in
               napisala je predlagani zakon nima finančnih posledic za državni proračun in na druga
               javna finančna sredstva. Torej Vlada je jasno opredelila finančne posledice, ki jih s
               tem stavkom pove ni. Če vzamemo ta dopis predsednika Državnega zbora, da je treba to
               zadevo dopolniti, če pač ni posledic potem jaz ne vem ali si predstavljamo to tako,
               da bo zdaj Vlada napisala predlagani zakon nima nobenih finančnih posledic pa bo to
               dopolnjeno. Ne, poglejte ta dopis izraža dejstvo, da se predsednik Državnega zbora ne
               strinja s tem, da zakon nima finančnih posledic in poziva Vlada, da ga dopolni z
               ustreznimi finančnimi posledicami. Tako jaz to razumem, da bo popolnoma jasno.</p>
            </sp>
            <sp xml:id="SDT6-OZFIMP-nujna-77-2013-12-10.sp39">

               <speaker>PREDSEDNIK BOJAN STARMAN:</speaker>

               <p>Hvala lepa. Zdaj pa prav, da končno damo besedo gospodu Kuntariču, ki trenutno glede
               na prehodne določbe trenutno veljavnega zakona v državnem holdingu opravlja s
               slovenskim, našim premoženjem. Izvolite gospod Kuntarič.</p>
            </sp>
            <sp xml:id="SDT6-OZFIMP-nujna-77-2013-12-10.sp40">

               <speaker>TOMAŽ KUNTARIČ:</speaker>

               <p>Hvala lepa predsednik. Spoštovani. Besedi se nisem prijavil z namenom, da komentiram
               zakon, njegove rešitve, ker naša naloga je, da zakon izvršujemo in, da delujemo
               zakonito. Tudi nisem se prijavil zato, da sodelujem v politični razpravi ampak
               mislim, da je v Državnem zboru primerno se pravi v hiši najvišjega organa lastnika
               Slovenske odškodninske družbe primerno, da pojasnim kaj trenutno delamo, kaj se
               dogaja, kako tečejo procesi. V Slovenski odškodninski družbi še preden nadaljujem pa
               vendarle, ko je bilo večkrat omenjeno delujemo na nekih prehodnih določbah. Moram
               reči, da neko prehodno obdobje traja že predolgo ne samo od spremembe Zakona o
               holdingu, sprejema Zakona o holdingu to je bilo septembra lani ampak nekako
               tranzicija poteka že od sprejema zakona o, s katerim je bil uveden AUKN in ta
               tranzicija teče predlogo v takih pogojih bom enostavno z vidika upravljanja
               gospodarske družbe in celega sistema je zelo težko delo načrtovati in pravilno
               organizirati. Kakorkoli Državni zbor je v začetku letošnjega poletja sprejel sklep o
               prodaji 15 naložb v lasti državnih upravljavcev in neposredno države. Te naloge smo
               se v Slovenski odškodninski družbi in pri drugih državnih upravljavcih, to so Družba za svetovanje in
               upravljanje, kapitalska družba, PDP in Modra zavarovalnica lotili izredno resno,
               odgovorno, strokovno in zavzeto, z dvema pomembnima ciljema. Seveda na prvem mestu je
               materialni cilj, se pravi za naložbe, ki jih prodajamo, iztržiti čim več. Druga zelo
               pomembna naloga za nas pa je spodbuditi zaupanje tujih investitorjev v Slovenijo, kot
               državo, prijazno za tuje naložbe. Slovensko gospodarstvo je v tem trenutku, vsi vemo,
               prezadolženo, tuj kapital rabimo in zato da ga privabimo, rabimo zaupanje. Ta namen
               so tudi organizirane investicijske konference, na katerih sodeluje tudi predsednica
               Vlade, sodeluje pa jasno tudi Slovenska odškodninska družba in namenjene so predvsem
               ne tako prodaji posameznih naložb, neke vrsti bi lahko rekli gre za marketing, ampak
               gre enostavno za vzpostavljanje zaupanja v Slovenijo, ker na redna vprašanja na
               investicijskih konferencah so ali vendarle mislite resno. Ali lahko procese še kdo
               ustavi. To je zelo, zelo pomembna naloga.</p>
               <p>Kakorkoli, zavezani smo procese izpeljati transparentno in konkurenčno. Hvala bogu
               sklepom Državnega zbora nismo časovno omejeni, kar nam daje možnost, da te procese
               resnično izpeljemo transparentno, maksimalno profesionalno. Zato mogoče za nekatere
               procesi tečejo nekoliko dolgo, pa vendar potrebujejo svoj čas. V tem času je bilo
               potrebno, vi veste, da niti ena od naložb, ki se prodaja, ni v 100% lasti države ali
               kateregakoli od državnih upravljavcev, zato se trudimo zavezati k prodaji, ne samo
               državne upravljavce ampak tudi zasebne upravljavce naložb, z namenom doseči vsaj 75%
               deleže oziroma 75% pri čemer se prodaja kontrola ali pa najmanj več kot 50% delež. Se
               pravi dogovarjanje tudi z privatnimi upravljavci naložb terja svoj čas. Dogovorili
               smo se med seboj. Potrebno se je dogovoriti z družbami samimi, z upravami, namreč te
               uprave imajo tudi nalogo pri tem, da vidim uprave, kot tiste, najbolj pomembne
               deležnike v prodajnem procesu, ker uprave so tiste, ki lahko najbolje pripravijo in
               predstavijo prodajno zgodbo v investicijskem svetu. Govorim o prodajni zgodbi kako
               investitorje prepričati za to, da je vredno vlagati v neko družbo in zato tudi
               odšteti primerno kupnine. Vendar te uprave imajo še eno nalogo, varovati interese
               manjšinskih delničarjev v teh procesih. Se pravi ta pogovor. Treba je poiskati
               ustrezne finančne in pravne svetovalce in to vse skupaj je neka pred pripravljalna
               faza, kateri potem sledijo vsaj tri faze prodajnega procesa, sama priprava, družbeno
               prodajo, pripravo prodajalcev na prodajo, potem pa sledijo postopki vabljenja kupcev,
               ne zavezujočih ponudb in na koncu tudi zavezujočih ponudb. Toliko o prodajnih
               procesih.</p>
               <p>Hvala bogu, kot sem rekel, nismo zavezani v nekem časovnem okvirju, mi tudi ne
               tretiramo te prodaje, kar je zelo pomembno, kot neke nujne prodaje pod prisilo. Če
               kaj ni mogoče prodati kvalitetno, dobro, če ne moremo dobiti dobrega kupca, pač ne
               bomo za vsako silo naložbo 
               prodajali.</p>
               <p>Mogoče nekaj besed o upravljanju. Prav na upravljanju smo v času tranzicije veliko
               izgubili, mogoče veliko zamudili, ves čas se nekaj spreminja, vračamo se na
               izhodiščna stanja in upravljanje, kot tako, bo verjetno daljši, bistveno daljši
               proces, kot prodajni postopki, ker ne si misliti, da je lahko upravljanje spremeniti,
               kot pritisniti na gumb in potem bo vse drugače. Treba je filozofijo oziroma zavedanje
               o tem spremeniti, tudi pri nas, kot upravljavcih.</p>
               <p>Povedal sem, transparentnost, in moram se odzvati na konkreten proces, ki je bil tu
               omenjen. Kolega poslanec žal ni prisoten, ker je omenil, pravilno je prebral zgodbo v
               časopisih o Fotoni, vendar zapisana zgodba ne odraža dejanskega stanja. Omenjen je
               bil tudi kolega Jamnik, češ da je pritisnil na zavoro, tako kot je on pritisnil na
               zavoro, sem pritisnil tudi jaz. Na pogajanjih sem bil ves čas prisoten. Na zavoro, če
               hočete, je bilo pritisnjeno enostavno zaradi razloga, ker si nekateri predstavljajo,
               da je v Sloveniji mogoče postopke peljati drugače, kot jih želimo mi, to pa je
               transparentno in konkurenčno. Toliko. Sem vam še na voljo za dodatna pojasnila. Hvala
               lepa.</p>
            </sp>
            <sp xml:id="SDT6-OZFIMP-nujna-77-2013-12-10.sp41">

               <speaker>PREDSEDNIK BOJAN STARMAN:</speaker>

               <p>Hvala lepa. Mogoče, omenili ste nekaj besed, o tekočem upravljanju premoženja, ki ga
               imate tudi. Tukaj se meni zdi pomembno, da bi se v kadrovanju in vsem, na vsak način
               poskušalo svoja podjetja in vse skupaj, na nek način poskušati iztržiti iz njih čim
               boljše rezultate poslovanja, kar je tudi v prihodnem obdobju možno s strokovnim in
               poskusom pritiska na te, tudi skozi kadrovske menjave in skozi te stvari, za tiste,
               ki ni uspešno.</p>
               <p>Naslednji je še gospod Vizjak, potem bomo počasi zaključili.</p>
            </sp>
            <sp xml:id="SDT6-OZFIMP-nujna-77-2013-12-10.sp42">

               <speaker>MAG. ANDREJ VIZJAK (PS SDS):</speaker>

               <p>Hvala lepa predsednik. Jaz se z gospodom Kuntaričem strinjam, da je ključno
               vprašanje, na katerega po moji uvodni razpravi, niti z eno besedo nisem dobil
               odgovora, ključno vprašanje, ali mislite resno in ali lahko proces kdo ustavi. To je
               ključno vprašanje.</p>
               <p>Ključno vprašanje je torej verodostojnosti posameznih politikov, ko hodijo po svetu
               in govorijo o tem, da Slovenija misli s privatizacijo resno.</p>
               <p>Glede na izjave določenih koalicijskih liderjev, to se pravi liderjev koalicijskih
               stran, jaz to močno dvomim in se bojim, da ne mislimo resno in da bomo zopet izpadli
               neverodostojni. Govorim predvsem o koaliciji.</p>
               <p>Jaz celo verjamem, da si premierka in tudi Državljanska lista in verjamem tudi
               večinski del Pozitivne Slovenije želi privatizacije in vidi pozitivne učinke na
               nacionalno ekonomijo, pa tudi na Slovenijo, kot tako, v privatizaciji. In hkrati sem
               tudi prepričan, da nekateri najvidnejši predstavniki Socialnih demokratov, vidijo to
               kot nek kapitalistični »bau, bau« oziroma ideološko nesprejemljivo zadevo, sicer nebi
               gospod Veber govori o tem na tak način, kot je govoril pri sprejetju zakona o
               slovenskem državnem holdingu, gospod Lukšič nebi govoril o privatizaciji na tak
               način, kot je znal govoriti v preteklosti in verjetno se tudi gospod Pikalo nebi
               vtaknil v privatizacijo Telekoma tako, kot se je, češ da bo potrebno pred
               privatizacijo ločiti infrastrukturni del od poslovnega dela Telekoma. Jaz bi tega
               gospoda, ki se je očitno prepoznal za pristojnega nad informacijsko družbo, vprašal
               kako si to predstavlja narediti, da bo to izvedljivo v naslednjih petih letih, ne
               enem letu, petih letih.</p>
               <p>Skratka to so manevri koalicijske stranke, ki so več kot jasno usmerjeni proti
               privatizaciji  ki so več kot
               jasno usmerjeni proti privatizaciji. In zato vas sprašujem, ali rešitve, ki jih danes
               tako Slovenska odškodninska družba pelje in jih bo kasneje peljal bo Slovenska
               odškodninska družba preoblikovana v SDH, ali zagotavljajo to imunost do takega in
               drugačnega političnega vpliva. Jaz sem gospod Pavlišič povedal, pa brez, da bi se
               karkoli izgovarjal in opravičeval, kdo je blokiral privatizacijo v ključni fazi. In
               ni res, da nismo nič privatizirali, kot ste omenili, je. Takrat je bila narejena ena
               pomembnejših privatizacij, ki je bila hvala bogu narejena kakšno leto prej, ko še
               nismo bili v predvolilnem času in seveda ni bila aktualnost politične sheme tako
               pereča, da bi vtaknili to palico. Takrat je bila privatizirana slovenska industrija
               jekla in jaz verjamem, da je danes več ne bi bilo, vsaj ne v taki obliki, če takrat
               tega ne bi storili in bi še danes bila pod državnim patronatom, bi po moje v tej
               dolgoletni recesiji že bila bog ve kje. In hvala boga smo takrat v najprimernejšem
               času to naredili, čeprav sem se mogel tule kot takratni resorni minister nekajkrat
               zagovarjati pred gospod Bredo Pečan, ki je vodila neke komisije in neke zarote, češ,
               kaj se je vse dogajalo pri tej privatizaciji. Želim torej povedati, da ni zagotovila,
               ni zagotovila, da se kaj takšnega zopet ne bo ponovilo. Še posebej sem povedal zakaj,
               mislim kaj po moji oceni znana <stage>(nerazumljivo)</stage> ključen moment. Saj bodo sindikati
               dvignili. Torej sindikatom kar paše, da je tam tako, kot je, kajti že sedanja uprava
               Telekoma dobro ve, da bo potrebno narediti določene racionalizacije, reorganizacije
               in to tudi počne in da tako lepo, kot je zdaj, več verjetno nikoli ne bo. To vsi
               vedo, kateri si pač želijo naliti čistega vina. Tisti, ki pa živijo v oblakih in v
               sanjah pač vidijo v temu pač neko drugačno pot. In bodo blokirali na vse možne načine
               tudi s političnimi pritiski, in ni ga lepšega humusa za tak politični pritisk, kot je
               pravzaprav neko ideološko nestrinjanje v SD-ju s takimi načelno gledano s takimi
               postopki. In bomo izpadli kot eni neverodostojni zmeraj in ponovno, kar bo verjetno
               gospoda Kuntariča ali pa njegovega naslednika ker vidimo, da je odstopil in ali pa
               nekdo, ki bo potem kasneje vodil ta SDH, pač ena izmed koalicijskih strank rekla, to
               ustavite, ali pa gremo iz koalicije ven in potem bodo peli telefoni. Vsi se bodo
               zgovarjal, ne, ne, to smo se odločili, ker je bila ponudba neustrezna. In se bodo
               zgovarjal na ponudbo ali pa na nek detajl iz postopka češ, da ne bo iz vsega skupaj
               nič. Tako da glejte jaz nisem dobil danes niti enega, niti enega stavka potrdila v
               smeri, da vsi privatizacijski postopki niso podvrženi izjemnemu tveganju zaradi
               politično diametralno različnih pogledov koalicijskih strank na to temo in zato me
               res nenazadnje tudi čudi taka aktivnost premierke, ker bo se lahko ugriznila v
               marsikatero izrečeno besedo, marsikateremu svojemu premierskemu kolegu v tujini, čez
               kakšno leto dni, ko bo nekdo ustavil te postopke, ki se jih danes gremo. Potem ena
               reakcija tudi na to. Gospod Frangež je omenil, da seveda ta tekst zakona, ki ga je
               vlada 5. decembra poslala v parlament vsebuje določbo, da lahko na seji nadzornega
               sveta prisostvujeta tudi finančni minister in predsednik Komisije za nadzor javnih
               financ in dobesedno je povedal, imata vsa potrebna pooblastila, kakšna, če nimamo
               glasovalnih pravic. Največje pooblastilo članov nadzornega sveta je ta, da ima
               glasovalne pravice, da lahko glasuje, da lahko torej odloča. Lahko tamle bova s
               financ ministrom ali pa kdo bo pač že vodil to komisijo za nadzor javnih financ v
               prihodnje poslušala odločati pa ne bova mogla in to niso vsa potrebna pooblastila.
               Vsa potrebna pooblastila imaš takrat, ko si član nadzornega sveta in imaš možnost
               odločati. Tudi mi poslanci, ko prisostvujemo na eni seji, katerega člani nismo,
               delovnega telesa, nimamo pravice odločati in nimamo vseh pooblastil kot oni člani
               komisije oziroma odbora ali pa delovnega telesa, ki lahko odločajo.  In še nekaj glede članstva nadzornega sveta.
               Jaz se strinjam in to je tudi zapisano v pravzaprav v tekstih tako starega zakona o
               slovenskem državnem holdingu kot novega predloga, da je treba funkcijo upravljanja
               kot tudi funkcijo nadzora res ločiti od nekih političnih funkcij, vendar seveda to je
               v vsakem primeru odvisno od predlagateljev, kdo se znajde v nadzornem svetu, in
               predlagatelji, ki so pač politiki, roko na srce, v enem in v drugem primeru in jaz
               mislim, da je to dobro, če smo že na enk način tudi za kaj odgovorni, bodo predlagali
               ljudi, ki jim zaupajo. In seveda za temi predlogi bodo stale vedno strankarske
               etikete, tako kot so, kot ne morejo ubežati Socialni demokrati dejstvu, da je
               nadziral holding slovenske elektrarne gospod Franci Križanič, ki je bil kasneje tudi
               iz kvote ministrov SD-ja v Pahorjevi vladi, ki danes očitno svetuje, kot beremo,
               sindikatom pri istem podjetju kot verjetno strokovnjak svojega področja. Gospod
               Franciju Križaniču noben verjetno ne bo očital, da ni pač na nekem področju
               strokovnjak. Je pa sodil v kvoto predlogov SD-ja in jaz ne vidim nič slabega v tem in
               gotovo mi lahko verjemite, da ima tudi SDS kakšnega strokovnjaka kje, ki ga lahko
               predlaga z vso verodostojnostjo kot nadzorni svet pa to ne pomeni, da je politik
               notri. Da ne govorim o tem, ko pravite, da se to ni nikoli dogajalo v času vaših
               vlad. Gospod Danijel Levičar pa in gospod Dimic sta na predlog Zaresa pristala v
               nadzornem svetu GEN energije. Gospod Levičar je še danes tam kot podpredsednik,
               hkrati je pa generalni direktor na Ministrstvu za infrastrukturo, ki je pristojen za
               energetiko. Mislim zdaj mi pa recite vi, da to nima nič z ničemer kar se tiče
               politike in da vi pa to ne delate. Jaz še enkrat pravim, to ne pomeni, da politični
               funkcionarji in politiki sedijo. Vendar so vsi te predloge tudi v vašem na predlog
               politike. Kajti vlada predlaga, ta predlaga, oni, parlament predlaga ne in zdaj, če
               se vi želite temu na nek način izogniti, se pač ne morete in najmanj kar bi bilo
               dostojno in higienično, da bi imeli nespremenjena stališča vsaj v roku treh let. In
               vi ste pred enim letom trdili, da je potrebno, da ima opozicija pravico delegirati
               enega, ki mu zaupa v nadzorni svet tega SDH-ja, danes pa to sito stvar odrekate
               sedanji opoziciji. In lahko vas bo zaradi tega čez kakšno leto, dve ali tri bolela
               glava. In je dobro kdaj tudi vnaprej pomisliti in jaz mislim, da ni to stvar nekega
               prestiža ampak stvar nekega zaupanja. Ali lahko pri opravljanju kapitalskih naložb
               kamor sodi tudi odprodaja pravzaprav damo to v ospredje in ne neko politično, kako bi
               rekel, tekmovanje in prestiž. In vi očitno tega ne zmorete. Janševa vlada, v kateri
               sem bil jaz minister, je dala predlog takratni opoziciji, v kateri so bili SD in
               ključna LDS, da naj predlagajo člane nadzornega sveta. Tiste, ki jim zaupajo in SD je
               to tudi takrat delal. SD je dal gospoda Križaniča notri, vam še enkrat povem. To je
               bil predlog gospoda Križaniča, jaz sem govoril z gospodom Pahorjem, če tega ne
               verjamete. On je bil takrat predsednik SD-ja in sem mu rekel, dragi gospod Borut
               Pahor, ali želite sodelovati v holdingu slovenske elektrarne. Jaz sem bil takrat
               resorni minister. Je rekel, da, me zanima, koga, gospoda Francija Križaniča in je bil
               član nadzornega sveta in je bil tudi predsednik revizijske komisije nadzornega sveta
               holdinga slovenske elektrarne. Bi hoteli to ali ne hoteli to priznati. In bili so
               tudi drugi takratni člani opozicije v nadzornih svetih. Tako da gospod Ciril Pucko na
               primer je bil tudi takrat opozicijski pa je bil opozicijski predlog pa je bil v nekem
               nadzornem svetu jaz ne vem DARS-a ali kogarkoli že. Glejte to je pač dejstvo. Jaz
               mislim, da bi lahko, če ste že pozabili to zgodovino tamle iz leta 2 6, 2 5, da si
               vsaj ohranjate to zgodovinski spomin za leto dni nazaj, ko je bila ena izmed
               temeljnih vaših zahtev, da ima tudi opozicija skozi komisijo za nadzor javnih financ predstavnika v
               nadzornem svetu SDH-ja in ga je tudi dobila po sedaj veljavnem zakonu. Tako da jaz bi
               res bil zelo vesel, da na eni strani ne govorite, češ, naj bo to stroka, po drugi
               strani pa delate drugače. Ker delate drugače in še enkrat. V nadzornih svetih, ki ste
               jih menjali, v letošnjem letu sedijo celo tisti, ki so pripeljani na ministrstvo in
               opravljajo določene najvišje funkcije na ministrstvih, kot gospod Levičar, še enkrat
               vam povem. On je podpredsednik nadzornega sveta GEN energije. Pa verjetno bi še
               kakšnega kje našel, ki sodi zelo v vaš političen tabor, pa jih ne bom omenjal zaradi
               korektnosti. Tako da glejte, če boste pa ni iz tega razvidno, kako boste ob teh vseh
               signalih, ki jih dobivamo, uspeli zagotoviti, da se politika en bo vmešavala v to,
               boste naredili največ, kar lahko naredite. Samo vsa vaša dejanja seveda in tudi
               nenazadnje spori in tudi nenazadnje organi, struktura organov, ki je predlagana, pač
               tega ne zagotavljajo. Zato je več kot na mestu ta naša pobuda, da se o tem pogovorimo
               in pač spregovorimo. In kot je tudi gospod tule Pavlišič govoril o tem, da ste že eno
               podjetje prodali. Ja glejte, Helios je po dveh letih procedure v sklepni fazi
               odločanja. Tam bi lahko samo ustavili, ne da ste kaj naredili. Vi bi lahko, če bi kaj
               naredili, ustavili to, pa hvala bogu niste in zato mislim, da ste naredili vsaj nekaj
               pozitivnega. Da bi se pohvalili s tem, kot nekim referenčnim case-om oprostite no.
               Jaz bom zelo vesel, če se bo uspelo vam poenotiti okrog enega case-a, ki ste ga
               začeli in končali, pa bo prinesel recimo državi, državi, kajti Helios ni prinesel
               državi niti govorim o proračunu Republike Slovenije niti evra verjetno v
               <stage>(nerazumljivo)</stage> državnim skladom pač, ki so bili lastniki. Tako da ko boste se uspeli
               recimo za mene bo referenčni model pač podjetje, ki je bilo danes že imenovano, tudi
               jaz sem ga imenoval. Tam se bodo kopja lomila in takrat boste resno lahko dokazali,
               da mislite s temi procesi resno. Tako da ne vem, to je pač en sklop, o katerem želim
               govoriti. To se pravi ali mislimo resno in ali lahko proces kdo ustavi, drug je pa ta
               transparentnost. Jaz se tudi strinjam z gospodom Kuntaričem, da tudi državni zbor
               razen za to, da dobi kakšno poročilo, oziroma da se mu dogovori na kakšno vprašanje
               po tem, ko je klasifikacija in smernice sprejete, pač je zgolj nek nadzornik
               nadzornikov nad vsem no, tak bolj načelne narave in se nima kaj vpletati v ali pa
               tudi spremljati ne vem tekočo proceduro, kajti za to so odgovorni organi SDH-ja, ki
               pač to peljejo. Ampak da se pa postopki peljejo preden je parlament sprejel te
               ključne dokumente se mi zdi pa problem. Se mi zdi pa problem in tudi res je, kar
               pravi nekdo, da ta sedanja privatizacijska dejanja potekajo znotraj zakona, da.
               Potekajo znotraj zakona, vendar v delu zakona, ki ureja prehodno stanje, ki naj bi
               trajalo izjemno kratko. Zdaj pa to prehodno stanje traja že skoraj eno leto. To se
               pravi ne poteka pa v duhu zakona, po črki zakona, ajde, ampak koncept zakona je bil
               ta, da se najprej sprejme klasifikacija, smernice in potem gre procedura naprej. To
               se pravi, da se zagotovi skozi to neko, neka transparentnost, sedaj se pa uporablja
               prehodne določbe že eno leto. To pa ni bilo nikoli mišljeno in jaz mislim, da je to
               neke vrste zloraba prehodnih določb tega zakona in da se duh ali pa bi rekel načela
               ali pa koncept zakona s tem pa krši. <stage>(nerazumljivo)</stage> pa verjetno res ne.</p>
            </sp>
            <sp xml:id="SDT6-OZFIMP-nujna-77-2013-12-10.sp43">

               <speaker>PREDSEDNIK BOJAN STARMAN:</speaker>

               <p>Hala lepa gospod Vizjak. Gospod Frangež. Replika.</p>
            </sp>
            <sp xml:id="SDT6-OZFIMP-nujna-77-2013-12-10.sp44">

               <speaker>MATEVŽ FRANGEŽ (PS SD):</speaker>

               <p>Zdaj gospod Vizjak jaz sem vas prej opozoril, da me pozorno poslušajte. Pogovarjali
               ste se z gospodom Pogačnikom, pa ste nadaljevali pogovor kljub mojemu opozorilu in če
               bi me takrat pozorno poslušali ne bi danes v tej razpravi očitali dveh stvari. Prvič
               jaz sam sem kritičen do političnega, delegatskega sistema, kjer vidim kratico moje
               stranke ob imenih, ki so imenovane v nadzorne svete. To sem poudaril v svoji prejšnji
               razpravi, na katero ste se sklicevali, to sem poudaril večkrat v tej dvorani na različnih sejah bodisi Odbora za
               finance in monetarno politiko, ali vaše komisije in to sem poudaril in kritiziral
               tudi na plenarnih sejah državnega zbora. Da, zavedam se, da je danes uveljavljeni
               koncept političnega dogovarjanja o članstvih v nadzornih svetih in mislim, da je to
               narobe. Omenil pa sem obdobje akreditacije in nominacije v času Agencije za
               upravljanje kapitalskih naložb, kjer tudi dopuščam, da so bili takšni primeri, vendar
               trdim, da so bili prej izjema kot pravilo, ker je proces potekal na temelju javnega
               poziva, neodvisnega oblikovanega akreditacijskega organa, ki je oblikoval predloge,
               ki jih je seveda potem uprava in nadzorni svet takratne agencije ustrezno korigiral.
               Gospod Vizjak predlagam, da poslušate, da ne bova imela spet potem bom rekel
               nesporazuma samo zato, ker ne poslušate moje razprave. Drugič. Kar se pa tiče vloge
               komisije tudi tukaj ste žal zgrešili bom rekel bistvo moje razprave. Jaz sem
               poudaril, da ima komisija za nadzor javnih financ, ki jo po mojem prepričanju zelo
               odgovorno in dobro vodite, vse mehanizme, da po pristojnosti svoje, torej, kot
               komisija, kot tisti, ki je v tem sistemu uveljavljen kot skrbnik nekega javnega
               interesa in zakonitosti pri razpolaganju z javnimi financami, med katere sodi tudi
               javno premoženje, torej premoženje, ki ga imamo danes znotraj, o katerem govorimo o
               kontekstu zakona o slovenskem državnem holdingu, vse mehanizme za to, da nadzirate
               pravilnost razpolaganja, zakonitost in smotrnost upravljanja s temi sredstvi. Če pa
               bi bili vi kot predsednik komisije tudi član nadzornega sveta slovenskega državnega
               holdinga in en bi bili tam samo kot tako reče watch dog, kot skrbnik zakonitosti
               procesov, ampak bi kot član nadzornega sveta sodelovali tudi pri sprejemanju
               odločitev tega nadzornega sveta pa potem seveda ne morete biti hkrati tudi nekdo, ki
               naj bi nepristransko nadziral bom rekel ta proces v vlogi predsednika komisije. In
               tukaj sem jaz kritičen do tega delegatskega sistema opozicije, ali pozicije in
               kolikor se jaz spomnim leta 2006 res pa je, da v slovenski politiki nisem tako dolgo,
               da bi se vseh detajlov spomnil, ampak spomnim pa se, da je takrat predsednik Pahor
               kot voditelj Socialnih demokratov javno zavrnil možnost, da bi Socialni demokrati
               sodelovali v delegiranju opozicijskih predstavnikov v nadzorne svete pomembnih
               gospodarskih družb, ker menimo, da se mora politika iz nadzornih svetov umakniti.</p>
            </sp>
            <sp xml:id="SDT6-OZFIMP-nujna-77-2013-12-10.sp45">

               <speaker>PREDSEDNIK BOJAN STARMAN:</speaker>

               <p>Hvala lepa. Replika. Razprava. Je bil naslednji je še Pogačnik. Izvolite gospod
               Pogačnik.</p>
            </sp>
            <sp xml:id="SDT6-OZFIMP-nujna-77-2013-12-10.sp46">

               <speaker>MARKO POGAČNIK (PS SDS):</speaker>

               <p>ja predsednik hvala za dano besedo. Zdaj jaz mislim, da koalicija ni bi rekel čisto
               sto procentno razumela, zakaj je SDS bi rekel zahteval tole izredno sejo. Ključna
               zadeva za nas je, da bi rekel sedanja vlada ne spoštuje bi rekel določenih določb
               tega zakona in pa seveda bi rekel jaz bi se tudi bi rekel vrnil na besedo, ki jih je
               izrekel predsednik Slovenske odškodninske družbe magister Kuntarič glede zaupanja in
               pa da na teh investicijskih konferencah, ki potekajo pod taktirko vlade Alenke
               Bratušek, ki ji mi načeloma ne nasprotujemo, in jaz mislim, da vsaki takšni obiski v
               tujini pri predstavitvi in promociji Slovenije, da bi morali imeti ali pa da imajo bi
               rekel predvsem lahko tudi pozitivne posledice, vendar je narejen korak prehitro.
               Pogovarjamo se o zaupanju in pa seveda, da vsi te, ki na teh investicijskih
               konferencah prisostvujejo je njihovo glavno vprašanje, ali tokrat Slovenija misli
               resno. In jaz imam še vedno pomisleke, da Slovenija in pa ta sedanja koalicija ne
               mislite resno. Kajti če bi vi mislili resno, bi prišli v državni zbor, bi predložili
               klasifikacijo in strategijo, in potem šli na investicijske konference, ko bi imeli
               pač eno podlago. Dajte mi povedati zdaj tukaj notri eno garancijo, da bodo ponovno v
               tujini dane neke obljube potem
               bo pa ponovno to privatizacijo politika, zaradi takšnega in drugačnega razloga
               zaustavila. Edina garancija tukaj bi seveda bila, da bi Državni zbor dal tukaj
               soglasje, te naložbe so strateške, te so pa za prodajo. In ta korak mi hočemo
               narediti. Mi se zavedamo, da je privatizacija nujno potrebna in mislim, da je
               brezpredmetno da tukaj poslušamo razprave določenih poslancev, da bi kar referendum
               naredili ali je privatizacija nujno potrebna ali ne. Mi privatizacije nimamo zaradi
               tega, ker bi rekel smo se tako odločili ampak zaradi tega, ker nas v to silijo, bi
               rekel stabilnost javnih financ in pa obveznosti odškodninske družbe, kapitalske
               družbe. To so razlogi zakaj gremo mi v privatizacijo pa zakaj bomo mi premoženje
               prodajali. Smiselno bi pa bilo, da bi se privatizacija začela že včeraj, ne da se bo
               začela jutri, kajti dlje časa bomo odlašali za to privatizacijo, bi rekel, več
               podjetij bo Slovenija morala prodati.</p>
               <p>In, kaj se danes dogaja? Lastniki delničarji v primeru, ne vem večinskega deleža kjer
               ima država delež, dobra podjetja izčrpava. Pridejo na skupščino in zahtevajo višje
               dividende, zaradi tega, ker imajo takšno navodilo od ministra za finance, ker morajo
               polniti proračun. In to pomeni, da tudi tisti dobra podjetja, stoječa, ki ustvarjajo
               neki dobiček, namesto da bi ta podjetja dobiček uporabljala za lastni razvoj pride
               država in na skupščinah izglasuje višje dividende. In to je narobe. To pomeni, da še
               tista podjetja, ki danes delajo solidno, delajo dobro, ustvarjajo dobiček, ga boste
               za to politiko polnjenja proračuna, bi rekel, zavrnili. In vsaj zame bo državno
               podjetje upravljalo uspešno takrat, kadar bodo prihodki proračuna od upravljanja
               višji kot, bi rekel, odhodki za upravljanje premoženja.</p>
               <p>Zdaj, vsi ste radi poudarjali AUKN, jaz bi samo eno številko povedal, referenčno leto
               AUKN-ja 2011, prihodki iz naslova upravljanja državnega premoženja so bili približno
               petintrideset milijonov evrov, odhodki za upravljanje so bili pa več kot petsto
               milijonov. in vse te dokapitalizacije, ki jih uporabljamo danes ni bilo v Sloveniji
               še niti ene razvojne. Vse dokapitalizacije, ki smo jih imeli v državnih podjetjih so
               bili iz dveh razlogov, ali smo zagotavljali kapitalsko ustreznost ali smo jih pa
               gasili pred stečajem. In to je zaskrbljujoče, niti eno podjetje še ni prišlo ali pa
               država rekla, zdaj bomo pa mi dokapitalizirali eno državno podjetje, kajti to
               podjetje potrebuje sredstva, da bo recimo na jugovzhodnem trgu recimo prevzelo
               podjetje in s tem odprlo neka nova delovna mesta. Mi smo danes v zgodovini Slovenije
               imeli dokapitalizacije izključno zaradi tega, da se je obravnavala kapitalska
               ustreznost ali da smo podjetja gasili pred stečajem. To je obdobje zadnjih dvajsetih
               let.</p>
               <p>In jaz mislim, da ključno za Slovenijo je, da dobimo enkrat strategijo in da dobimo
               enkrat klasifikacijo. Privatizacija v Sloveniji poteka že dvajset let, pri tem si ne
               moremo zatiskati oči. In privatizacija poteka zaradi obveznosti, ki jih ima ta
               odškodninska družba, kapitalska družba in pa zaradi stanja javnih financ.</p>
               <p>Zdaj veliko je bilo govora tudi, bi rekel o politiki, o, bi rekel, strankarskih
               pripadnosti, članov nadzornih svetov, imenovanja do tega. Zdaj, spoštovani gospod
               Frangež, jaz bi samo to rad omenil, predvsem vaša stranka sej e rada, bi rekel
               primerjala ali pa kot neke pozitivne modele zagovarjala oziroma predlagala je prenose
               skandinavskih modelov. Zdaj, če se jaz ne motim je bil pred časom v Sloveniji na
               obisku predstavnik norveške vlade, ki se ukvarja z državnim premoženje, in je jasno
               povedal, da na Norveškem ni problema, če je član nadzornega sveta nekdo, ki ima
               strankarsko izkaznico. Pod pogojem seveda, da je ta strokoven. in to tudi zagotavlja,
               bi rekel ta obstoječi zakon, ki so kriteriji za, bi rekel imenovanje članov
               nadzornega sveta tudi, bi rekel ostrejši kot jih predvideva sam Zakon o gospodarskih
               družbah.</p>
               <p>In jaz bi še enkrat poudaril in tudi zaskrbljujoče je, kar je sedaj povedala v
               začetku tudi spoštovana državna sekretarka, če lahko povzamemo njene besede  glede na stanje, ki ga sedanja
               vlada pod taktirko Alenke Bratušek pelje, Slovenija ne bo imela strategije
               upravljanja državnega premoženja še skoraj eno leto in da tudi ne bodo določene
               naložbe, ki se bodo prodale, klasifikacije. Kajti zdaj je omenjeno, da bo ta zakon
               šel po rednem postopku, vemo da je predsednik Državnega zbora zavrnil ta zakon, to
               pomeni da bomo zdaj ponovno potrebovali petnajst dni. Potem, da bo šla ta redna
               procedura mislim da bo lahko prišel mesec marec, potem so pa v temu zakonu, ki ga
               zdaj predlagate, ponovno določene prehodne določbe s pripravo strategije, s pripravo
               klasifikacij in to pomeni, da eno leto bo ta vlada ponovno delala brez ustrezne
               strategije in brez ustreznih soglasij. To pomeni, da lahko od ministra za finance
               pričakujemo v kratkem, da bo ponovno prišel v Državni zbor z nekim paketom za
               privatizacijo.</p>
               <p>Pa jaz mislim, da je tako za Slovenijo kot za tuje investitorje in seveda tudi za
               vodstvo slovenske odškodninske službe in pa za vodstvo KAD, da lahko uspešno dela,
               imajo enkrat jasno na belem dokumente v katerem bo jasno razvidno. Na srednji rok, na
               kratek rok bomo prodali to in to premoženje, to premoženje bomo imeli pa strateškega.
               Kako naj danes, bi rekel, uspešno opravljamo neko podjetje, za te ki so to odgovorni,
               primer Petrola Krke, če se ne ve kaj se bo s temi podjetji naredilo v roku treh let,
               petih let, enega leta. Kako naj postavijo jasno strategijo tudi nadzorniki in pa
               uprave? In jaz mislim, da je ključna zadeva tukaj notri, na kaj opozarja tudi
               Slovenska demokratska stranka, da pridete v Državni zbor, prinesite klasifikacijo,
               prinesite strategijo, da se državni zbor o tem odloča potem pa naj o tem odloča, bi
               rekel tisti, ki je za to odgovoren. In to je jasno stališče in pa jasno sporočilo
               Slovenske demokratske stranke.</p>
               <p>Ne morete priti v investicijske konference in gor ponujate neka podjetja. In oni
               sprašujejo ali je resno, ali je zaupanje ne. Potem boste pa vi nekaj obljubili,
               prišli boste pa v Državni zbor pa nimate nobene garancije, da bo to potrjeno. Malo
               bolj polna luna bo sijala pa bo tisto noč nekdo to zavrnil, zaradi tega ke bo rekel,
               da je to kraja premoženja ali pa veleizdaja. Tega hočemo. In največje zaupanje pa
               največja sigurnost, da Slovenija resno misli s tem, da ta vlada prinese v Državni
               zbor klasifikacijo, strategijo in da se o tem odloča in da se jo enkrat sprejem in da
               gre potem ta voz naprej. Hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp47">

               <speaker>PREDSEDNIK BOJAN STARMAN:</speaker>

               <p>Hvala lepa. Namesto Jerka Čehovina nadomešča gospod Matjaž Zanoškar. </p>
               <p>Nikakor, hodimo kot maček okoli vrele kaše. Politično kadriranje imamo in ga bomo
               imeli, cena za to je kar velika, ker se morajo ti kadri kar precej prispevati in biti
               lojalni svojemu okolju kateremu pripadajo. Bilo bi pa prav, da bi vseeno to na nek
               način se omejilo vendar nisem preveč optimističen pri tem.</p>
               <p>Gospod Frangež je imel repliko. Prosim, kratko ker peljemo zadevo in se že
               ponavljamo...</p>
            </sp>
            <sp xml:id="SDT6-OZFIMP-nujna-77-2013-12-10.sp48">

               <speaker>MATEVŽ FRANGEŽ (PS SD):</speaker>

               <p>Tri minute.</p>
               <p>Prvič, soglašam, kolega Pogačnik, nič ni narobe, če je v nadzornem svetu tudi nekdo,
               ki ima svojo politično identiteto in strankarsko izkaznico. Vprašanje pa je ali je
               prav, da je član nadzornega sveta izključno zaradi tega. Tukaj, kjer se razlikujemo
               je ravno predstava, da moramo mi zagotoviti strokovnost kadrovanja preko čim bolj
               neodvisne nominacije na akreditacije, kar se mene tiče širokega javnega poziva vsem
               zainteresiranim in preko tega skrbne izbire s strani tistih, ki bodo za to izbiro
               odgovorni.</p>
               <p>Ne pa, da je nekdo, ki je imenovan, nekdo s politično izkaznico, ki je imenovan na
               predlog politične stranke v konkreten nadzorni svet. In veste, v zgodbi ko radi
               povemo kako smo dvajset let delali vse narobe, jaz mislim da ta država ni delala
               dvajset let vse narobe, da pa je v nekem obdobju so se napake začele kulminirati.
               Takrat je Slovenija začela, bom rekel, torej je zapustila neko uravnoteženo
               gospodarsko rast v kateri so bili tudi makroekonomski kazalci bolj ali manj
               uravnoteženi in takrat, je prišlo tudi do, bom rekel  absolutnega razlitja političnega kadrovanja. Samo to
               pravim, dajmo se omejiti, zdaj celotna razprava je tako ali tako izrazito politična
               in branimo pozicije in bojim se da je tud iz vašega zornega kota šla razprava mimo
               intence, ki ste jo imeli, bom rekel s samim sklicem seje. Jaz sem jo v svoji prvi
               današnji razpravi to intenco označil kot dobrohotno, ki izraža potrebno skrbnost,
               predlagam pa, da se na vsako ravnanje, vsako aktivnost te vlade, kot je recimo
               investicijska turneja v konceptu upravljanja državnega premoženja ne zalepimo in ne
               delamo doktorata in iščemo, bom rekel, napačnih namer.</p>
               <p>Jaz bi želel poudariti, da pripadam stranki, ki je zelo zadržana do procesa
               privatizacije ampak, ki razume, da je zaradi razmer v katerih je država, zaradi
               potreb, ki ste jih vi dobro navajeni v marsikatero odločitev tudi prisiljena. Tisto
               kar bi si želeli in tukaj delim vaše prepričanje, pa je to, da je pred nami čim prej
               strategija upravljanja kapitalskih naložb, ki bo definirala strateško vprašanje. Še
               enkrat, ne tako da bo zgolj na eni tabeli povedala kaj je strateško, kaj je pomembno
               in kaj je protfeljsko ampak, ki bo natančno razčlenila razloge, zakaj se za neko
               podjetje odločamo, da je strateška naložba, zakaj se za neko podjetje odločamo da je
               pomembna naložba in zakaj je nekaj portfeljsko in prepuščeno upravljavcem da s tem
               gospodarijo zgolj v doseganju ekonomskih donosov in koristi za državni proračun ali
               bilance SDH-ja. To se meni zdi ključno.</p>
               <p>In mimogrede, ena od odprtih točk, ki jih osebno razumem kot neusklajeno v predlogu
               Zakona o slovenskem državnem holdingu je določba v prehodnih in končnih določbah, ki
               pravi da v prvem letu upravljanja je dovolj samo klasifikacija, ki jo vlada predlaga
               v roku treh mesecev. Šele za naslednjo pa je potrebna strategija z vsemi sestavinami,
               ki so potrebne.</p>
               <p>Po mojem prepričanju, na temelju vsega kar je že na to temo pripravljeno je tri
               mesece več kot dovolj časa, da odgovorni pripravijo strategijo z vsemi elementi, ki
               jih ta mora vsebovati, z njo prit v Državni zbor, zato da dosežemo končno politično
               soglasje o tem kaj je strateško in kaj je lahko prepuščeno popolni privatizaciji.</p>
            </sp>
            <sp xml:id="SDT6-OZFIMP-nujna-77-2013-12-10.sp49">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Frangež. Malo daljši smo bili...</p>
               <p>Zadeva, zakaj politično kadriramo? Zato, ker si politika želi od tega privilegije.
               Zakaj nočemo prodajati podjetja in privatizirati? Ker potem ne bomo imeli več
               posebnih privilegijev, ker bo šla kupnina v skupni proračun. Ravno tako kot bi morali
               iti dobri rezultati iz državnega premoženja v skupni proračun, vsem enako, dokler se
               bo ugotavljalo da bo s tem, ko bomo postavljali privilegirane vodje teh podjetij,
               nadzorne svete, vse skupaj da bodo posamezniki dobili na takšen način več, toliko
               časa bo stvar narobe.</p>
               <p>Gospa Plevčak je bila naslednja, ki želi besedo.</p>
            </sp>
            <sp xml:id="SDT6-OZFIMP-nujna-77-2013-12-10.sp50">

               <speaker>MARIJA PLEVČAK (PS DeSUS):</speaker>

               <p>Hvala za besedo, lep pozdrav vsem prisotnim in vsem kolegom.</p>
               <p>Veliko smo slišali kritičnih besed v zvezi z Zakonom o slovenskem državnem holdingu,
               ki smo ga sprejeli v Državnemu zboru v sestavi prejšnje vlade. Glede na stranko,
               demokratično stranko upokojencev, ki jo zastopam, moram povedati, da so bili
               pogovori, razgovori in usklajevanja zelo korektni in v temu primeru bi lahko izrekla
               celo pohvalo.</p>
               <p>Vendar sedaj je neka druga vlada, druga koalicija in sigurno nam je prioriteta v naši
               stranki, da področje kapitalske družbe uskladimo tudi v tem, novem zakonu. Vendar se
               pa sprašujem zakaj je praksa pri našem odločanju vedno popravljati zakone v celoti,
               ko se spremenijo vodstvene strukture oziroma, ko je druga stranka na vladi. Imama
               občutek, da pri tem ogromno časa zapravimo, popraviti bi morali sklepe, ki se nam
               zdijo nesprejemljivi, ki smo jih mogoče v prejšnji vladi pogojno sprejeli zaradi
               takšnih ali drugačnih dogovorov in pritiskov, saj vemo kako to vse skupaj gre.</p>
               <p>Vsekakor ne podpiramo vpletanje politike v gospodarstvo. Tukaj se je  napravilo v letih, sigurno v
               najmanj desetih letih ali pa mogoče še nekaj več, precejšnja škoda. Mi vemo s kakšnim
               premoženjem smo se osamosvajali in koliko nam ga je ostalo. In mi ni jasno zakaj do
               sedaj nismo še nikogar poklicali na odgovornost, da se razčisti kam, kako so ta
               sredstva izginila, kdo jih je porabil, zakaj se je to porabilo za delovanje mogoče
               tudi političnih strah. Mislim tukaj je ogromno dileme in mislim, da je v bodoče
               potrebno pri upravljanju vsega državnega premoženja, tako kot je bilo povedano,
               najprej napraviti klasifikacijo in pa seveda strategijo in pa postaviti v nadzorne
               svete in v uprave ljudi, ki bodo sposobni voditi holding in pa posamezne družbe
               katere bi ostale v samostojnem upravljanju. Ampak imamo mi takšne ljudi? Jih imamo?
               Ki bodo čutili odgovornost do tega premoženja.</p>
               <p>Še nekaj me zanima, ali kdo garantira, da bo združeno državno premoženje pod eno
               oblastjo uprava in nadzorni svet lahko upravljal, če pa sedaj posameznih družb niso
               mogli upravljati, tako da bi na koncu bili rezultati pozitivni. Vem, da povsod se to
               ne da, marsikje pa bi se to dalo. In tukaj smo pogrnili na celi črti.</p>
               <p>Mislim, da moramo pospešiti vse te postopke v zvezi z organiziranjem, sprejemom tega
               novega zakona, tako da bomo lahko verodostojno stopili na trg, da bomo imeli trdne
               dokaze kaj želimo, s čim se strinjamo in kaj zavračamo pri tej prodaji. Hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp51">

               <speaker>PREDSEDNIK BOJAN STARMAN:</speaker>

               <p>Hvala lepa. Tudi jaz zagotavljam, da nič ne zagotavlja nobena stvar, noben zakon,
               šele ljudje, ki se resno lotijo in niso odvisni od nobenega lahko zagotovijo dobre
               rezultate poslovanja.</p>
               <p>Želi še kdo razpravljati? Če ne zaključujem razpravo in prehajamo na odločanje o
               predlogu priporočila v celoti. Želi kdo obrazložiti glas? Če ne dajem... Gospod
               Pogačnik, izvolite.</p>
            </sp>
            <sp xml:id="SDT6-OZFIMP-nujna-77-2013-12-10.sp52">

               <speaker>MAG. MARKO POGAČNIK (PS SDS):</speaker>

               <p>Spoštovani predsednik, hvala za dano besedo.</p>
               <p>Jaz mislim, da zdaj je smiselno tudi glede tekom današnje razprave, da se ta
               priporočila, ki smo jih pripravili v Slovenski demokratski stranki podprejo kajti jaz
               mislim, da s tem bo največ pridobila država Slovenija in nedvomno tudi, bi rekel,
               slovensko gospodarstvo in da se bo jasno vedelo na kakšen način se bo država umikala
               iz gospodarstva. In pa, jaz mislim, da je to edina garancija za, bi rekel uspešnejše
               upravljanje državnega premoženja. Zdaj, jaz ne dvomim, da te procese glede na ekipo,
               ki jo slovenska odškodninska družba ima, da bodo potekali, bi rekel, transparentno in
               pa korektno vendar problem je nekje drugje. Problem je drugje, da država danes nima,
               bi rekel koncepta na kakšen način se bo umikala iz gospodarstva, katere so te družbe,
               da je to dejansko zelo negativni signal tudi za vse tuje investitorje in pa predvsem
               tudi za, bi rekel, SOD v danem trenutku, ki mora postaviti neko strategijo in pa
               predvsem tudi za vse uprave in pa nadzorne svete družb, ki ne vedo kaj se bo z njim v
               prihodnosti dogajalo.</p>
               <p>Slovenska demokratska stranka nikdar nikoli ni nasprotovala privatizaciji,
               nasprotovala bo pa seveda privatizaciji, ki bo potekala na ad hoc način in da se bo
               pri tem, bi rekel,  pojavilo
               veliko tveganje ali pa obstajalo tveganje, da bo privatizacija potekala na ne
               transparenten način, da se bo upravljale premoženja neučinkovito in pa seveda, da
               bodo lahko tukaj prevladali neki osebni parcialni interesi.</p>
               <p>Zdaj, glede na besede, ki jih je izrekla državna sekretarka jaz mislim, da je še bolj
               nujnejše, da se ta naša priporočila podprejo, kajti, če bo potekalo tako kot je
               povedala državna sekretarka potem je verjetno velika verjetnost, da bo Slovenija brez
               jasne strategije, brez klasifikacije še nadalje eno leto. Čeprav po besedah
               predsednice Vlade v tujini obstaja velik interes za slovenska podjetja za nakup. Zdaj
               pa na kakšen način,, pod kakšnimi kriteriji, s kakšnimi merili, kaj bomo delali s
               kupnino teh zadev pa ni definiranih. In v Slovenski demokratski stranki ocenjujemo,
               da je to nujni predpogoj, za učinkovito upravljanje in pa seveda za transparentno
               privatizacijo in pa pogoj seveda da se v privatizacijskih postopkih zagotovi tudi
               ustrezen kupec za slovenska podjetja. Hvala.</p>
            </sp>
            <sp xml:id="SDT6-OZFIMP-nujna-77-2013-12-10.sp53">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi še kdo obrazložiti svoj glas? Če ne, pričenjam glasovanje o predlogu priporočila
               v celoti,</p>
               <p>Pričenjam glasovanje, kdo je za? <stage>(6 članov.)</stage> Je kdo proti? <stage>(10 članov.)</stage></p>
               <p>Predlog priporočila ni bil sprejet.</p>
               <p>Ker predlog priporočila na matičnem delovnem telesu ni bil sprejet je na podlagi
               razlage drugega odstavka 61. člena Poslovnika državnega zbora v povezavi z določbami,
               ki urejajo obravnavo na matičnem delovnemu telesu členi od 126. do 133. komisija za
               Poslovnik z dnem 9. 12. 2009 obravnavo predloga akta na matičnem delovnem telesu
               končana. Odbor bo pripravil poročilo v katerega bo vključil to ugotovitev in ga
               posredoval predsedniku Državnega zbora.</p>
               <p>S tem zaključujem to točko in tudi 77. nujno sejo odbora. Hvala lepa vsem za
                  sodelovanje. <stage type="time">Seja je bila zaključena 10. decembra 2013 ob 11.47.</stage>
               </p>
            </sp>
         </div>
      </body>
   </text>
</TEI>
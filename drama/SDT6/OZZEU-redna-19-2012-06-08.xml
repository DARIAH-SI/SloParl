<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-redna-19-2012-06-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">BEB05C34CBA9F166C1257D1F005A5E4E</idno>
               <idno type="custom" subtype="day">A82288C9409FFAADC1257A1A002E381D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=A82288C9409FFAADC1257A1A002E381D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-19-2012-06-08.OZZEU" n="19">
               <name>redna seja</name>
               <date when="2012-06-08"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-19-2012-06-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-19-2012-06-08.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">19. seja</stage>
            <stage type="date">(8. junij 2012)</stage>
            <stage type="chairman">Sejo je vodil Roman Jakič, predsednik odbora.</stage>
            <stage type="time">Seja se je pričela ob 9. uri. </stage>


            <sp xml:id="SDT6-OZZEU-redna-19-2012-06-08.sp1">

               <speaker>PREDSEDNIK ROMAN JAKIČ:</speaker>

               <p>Spoštovane kolegice in spoštovani kolegi! Začenjam 19. sejo Odbora za zadeve Evropske
               unije. Prav lepo pozdravljam vse!</p>
               <p>Obveščam vas, da je zadržan in se seje ne more udeležiti kolega Jakob Presečnik.
               Imamo pa pooblastila, in sicer, Matevža Frangeža nadomešča kolegica mag. Majda
               Potrata, mag. Jana Jenko pa nadomešča Marija Plevčak.</p>
               <p>Obveščam vas, da so na sejo povabljeni predstavniki Vlade in Državnega sveta ter
               poslanci Evropskega parlamenta. Vse navzoče lepo pozdravljam!</p>
               <p>Prehajamo na določitev dnevnega reda seje odbora. S sklicem ste prejeli dnevni red
               seje odbora. Ker v poslovniškem roku nisem prejel predlogov za njegovo spremembo, je
               ta določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE SVETA O PRISTOJNOSTI, PRAVU, KI SE UPORABLJA, TER PRIZNAVANJU IN
                  IZVRŠEVANJU SODNIH ODLOČB NA PODROČJU PREMOŽENJSKIH RAZMERIJ MED ZAKONCEMA.</title>
               </p>
               <p>Gradivo k tej točki smo prejeli od Vlade 24.5.2012 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
               Skrajni rok za obravnavo predloga stališča v Državnem zboru je današnji dan, se
               pravi, 8.6.2012. Gradivo je
               bilo v skladu z določili Poslovnika Državnega zbora dodeljeno v obravnavo Odboru za
               zadeve Evropske unije kot pristojnemu odboru in Odboru za pravosodje, javno upravo in
               lokalno samoupravo kot matičnemu delovnemu telesu. Slednji ga je obravnaval na 8.
               nujni seji, 1.6.2012, in sprejel mnenje, ki ste ga prejeli.</p>
               <p>Najprej bi prosil mag. Domna Bizjaka, glavnega inšpektorja Inšpektorata za javno
               upravo, da nam predstavi predlog uredbe in predlog stališča Republike Slovenije.
               Hkrati bi pa povedal, da iz opravičenih razlogov na današnji seji ni pristojnega
               ministra, zaradi mednarodnih obveznosti. Izvolite, mag. Bizjak.</p>
            </sp>
            <sp xml:id="SDT6-OZZEU-redna-19-2012-06-08.sp2">

               <speaker>MAG. DOMEN BIZJAK:</speaker>

               <p>Najlepša hvala za besedo. Lepo pozdravljam vse prisotne! V uvodu bom skušal biti
               kratek, ker pričakujem, da bo kar nekaj razprave, pa tudi zato, ker mislim, da ste si
               že dobro pogledali zadevo. Uvodoma bi samo povedal, zakaj je treba sprejeti to uredbo
               oziroma zakaj bi bila smiselna.</p>
               <p>Evropska komisija je naredila analizo in tudi zeleno knjigo, v kateri je povzela
               stanje, ki ga ureja ta uredba. Pri tem je ugotovila, da je v članicah Evropske unije
               kar 16 milijonov takih zvez, v katerih prihajata partnerja iz različnih držav članic.
               Od tega pa je vsako leto tudi nekaj razvez, in teh naj bi bilo po njihovih podatkih
               650 tisoč letno. V vsakem takem primeru pride do problemov, katero sodišče je
               pristojno urejati premoženjskopravna razmerja med tema dvema partnerjema oziroma
               zakoncema, po katerem pravu sodišče odloča in kako je s priznavanjem sodnih odločb
               potem, ko so enkrat sprejete. Po analizi, ki so jo napravili, je tako, da pari
               porabijo 2 do 3 tisoč evrov samo za to, da preko kvalificiranih pravnih strokovnjakov
               ugotovijo, katero sodišče je pristojno in po katerem pravu naj sodi. Zato je komisija
               mnenja, da bi bilo mogoče letno se izogniti 400 milijonom evrov dodatnih stroškov za
               te osebe. Pa še en podatek je - da je v Evropski uniji kar 13% vseh zvez, ki imajo ta
               mešan element, mednarodni element. Tako da si lahko predstavljate, da je zadeva kar
               potrebna ureditve.</p>
               <p>Treba je kar jasno povedati, ta uredba v ničemer ne posega v vsebino
               družinsko-pravnih razmerij, kot veljajo v posameznih državah članicah, kajti če bi,
               je tudi ne bi danes obravnavali na tem odboru oziroma na matičnem delovnem telesu, ne
               bi bila na pravosodju, temveč na drugem delovnem telesu. Pač pa obravnava pristojnost
               sodišča in pravo, ki se bo izbralo, ter priznavanje teh sodnih odločb.</p>
               <p>Ključna zadeva v tej razpravi, predvidevam, da bo, enako kot na matičnem delovnem
               telesu, je vprašanje zunajzakonskih zvez. Lahko se tega vprašanja sicer dotaknem malo
               kasneje, ko bo govora o amandmajih, lahko pa tudi že zdaj. Raje kasneje?</p>
            </sp>
            <sp xml:id="SDT6-OZZEU-redna-19-2012-06-08.sp3">

               <speaker>PREDSEDNIK ROMAN JAKIČ:</speaker>

               <p>Lahko, lahko. Kar izvolite, glede na to, da se povezuje in je glavna tema,
               predvidevam, da bo tudi razprava o tej točki, zato lahko naredite uvod. Izvolite.</p>
            </sp>
            <sp xml:id="SDT6-OZZEU-redna-19-2012-06-08.sp4">

               <speaker>MAG. DOMEN BIZJAK:</speaker>

               <p>No, potem pa še, če mi dovolite, nekaj besed o zunajzakonski zvezi, kot jo pozna
               Republika Slovenija.</p>
               <p>Iz razprave na matičnem delovnem telesu je jasno, da vsi vemo, za kaj gre - da morajo
               za dalj časa trajajočo življenjsko skupnost brez zadržkov zakonske zveze moškega in
               ženske. In v tem smislu zunajzakonska skupnost prinaša enake posledice kot zakonska
               zveza, po ZZZDR-ju in po drugih zakonih, če ti tako določajo. Seveda ne sme biti
               nobenih zadržkov za sklenitev zakonske zveze, se pravi, mora biti različen spol, mora
               biti svobodna privolitev, morata biti oba več kot 18 let stara, ne sme biti duševne
               prizadetosti, problem sorodstva in tako naprej.  In potem nastanejo recimo tudi v primeru zunajzakonske zveze
               določene posledice pri prenehanju recimo glede varstva vzgoje, preživljanja otrok,
               preživnine partnerja in recimo vračanja nesorazmerno visokih daril. Zdaj, zakaj je to
               pomembno, kar govorim? Zato, ker zunajzakonska skupnost je v bistvu na nek način
               vsiljena s strani države tem parom, ki so očitno izrazili voljo, da ne želijo
               skleniti zakonsko zvezo. To pa je iz javnega interesa, zato, da bi se zaščitilo
               šibkejšega partnerja v zvezi. Tudi pravna teorija tako govori v zvezi s tem. In
               Slovenija to že dolgo pozna in je utečeno. Ne pozna pa tega vrsta drugih držav članic
               oziroma po podatkih so samo tri države članice, ki poznajo neregistrirano
               zunajzakonsko skupnost.</p>
               <p>Ker je torej varstvo, ki se daje zunajzakonski skupnosti v smislu, ko se ta preneha,
               da obstajajo elementi preživljanja na dedno pravnem področju in tako naprej oziroma v
               Sloveniji je to zelo široko napram recimo drugim državam, kjer to poznajo. Zaradi
               tega je bilo stališče Republike Slovenije v dosedanjih postopkih in pa tudi tako kot
               je predlagano, da bi bilo to potrebno tudi priznavati v okviru teh oziroma teh dveh
               uredb, ki sta danes na mizi. Tako, da ves čas, če si boste pogledali je stališče, da
               naj se to vključi. Res tudi, komisija, ko je pripravila zeleno knjigo je bilo to
               notri predvideno. Vendar pa je komisija po tem, ko je prejela odgovore držav članic
               se je odločila, da bo pripravila tekst uredb takšen, kot je. Zato je stališče
               Republike Slovenije kot se predlaga in o katerem razpravljajo takšno, da posebej
               poudarjamo pomen zunajzakonske skupnosti, kot jo pozna slovensko pravo, da povemo
               tudi nekako, kakšen je obseg tega v Sloveniji in pa kakšne so pravne posledice po
               slovenski zakonodaji. Želeli bi si in na tem bomo, se pravi delali v prihodnosti, če
               bo tako stališče, da je potrebno zaščititi interese ljudi, ki živijo v zunajzakonski
               zvezi in imajo seveda mednarodno pravni element. Ampak še enkrat pa poudarjam, da se
               pravi, če teh zunajzakonskih skupnosti te uredbe ne bodo urejale, takih kot jih
               poznamo, torej v Sloveniji neregistriranih, to pomeni, da oni ne bodo imeli teh
               dodatnih ugodnosti, ki jih nudi ta uredba. Ne bodo pa v ničemer prikrajšani oziroma
               se s to uredbo v ničemer ne posega v njihov status, kot ga imajo v Sloveniji sedaj.
               Tudi to ne pomeni, da ne bo mogoče vleči premoženjsko pravnih posledic izven
               Slovenije v primeru z mednarodnim elementom, pač pa bo to težje.</p>
            </sp>
            <sp xml:id="SDT6-OZZEU-redna-19-2012-06-08.sp5">

               <speaker>PREDSEDNIK ROMAN JAKIČ:</speaker>

               <p>Mag. Bizjak najlepša hvala. Zdaj prosim člana odbora za pravosodje, javno upravo in
               lokalno samoupravo gospoda Piška, da nam predstavi mnenje matičnega delovnega telesa.
               Mag. Bizjak, če se samo izključite, lepo prosim. Izvolite.</p>
            </sp>
            <sp xml:id="SDT6-OZZEU-redna-19-2012-06-08.sp6">

               <speaker>IVAN PIŠEK (PS SDS):</speaker>

               <p>Hvala lepa. Lep pozdrav vsem. Odbor je na seji 5. 6. sprejel mnenje in sicer sledeče
               Odbor za pravosodje, javno upravo in lokalno samoupravo podpira predlog stališča
               Republike Slovenije do predloga uredbe sveta o pristojnosti prava, ki se uporablja,
               ter priznavanju in izvrševanju sodnih odločb na področju premoženjskih razmerij med
               zakoncema, ki ga je predložila vlada in predlaga Odboru za zadeve Evropske unije, da
               predlog stališča sprejme.</p>
            </sp>
            <sp xml:id="SDT6-OZZEU-redna-19-2012-06-08.sp7">

               <speaker>PREDSEDNIK ROMAN JAKIČ:</speaker>

               <p>Najlepša hvala kolega Pišek. Samo treba je povedati, da ste imeli razpravo, to je že
               mag. Bizjak povedal, da je bila ena bolj konceptualnih razprav. Tudi moram reči, da
               ste v gradivu dobili, prejeli amandma Poslanske skupine Socialnih demokratov, ki v
               celoti nadomešča besedilo predloga stališča Republike Slovenije, če sem prav razumel
               tak amandma bil vložen tudi na matičnem delovnem telesu in o tem je tekla razprava.
               Mogoče ne bi bilo slabo v nekaj besedah samo povedati, kaj je odbor, kako je odbor
               reagiral na to, glede na to, da o istem amandmaju razpravljamo. Boste vi kot
               poročevalec. Izvolite, gospod Ivan Pišek.
               </p>
            </sp>
            <sp xml:id="SDT6-OZZEU-redna-19-2012-06-08.sp8">

               <speaker>IVAN PIŠEK (PS SDS):</speaker>

               <p>Vložen je bil amandma Socialnih demokratov. Ob obrazložitvi državnega sekretarja
               gospoda Hartmana je pač spet je bila odločitev, da se amandma ne sprejme.</p>
            </sp>
            <sp xml:id="SDT6-OZZEU-redna-19-2012-06-08.sp9">

               <speaker>PREDSEDNIK ROMAN JAKIČ:</speaker>

               <p>Hvala. Odpiram razpravo. Državni svet je predlog stališča na 52. seji 5. 6. 2012
               obravnavala tudi Komisija državnega sveta za mednarodne odnose in evropske zadeve in
               sprejela mnenje, ki ga imate v svojih gradivih. Sedaj pa bi prosil, gospoda
               Otoničarja, da nas seznani s tem sklepom. Izvolite.</p>
            </sp>
            <sp xml:id="SDT6-OZZEU-redna-19-2012-06-08.sp10">

               <speaker>VINCENC OTONIČAR:</speaker>

               <p>Hvala za besedo. Lep pozdrav vsem navzočim.</p>
               <p>Tudi Komisija za evropske zadeve in mednarodne odnose je obravnavala predlog stališč
               k obravnavanju predloga stališča. Tudi v naši komisiji so se pojavile neke dileme,
               ampak po podrobnejši obrazložitvi in pojasnilih je Komisija za mednarodne odnose in
               evropske zadeve sprejela mnenje, da podpira predlog stališč RS do predloge uredbe
               sveta o pristojnosti pravu, ki se uporablja ter priznavanju in izvrševanju sodnih
               odločb na področju premoženjskih razmer med zakoncema. Hvala.</p>
            </sp>
            <sp xml:id="SDT6-OZZEU-redna-19-2012-06-08.sp11">

               <speaker>PREDSEDNIK ROMAN JAKIČ:</speaker>

               <p>Hvala. Sedaj pa odpiram razpravo. Kdo želi razpravljati? Gospa Potrata, potem gospa
               Kos.</p>
            </sp>
            <sp xml:id="SDT6-OZZEU-redna-19-2012-06-08.sp12">

               <speaker>MAG. MAJDA POTRATA (PS SD):</speaker>

               <p>Hvala za besedo. Omenjeno je bilo že, da je bil na matično delovno telo vložen
               amandma k predlogu stališča k tej uredbi in vložen je amandma ponovno tudi na tem
               delovnem telesu le, da je besedilo predlaganega amandmaja nekoliko spremenjeno pa
               tudi obrazložitev je dodana, ker takrat je treba priznati sem na odboru za pravosodje
               amandma pojasnila samo ustno.</p>
               <p>Vseeno pa k temu, kar je bilo povedano v zvezi s statusom zunaj zakonske skupnosti ni
               kaj dodati in ni oporekati. Po našem pravnem redu sta zakonske skupnost in
               zunajzakonska skupnost izenačeni tako za nastanek obeh obstajajo enaki pogoji kot za
               razvezo in posledice. Razlika je samo v tem, da je ena oblika formalizirana, druga pa
               je neformalna oblika, ki dobi tudi z časoma neke preverljive atribute, ki pridejo v
               pretres na sodišču ali ob postopkih, kadar gre za opravljanje delitev ali dedovanje.
               Tukaj torej ni dileme. Je tudi v Zakonu o dedovanju posebej zapisano, da so pravne
               posledice zunajzakonske skupnosti enake, pri dedovanju, govorim o Zakonu o dedovanju,
               enake kot zakonske. Tisto, kar je pripravilo Socialne demokrate od tega, da v drugo
               vlagamo amandma k temu stališču pa je stališče, ki je postavljeno. Namreč, če ste
               pregledali uvodni del uredbe je v tem tekstu besedilo tako kot je, tudi pridržka ne
               bo. Ne oporekam niti ciljem niti ničemur, tudi upoštevamo število parov, mobilnost in
               vse, tudi odnos med dvema, ki sta v zakonski ali zunajzakonski zvezi pa imate odnos
               tudi do tretje osebe, ker ta uredba tudi ta odnos ureja, ampak tisto, na kar bi rada
               opozorila je pa vendarle dovolj jasno povedano, da je bilo predvideno, da bi to
               stališče obravnavala delovna skupina vlade organizirana za posamezno področje zadev
               in tukaj piše, da delovna skupina predloga stališča ni obravnavala. To je moj prvi
               pomislek. Če nekaj pošiljamo, zakaj tega delovna skupina ni obravnavala. Drugo
               vprašanje, v točki 10., predlog stališča RS je usklajen z organi in tukaj je posebej
               zapisan organ, Ministrstvo za delo, družino in socialne zadeve in je tudi tukaj
               prazno.  In tudi nobenega
               posveta ni zaznati iz gradiva, ki ga danes obravnavamo. Jaz razumem pojasnilo, o
               katerem govori v imenu predlagatelja gospod mag. Bizjak, ampak to mi ne odpravi
               praznine, ki je v tem dokumentu evidentna. In zdaj grem k jedru stvari. Tako kot ti
               dve uredbi se v marsičem povezujeta, če ju gledamo skupaj, sta to uredbi, ki zaradi
               oblikovanega stališča k zakonski zvezi izvzemata velik del parov, vse tiste pare, ki
               živijo v zunajzakonski skupnosti. Vzela bom hipotetičen primer, zakaj sem
               zaskrbljena. Denimo, da obstaja zunajzakonska skupnost med dvema osebama, ena oseba
               je državljanka ali državljan Republike Slovenije, druga oseba je prebivalec
               katerekoli članice Evropske unije s stalnim prebivališčem, ki ga lahko uveljavlja v
               Sloveniji. Pristojnost za reševanje tega problema bo sodišče v Sloveniji. Če bi bila
               oba državljana Slovenije in če bi po sedanji zakonodaji šlo, ne bi bilo nobenega
               problema pri delitvi premoženja. Jaz pa sprašujem, in na to terjam tehten odgovor, ne
               kakršnegakoli, kakšen bo položaj v taki situaciji, če bi prišlo do razveze. Je
               hipotetičen primer, je uresničljiv, kajne, to ni <q>"davek na zrak"</q>.</p>
               <p>Tako da to je vprašanje, ki se mi zastavlja, posebej zaradi tega, ker vidim, da so
               bila posvetovanja v lanskem letu opravljena v okviru Evropske unije, ker se je zgodba
               z uredbo začela v času predsedovanja Poljske, ampak stališče je pa oblikovano zdaj.
               Ne vem, kaj je vse bilo, in tisto, kar berem v fus notah k temu predlogu zakona, je
               tudi, da so neke možnosti, da se da kaj v preambulo, da se izrazi kakšen pridržek.
               Ampak ne, v našem stališču, še enkrat poudarjam, piše nekaj, kar sploh ne bi bilo
               treba, da bi pisalo. Ampak zdaj pa postane problem, zaradi tega, ker je zapisano, da
               so iz uredbe izvzete zunajzakonske skupnosti. In ker je tudi v drugi uredbi posebej
               poudarjeno, da so pri nas registrirane samo istospolne partnerske skupnosti. Ti dve
               uredbi, če ju gledamo vzporedno, urejata zadeve premoženjske narave za zakonske pare
               in za pri nas registrirane istospolne partnerske skupnosti. Za druge - tako jaz berem
               te stvari - pa ne, ker še enkrat povem, ti pari niso registrirani in zato iz uredbe
               izvzeti - tu imamo napisano zdaj pri tem stališču -, ki so problematizirani po moje
               tudi s tega stališča, da je opozorjeno, koliko jih je. Človek se potem vpraša, zakaj
               takšno stališče in to izvzetje, če se država, ki na to opozarja, zaveda, da je teh,
               ki bi jih bilo treba ščititi in jim zagotavljati enako obravnavo, celo več kot
               tistih, ki so sklenili zakonsko zvezo. To je tisto.</p>
               <p>In zdaj grem k predlogu amandmaja. Ga imate, vendar bi ga vseeno prebrala, upam, da
               to ni potrata časa. Recimo, predlog stališča bi bil tak: Republika Slovenija je
               preučila predlog nove uredbe, ki ureja premoženjska razmerja med zakonci, in
               opozarja, da je po veljavni zakonodaji Republike Slovenije zunajzakonska skupnost v
               pravnih posledicah izenačena z zakonsko skupnostjo, in ne pristaja - to je pa zdaj
               tisto, kar je moj pogled na stvari -  na neenakopravno in diskriminatorno obravnavo zakoncev in
               zunajzakonskih skupnosti. Uredba Sveta o pristojnosti pravu, ki se uporablja, ter
               priznavanju in izvrševanju sodnih odločb na področju premoženjskih razmerij med
               zakoncema mora zagotavljati enake pravice tudi zunajzakonskim skupnostim v državah
               članicah Evropske unije, v katerih so le-te izenačene z zakonsko skupnostjo. Ker če
               bi, recimo, pristojno sodišče bilo katero drugo, ne naše, da bi enake pravice lahko
               uveljavljali.</p>
               <p>V obrazložitvi se sklicujemo - podpisan je pa vodja poslanske skupine in to ni samo
               moje osebno stališče, ampak je stališče poslanske skupine -, da bi vendarle
               izkoristili tisto, kar je bilo na Odboru za pravosodje povedano - da je to prva
               obravnava, da se bo uredba še spreminjala, in je škoda zapreti si pogajalska
               izhodišča takoj na začetku, ampak je treba pustiti odprto. Mi pa s tem stališčem
               pravzaprav zapiramo možnost in povemo, da nas zunajzakonske skupnosti v tej uredbi ne
               zanimajo. To je tisto, kar je pravzaprav drugače od stališča, ki ga predlaga
               Poslanska skupina Socialnih demokratov, da ne opozorimo na to, da jih je pri nas
               veliko, ampak da povemo, zato, ker so pri nas pravno izenačene, jih je treba tudi
               zaščititi in obravnavati kot del evropskega prava. Saj jaz razumem, kako je z
               uredbami in še z marsičim - zdaj me bo mogoče gospod Breznik spet poučil, da je
               razlika med uredbo in, denimo, resolucijo Evropskega parlamenta, ki govori ravno o
               tem, naj gre politika in zakonodaja v smeri tega, da priznava tam, kjer je stopnja
               varovanja človekovih pravic, pravice do svobode izbire višja, kot je drugod. In bi še
               enkrat povedala, kako je tu direktno zapisano - da Evropski parlament poziva komisijo
               in države članice, naj pripravijo predloge za vzajemno priznavanje zunajzakonskih
               zvez in istospolnih družin po vsej Evropi med državami, ki že imajo tako zakonodajo,
               da se zagotovi enakopravna obravnava pri delu, prostem gibanju, obdavčitvi, socialni
               varnosti, varstvu prihodkov družin in otrok; torej gre tudi za odnos do tretjih oseb.
               Gre preprosto za namero, za priporočilo, v katero smer se naj zakonodaja giblje, ne
               pa da postaja zakonodaja restriktivnejša in je s tem tudi do neke mere glede na
               nacionalno zakonodajo reducirana. To je temelj.</p>
               <p>Jaz nisem brala celotne utemeljitve. Upam, da si boste vzeli čas in to utemeljitev
               prebrali. Gre preprosto za razmislek o tem, da ne bi, tako kot smo že imeli izkušnjo
               v parlamentu, prehitro sprejeli nekega stališča Republike Slovenije do uredbe,
               kasneje bi se pa posipali s pepelom, ker bi bili premalo previdni pri sprejemanju
               stališča. Hvala lepa.</p>
            </sp>
            <sp xml:id="SDT6-OZZEU-redna-19-2012-06-08.sp13">

               <speaker>PREDSEDNIK ROMAN JAKIČ:</speaker>

               <p>Hvala tudi vam.</p>
               <p>Kolegica Kos je naslednja, potem sem se pa sam prijavil k besedi.</p>
            </sp>
            <sp xml:id="SDT6-OZZEU-redna-19-2012-06-08.sp14">

               <speaker>SAŠA KOS (PS PS):</speaker>

               <p>Hvala za besedo, predsedujoči.</p>
               <p>Kolegica je na široko obrazložila zadevo, tako ne bom ponavljala. Se pa popolnoma
               strinjam s to obrazložitvijo, ki jo je dala gospa Potrata. Namreč, ta odnos do
               izvenzakonske skupnosti je v sekundarnem oziroma v drugem pomenu nekako izločen iz te
               skupnosti oziroma proti zakonski zvezi je nekako v podrejenem položaju.</p>
               <p>Imam pa še en pomislek glede vsega tega. In sicer, zanima me, če mi lahko poveste -
               vemo, da so sodni postopki že v zakonski ali izvenzakonski skupnosti, recimo, ko se
               prične  postopek na sodišču
               glede delitve premoženja in tako naprej, so ti postopki strahotno dolgi. Zanima me,
               ali razpolagate s podatki, kako je s temi zadevami v državah Evropske unije, namreč,
               ali so ti postopki tudi tako dolgotrajni. In ali razmišljate kaj v to smer, kako bi
               pa to nekako rešili, da bi se določene zadeve reševale hitreje, torej ne glede na
               karkoli, poročeni ali neporočeni, kjer so dejansko to zadeve, ki trajajo in
               izčrpavajo posameznika brez kakršnekoli potrebe oziroma ni nikakršne koristi, ne za
               otroke ne za tretje osebe in tako naprej. Hvala lepa za odgovor.</p>
            </sp>
            <sp xml:id="SDT6-OZZEU-redna-19-2012-06-08.sp15">

               <speaker>PREDSEDNIK ROMAN JAKIČ:</speaker>

               <p>Zdaj sem se sam prijavil k besedi. Mag. Bizjaka bom na koncu vprašal čisto osnovno
               vprašanje, zakaj naše specifične ureditve ni bilo mogoče vključiti v uredbo Sveta.
               Zdaj bi pa rad to utemeljil.</p>
               <p>Najprej naj povem, da tako 1. točka kot 2. točka - 1. točka, ki ureja razmerje med
               zakoncema, in 2. točka, ki ureja premoženjskopravne posledice registriranih
               partnerskih skupnosti, odpirata spet neko temo, ki smo jo slišali, videli, v njej
               participirali, ki je bila tudi stvar referendumske odločitve. Ampak ta zgodba v
               bistvu ni... Jaz ne bi želel, da bi polemika v javnosti in na našem Odboru za zadeve
               Evropske unije šla v smer vprašanja istospolnih partnerstev. Govorimo o izvenzakonski
               skupnosti. Sam sem eden takih, kot je rekla kolegica Potrata, ki živim v neformalni
               obliki zveze že 27 let, res, da sva oba državljana Republike Slovenije. Ampak v
               resnici Vlada sama opozarja, da večina parov v Sloveniji živi v zunajzakonski
               skupnosti, ki niso registrirane, se pravi, nismo registrirani, in pravi, da smo
               izvzeti iz te uredbe. Potem pri 2. točki govorimo o premoženjskopravnih posledicah
               registriranih partnerskih skupnosti. Vemo, da slovenska ureditev pojem registriranih
               partnerskih skupnosti pozna le v primeru istospolnih partnerjev. In Republika
               Slovenija tu zopet pravi: <q>"Zato ta uredba ne bo uporabna za partnerje v zunajzakonski
               skupnosti."</q> In se seveda sprašujejo, sprašujemo ali pa sprašujem, kje smo - potem smo
               nekje v zraku. In če je poglavitna rešitev ali pa bistvo rešitve, ki jo prinaša
               predlog akta, vzpostavitev pravnega okvira za določene sodne pristojnosti in prava za
               urejanje premoženjskih razmerij med zakoncema, v enem primeru zakoncema, v drugem
               primeru za partnerje v partnerski skupnosti, da če je bistvo rešitve zagotovitev
               lažjega pretoka sodnih odločb in pravnih aktov med državami članicami, da bi različno
               povezane postopke vodila sodišča iste države članice, potem se sprašujem, kje smo mi.
               Se pravi, to, kar je kolegica Potrata povedala, so izvenzakonske skupnosti v tem
               primeru na slabšem. Predvidevam, da si Republika Slovenija, glede na to, da ima več
               kot polovico parov, ki živijo v izvenzakonski skupnosti, želi te izvenzakonske
               skupnosti ali pa pare tudi na področju vprašanj pristojnosti oziroma
               premoženjskopravnih vprašanj rešiti na način, da te svoje državljane zaščiti.</p>
               <p>Zato, izhajajoč iz te svoje uverture, še enkrat postavljam vprašanje: Kako to, da
               Slovenija v pogajanjih ni mogla te svoje specifike urediti in jo spraviti v to uredbo
               Sveta, ker če je izvzeta iz te uredbe Sveta, imajo naši državljani manjše pravice,
               kot pa jih imajo državljani, ki so v zakonskih zvezah ali pa v partnerskih
               skupnostih. Hvala. Kolegica
               Klasinc je naslednja.</p>
            </sp>
            <sp xml:id="SDT6-OZZEU-redna-19-2012-06-08.sp16">

               <speaker>JANJA KLASINC (PS PS):</speaker>

               <p>Najlepša hvala, gospod predsednik.</p>
               <p>Saj mi ni ostalo kaj dosti več povedati po dosedanjih razpravah.</p>
               <p>Nekaj se mi zdi zelo pomembno. Mi imamo takšno ureditev izenačitve zakonske skupnosti
               in izvenzakonske skupnosti že več kot 35 let. In smo bili ena tistih držav, ki so se
               zgledovale po najnaprednejših državah že takrat. Zanimivo je, da se zdaj, v sedanjem
               času, v zadnjih desetih letih mnoge države, ki niso imele tako urejeno, sledijo naši
               ureditvi. In je vse več evropskih držav, ki imajo podobne ureditve. Zatorej je toliko
               pomembneje, da bi morali to doseči. Zato bi pozvala kolegice in kolege, da bi res
               podprli ta amandma Socialnih demokratov, ker se mi zdi, da je bistvo predloga gospe
               Potrate ravno to - ne zapirajmo si vrat tam, kjer še lahko kaj spremenimo. Ker to bi
               bilo pa res grozno, da bi zdaj polovico ljudi, ki živijo v skupnostih, ki so pri nas
               več kot 35 let zakonsko izenačene, izločili iz tega pravnega reda. Med njimi so
               verjetno že danes mnogi, ki so v skupnostih z državljani drugih evropskih držav ali
               pa tudi neevropskih, ne pozabimo, tudi držav bivše Jugoslavije, ki bodo jutri postali
               člani Evropske unije. Tudi to je, recimo, zelo pomembno, v Sloveniji imamo precej
               takšnih zakonov tudi. Hvala.</p>
            </sp>
            <sp xml:id="SDT6-OZZEU-redna-19-2012-06-08.sp17">

               <speaker>PREDSEDNIK ROMAN JAKIČ:</speaker>

               <p>Najlepša hvala.</p>
               <p>Mag. Marko Pogačnik, izvolite.</p>
            </sp>
            <sp xml:id="SDT6-OZZEU-redna-19-2012-06-08.sp18">

               <speaker>MAG. MARKO POGAČNIK (PS SDS):</speaker>

               <p>Predsednik, hvala za besedo.</p>
               <p>Poslanska skupina SDS predlaganih amandmajev ne bo podprla. In sicer iz razloga, ker
               je ocenjujemo, da amandma napačno povzema veljavno zakonodajo, na drugi strani pa se
               uredba sploh ne nanaša na zunajzakonske skupnosti, ampak samo na zakonske skupnosti.
               Tako amandma ne ureja materije, na katero se uredba nanaša.</p>
               <p>Naš predlog je tudi, po proučitvi stališča Republike Slovenije, da mogoče res
               prisluhnemo tudi eni in drugi strani. Predlagamo, da bi pri stališču Republike
               Slovenije prišlo do spremembe. Celega stališča Republike Slovenije ne bi bral, ker ga
               imamo vsi pred sabo. In sicer, da bi se spremenil samo zadnji stavek. Zdaj bom zadnji
               stavek prebral: <q>"V največji možni meri bomo skušali zaščititi tudi njihove interese."</q>
               Naš predlog je, da se beseda <q>"bomo"</q> <stage>/pravilno: <q>"skušali"</q>!/</stage> črta, to pomeni, da naj bi
               bilo tu nedvoumno, in bi se zadnji stavek potem glasil: <q>"V največji možni meri bomo
               zaščitili tudi njihove interese."</q> To pomeni, da se beseda <q>"skušali"</q> črta, da bi se
               tukaj to nedvoumno opravilo. To pomeni, da se bo Republika Slovenija zavzemala za
               zaščito njihovih interesov. Predsednik, ali je treba to spraviti na...</p>
            </sp>
            <sp xml:id="SDT6-OZZEU-redna-19-2012-06-08.sp19">

               <speaker>PREDSEDNIK ROMAN JAKIČ:</speaker>

               <p>Saj sem vaši kolegici že rekel, da damo pisno. Ampak je v redu, je v redu.</p>
            </sp>
            <sp xml:id="SDT6-OZZEU-redna-19-2012-06-08.sp20">

               <speaker>MAG. MARKO POGAČNIK (PS SDS):</speaker>

               <p>Upam, da s tem pokrijemo kompletno zadevo.</p>
            </sp>
            <sp xml:id="SDT6-OZZEU-redna-19-2012-06-08.sp21">

               <speaker>PREDSEDNIK ROMAN JAKIČ:</speaker>

               <p>Hvala lepa. Samo sekundo, da povem. Najprej bo dobil besedo mag. Bizjak, ko bomo ta
               krog razprave zdajle zaključili, da odgovori na vprašanja. Želel bi tudi, da se
               opredeli do obeh predlogov, predloga Socialnih demokratov in predloga SDS. Potem bomo
               pa glasovali, in sicer najprej o najbolj oddaljenem predlogu, to je za spremembo
               kompletnega stališča, kar je predlog SD, potem pa bomo šli na predlog SDS, če se
               kolegice in kolegi strinjajo. Gospa Potrata, ali lahko dam mag. Bizjaku besedo, da
               odgovori, ali ste želeli postopkovno? <stage>/Oglašanje v ozadju, brez mikrofona!/</stage> Okej, ja,
               ja. Okej.</p>
               <p>Mag. Bizjak, izvolite.</p>
            </sp>
            <sp xml:id="SDT6-OZZEU-redna-19-2012-06-08.sp22">

               <speaker>MAG. DOMEN BIZJAK:</speaker>

               <p>Bom šel kar po vrsti.</p>
               <p>Najprej naj  povem takole.
               Komisarka za pravosodje Vivian Reding je rekla ob sprejemanju tega oziroma ob začetku
               postopka: <q>"Premostiti želimo razlike med evropskimi sistemi, da bi olajšali življenje
               mednarodnih parov, vendar s tem ne želimo uvesti enotnih norm. Družbene in pravne
               tradicije se še vedno precej razlikujejo in bodo različne tudi v prihodnje."</q> Še
               enkrat, ne gremo na vsebino samih razmerij.</p>
               <p>Tudi stališče, kakršno je pred vami, ne izvzema zunajzakonskih skupnosti, temveč
               opozarja, da niso zajete v uredbi. Tako ne moremo reči, da zdaj ravno to stališče
               zanemarja našo pozicijo, temveč, če dobro pogledamo, opozarja na to in tudi pravi, da
               bo treba v največji možni meri zaščititi njihove interese, če bo tak amandma, kot je
               bil na tej strani predlagan. Torej, po mojem mnenju stališče, kakršno je predlagano,
               in eden ali drugi amandma pravzaprav niso daleč narazen. Iz vseh treh je razvidna
               velika skrb za zunajzakonsko skupnosti, kakršna je v Sloveniji, gre samo za nianse.
               Tako da boste tu odločili sami. Vlada se do teh amandmajev ni opredelila, tako nimam
               stališča, ki bi ga lahko tu predstavil, vendar po mojem mnenju prav posebnih razlik
               ni.</p>
               <p>Da je položaj zunajzakonske zveze vis a vis zakonski zvezi podrejen, teh besed si jaz
               ne bi upal uporabljati. Je pa treba reči, tako kot sem že uvodoma povedal, dva, ki
               sta v zunajzakonski zvezi, očitno nista hotela skleniti zakonske zveze - to sta
               manifestirala s tem, ko je nista sklenila. In to, da ta zveza obstaja, je javnopravni
               interes, ki je v bistvu z zakonom vsiljen, zato da se varuje šibkejšo stran. Zdaj,
               ali je eden drugemu podrejen ali kako, jaz tega ne bi rekel, no.</p>
               <p>Kar se tiče podatkov o trajanju postopkov v drugih državah članicah. Teh podatkov
               jaz, moram priznati, nimam tukaj. Je pa treba vseeno reči, da uredba koncentrira
               odločanje sodišč na eno sodišče in na eno pravo. Tako da v vsakem primeru je cilj te
               uredbe, da se zadeve poenostavijo za ljudi in tudi zmanjšajo stroški. Da se v končni
               fazi tudi zmanjša tudi število sodnih postopkov, tako da je pozitiven vpliv.</p>
               <p>Gospod predsednik, vprašali ste, zakaj to ni bilo vključeno v sam tekst. Kot sem že
               uvodoma povedal, v zeleni knjigi, ki je to vprašanje obravnavala, je bila
               zunajzakonska skupnost navedena. Komisija je prejela potem tudi različne odgovore
               držav članic v zvezi z vprašalnikom, ki so ga poslali, in so se odločile, da tega ne
               uvedejo. Verjetno so presodili, da uredba ne bi imela možnosti, da bi bila na koncu
               sprejeta, kajti ta uredba se sprejema s postopkom soglasja. Tako so verjetno iskali
               največji možni skupni imenovalec, da bo zadeva še lahko šla skozi, ker bi bila pa
               velika škoda, da se tega ne bi uredilo v največji možni meri, glede na prihranke, ki
               bodo, in glede na ugodnosti za ljudi, ki jih prinaša. Se pa absolutno lahko
               strinjamo, da s to uredbo niso pokrita vsa družinsko-pravna razmerja, ki obstajajo v
               Republiki Sloveniji. In ravno zato je stališče, kakršno je pred vami, takšno, da bo v
               nadaljnjih postopkih narejen še napor oziroma poskus, da se to uvede nazaj oziroma da
               se to napiše v uredbo. To bi bilo za Slovenijo in njene državljane vsekakor
               dobro.</p>
               <p>Strinjam se, če bo Republika Hrvaška postala članica Evropske unije takrat, kot je
               predvideno, potem se res lahko zgodi, da bo takih situacij, kot jih ureja uredba ali
               pa ne ureja, pa bi si mi želeli, še več. Tako da je to samo še dodaten argument, ki
               govori za to stališče.</p>
               <p>Gospod predsednik, sem kakšno vprašanje pozabil?</p>
            </sp>
            <sp xml:id="SDT6-OZZEU-redna-19-2012-06-08.sp23">

               <speaker>PREDSEDNIK ROMAN JAKIČ:</speaker>

               <p>Ne. Najlepša hvala za odgovore. Malo me je sicer srbel jezik, da kaj pokomentiram,
               ampak  se bom vzdržal na tej
               točki. Pa ne zato, da ste kaj narobe rekli, ampak sem hotel samo povedati, da imate
               prav, uredbo se sprejema s soglasjem. Se pravi, če Slovenija ne bi dala soglasja, ne
               bi bilo uredbe. Pa vemo, kaj to pomeni, kajne - da se da včasih tudi kakšno specifiko
               države članice tudi vnesti v samo uredbo. Ampak ne bom šel v to. Presoja Vlade je
               najbrž bila ter Evropske komisije in Sveta, seveda, da je treba to urediti in vsaj
               400 milijonov evrov prihraniti. Jaz pa govorim o tem, da je v samem dokumentu
               Republike Slovenije, da je več kot polovica naših državljanov v izvenzakonskih
               skupnostih. In dolžnost države je, da zaščiti svoje državljane na vseh nivojih. Pa
               nočem polemike odpirati na tej točki. Razumem vse, ampak če se mi zavedamo, da imamo
               več kot polovico državljank in državljanov, svojih, v izvenzakonskih skupnostih, da
               jih s tem izključujemo in bodo na slabšem kot vsi ostali, ker se vprašanja za to
               skupino, kategorijo ljudi ne ureja, potem je to slabo za državo in za državljane.</p>
               <p>Izvolite, gospa Potrata, potem pa...</p>
            </sp>
            <sp xml:id="SDT6-OZZEU-redna-19-2012-06-08.sp24">

               <speaker>MAG. MAJDA POTRATA (PS SD):</speaker>

               <p>Hvala, gospod predsednik.</p>
               <p>Sicer nisem dobila odgovora na tisto vprašanje, ki je zame ključnega pomena, kako je
               bilo z usklajevanjem s tistimi resorji, ki bi pri odločanju o teh stvareh morali
               sodelovati, to je Ministrstvo za delo, družino in socialne zadeve. Razumem, da na
               nekatera vprašanja pač poslanke in poslanci ne dobimo odgovorov. <stage>/Oglašanje v
               ozadju./</stage> Hočem samo povedati, ker ste vprašali, ali ste odgovorili na vsa vprašanja.
               Jaz samo ugotavljam, da na moja niste. Hočem tudi povedati, da na tem odboru ne
               rešujem svojih stanovskih vprašanj, mislim pa, da sploh osebni problemi ali osebni
               primeri ne smejo biti izhodišče za urejanje kakšnih zadev. Toliko, da ne bi mislili
               in mi očitali zavzetost pri tem vprašanju. Mene zanima zadeva izključno s stališča,
               kako razumem funkcioniranje Evropske unije in kako razumem demokratičnost. In pri
               odpravljanju demokratičnega primanjkljaja in pri želji po vzpostavljanju aktivnega
               državljanstva je, mislim, naloga vseh tistih, ki odločajo, se pravi, vseh
               odločevalcev, da imajo občutek za to, kaj si ljudje želijo. In mislim, da si v tej
               državi ljudje želijo pač tako, kot živijo, in to je dejansko stanje stvari. Na
               začetku ste rekli, da so tri evropske države, ki imajo tako zunajzakonsko skupnost
               izenačeno z zakonsko skupnostjo. Koliko jih bo v prihodnje, ne vemo. Ne vemo, v
               katero smer se bodo gibale odločitve ljudi, kako želijo urejati medsebojna razmerja.
               Tudi ni na nas - to pa posebej poudarjam, zato sem tisti uvod naredila -, da bi
               izrekali vrednostne sodbe o večvrednosti ali manjvrednosti kakšnega medčloveškega
               razmerja. In to je tisto, kar mene pri tem stališču Republike Slovenije moti. Ker je
               zapisano tako, kot da je to problem, da živi več kot polovica državljank in
               državljanov v zunajzakonskih skupnostih. To je pa, se mi zdi, vrednotenje, ki si ga
               ne bi smeli privoščiti, pač pa bi morali usmeriti vse napore v to, da bi zaščitili in
               da ne bi diskriminirali, še enkrat pravim, zaradi tega, ker - to sem zadnjič na onem
               odboru povedala, pa naj zdaj še enkrat rečem, tudi za obstoj zunajzakonske skupnosti
               in za njeno veljavnost ne obstajajo samo ekonomski kriteriji, ampak tudi čustvene
               vezi, ki so potrebne za tako zvezo.</p>
               <p>No, in zdaj še k tistemu predlaganemu amandmaju SDS-a, ki bi črtal samo zadnji
                  stavek: <q>"V največji možni
               meri bomo skušali zaščititi tudi njihove interese...,"</q> to je intencionalni stavek,
               <q>"skušali bomo"</q>. Ali pa bomo in kaj bomo morali storiti, da bodo zaščiteni, to je pa
               druga zgodba. Torej, ne mi pripisovati - vseeno mislim, da je naš amandma res z
               bistveno drugačnega zornega kota postavljen. Ali zdaj razume ali ne razume pravne
               ureditve, o kateri je bilo govora, da je ne upošteva, je druga zgodba. Jaz pa še
               enkrat poudarjam, da če imamo nacionalno ureditev tako urejeno, da sta zakonska in
               zunajzakonska skupnost v vseh posledicah izenačeni, potem je mogoče urejati tako tudi
               v okviru te zakonske med zakonci in bi se pri nas tudi med zunajzakonci urejalo ali
               drugod, kjer imajo izenačitev pravnega statusa. Drugače pa je seveda zgodba povezana
               tudi s tem, da se v nekaterih primerih zahteva registracija zunajzakonske ali
               partnerske skupnosti. Tu pa ne bom odpirala vprašanja, ker potem lahko na dolgo
               razpravljamo, pa je, mislim, da kolega predsednik odbora poudaril, da ne bi
               ponavljali nekaterih razprav iz prejšnjega mandata. Hvala.</p>
            </sp>
            <sp xml:id="SDT6-OZZEU-redna-19-2012-06-08.sp25">

               <speaker>PREDSEDNIK ROMAN JAKIČ:</speaker>

               <p>Hvala.</p>
               <p>Gospa Plevčak ima besedo, potem pa gospa Komar.</p>
            </sp>
            <sp xml:id="SDT6-OZZEU-redna-19-2012-06-08.sp26">

               <speaker>MARIJA PLEVČAK (PS DeSUS):</speaker>

               <p>Hvala za besedo. Lep pozdrav vsem!</p>
               <p>Najprej bi rada povedala, da je to predlog uredbe Sveta o pristojnosti, to se pravi,
               da so stvari, o katerih lahko dalj časa razpravljamo, ne da na vrat na nos nekaj
               spreminjamo in urejamo, potem bomo pa čez določen čas ugotovili, da smo naredili
               veliko napako.</p>
               <p>Drugo, kar me iz razlage malo moti, da je gospod Bizjak rekel, da je zakonska zveza
               oziroma da tisti, ki so v izvenzakonski skupnosti, te zveze niso hoteli skleniti.
               Mislim, da je to stvar vsakega posameznika. Če se dva dogovorita, lahko 50 ali pa
               tudi 100 let živita skupaj! Če pa mislite, da je samo poroka oziroma sklenitev
               zakonske zveze garancija za to, da bosta živela v slogi, je to zelo zmotno in napačno
               mnenje.</p>
               <p>Kar se tiče stroškov, 400 milijonov, kot je bilo rečeno. Ti stroški bremenijo vsakega
               posameznika, ti stroški v ničemer ne obremenjujejo države. Zato mislim, da tu sploh
               nima smisla o tem govoriti pa predstavljati stroške! Vsak se odloča sam, ali bo ta
               postopek izvedel ali ga ne bo, ali bo na kakšen drug način reševal, ali se bosta lepo
               mirno razšla. To se mi zdi malo za lase privlečeno oziroma, v redu, prav je sicer, da
               se predstavi. V zvezi s tem bi rekla, da me zelo moti to razlikovanje med zakonskimi
               partnerji in izvenzakonskimi partnerji, kajti odgovornost izvenzakonskih je enaka kot
               tistih, ki so v zakonu.</p>
               <p>Zaradi vsega tega smatram, da je treba v naših sklepih to spremeniti, vse pogojnike
               iz sklepov izločiti, ki jih je država predlagala oziroma je stališče Republike
               Slovenije, in potem pripraviti poseben sklep oziroma nov sklep, ki bo zadovoljil tako
               eno kot drugo stran. Še enkrat pa poudarjam, ne mudi se nam in mislim, da so to
               direktive Evropske unije, pred katerimi ne smemo takoj poklekniti - mi imamo svojo
               pravno ureditev in si ne smemo dovoliti, da bomo svojo svobodo, samostojnost in
               demokratičnost izgubili na takih stvareh.</p>
            </sp>
            <sp xml:id="SDT6-OZZEU-redna-19-2012-06-08.sp27">

               <speaker>PREDSEDNIK ROMAN JAKIČ:</speaker>

               <p>Najlepša hvala gospe Plevčak.</p>
               <p>Gospa Komar ima besedo.</p>
            </sp>
            <sp xml:id="SDT6-OZZEU-redna-19-2012-06-08.sp28">

               <speaker>POLONCA KOMAR (PS DL):</speaker>

               <p>Bom zelo kratka.</p>
               <p>Tudi sama bi si želela, da je stališče, ki ga bomo danes sprejeli, zelo jasno, ker v
               Sloveniji živijo različne oblike družinskih skupnosti in prav je, da imajo vse tudi
               enake pravice. In če imamo po našem pravu zunajzakonsko in zakonsko skupnost, potem
               je prav, da se v stališču, ki ga sprejemamo, to tudi jasno zapiše. Da bi našli morda
               neko skupno pot med enim in drugim predlogom,  bi si predvsem želela ali pa predlagam, da iz stališča
               Republike Slovenije, kakršno trenutno je, izvzamemo prav vse pogojnike, ki so v njem
               zapisani. Zapisani so pa predvsem v zadnjem stavku, zato bi to, kar je gospod
               Pogačnik dejal, še nekoliko razširili, ker niso samo v zadnjem delu, ampak v celoti.
               Pa bom kar prebrala, kje mislim, da pogojniki niso potrebni oziroma bi jih bilo
               treba...</p>
            </sp>
            <sp xml:id="SDT6-OZZEU-redna-19-2012-06-08.sp29">

               <speaker>PREDSEDNIK ROMAN JAKIČ:</speaker>

               <p>Ali lahko, Polonca, samo opozorilo. Če ne bo pisnega predloga, tako kot je zdaj na
               mizo prišel od SDS-a in ta, ki ga imamo od SD-ja, žal ne bo moč o tem diskutira...
               <stage>/Oglašanje v ozadju./</stage> Saj vem, samo opozarjam, da je treba imeti pisni predlog.
               Izvoli.</p>
            </sp>
            <sp xml:id="SDT6-OZZEU-redna-19-2012-06-08.sp30">

               <speaker>POLONCA KOMAR (PS DL):</speaker>

               <p>Hvala. Bom prebrala, pa potem tudi pisno dala.</p>
               <p>Torej, zadnji stavek samo, da se ne ponavljamo: <q>"Preučili bomo vse vidike in
               posledice predloga z vidika položaja, ki ga imajo zunajzakonski partnerji na podlagi
               slovenske zakonodaje, ter zaščitili tudi njihove interese."</q> To bi bilo to. Hvala.</p>
            </sp>
            <sp xml:id="SDT6-OZZEU-redna-19-2012-06-08.sp31">

               <speaker>PREDSEDNIK ROMAN JAKIČ:</speaker>

               <p>Najlepša hvala.</p>
               <p>Kolega Pogačnik, izvolite.</p>
            </sp>
            <sp xml:id="SDT6-OZZEU-redna-19-2012-06-08.sp32">

               <speaker>MAG. MARKO POGAČNIK (PS SDS):</speaker>

               <p>Ocenjujem, da je naš bolj trd, no, do tega stališča - <q>"da bomo zaščitili
               interese."</q></p>
            </sp>
            <sp xml:id="SDT6-OZZEU-redna-19-2012-06-08.sp33">

               <speaker>PREDSEDNIK ROMAN JAKIČ:</speaker>

               <p>Dobro. Zdaj bom zaključil razpravo in dal na glasovanje, in sicer tri predloge. Prvi
               predlog je...</p>
            </sp>
            <sp xml:id="SDT6-OZZEU-redna-19-2012-06-08.sp34">

               <speaker>MAG. MARKO POGAČNIK (PS SDS):</speaker>

               <p>Proceduralno, predsednik.</p>
            </sp>
            <sp xml:id="SDT6-OZZEU-redna-19-2012-06-08.sp35">

               <speaker>PREDSEDNIK ROMAN JAKIČ:</speaker>

               <p>Ja, izvolite.</p>
            </sp>
            <sp xml:id="SDT6-OZZEU-redna-19-2012-06-08.sp36">

               <speaker>MAG. MARKO POGAČNIK (PS SDS&gt;):</speaker>

               <p>Predlagam 5 minut odmora pred glasovanjem.</p>
            </sp>
            <sp xml:id="SDT6-OZZEU-redna-19-2012-06-08.sp37">

               <speaker>PREDSEDNIK ROMAN JAKIČ:</speaker>

               <p>Lahko. Ob 10.00 bomo nadaljevali.</p>
               <p><stage type="time">(Seja je bila prekinjena ob 9.55 in se je nadaljevala ob 10.00.)</stage> 
               </p>
            </sp>
            <sp xml:id="SDT6-OZZEU-redna-19-2012-06-08.sp38">

               <speaker>PREDSEDNIK ROMAN JAKIČ:</speaker>

               <p>Spoštovane kolegice, spoštovani kolegi. Prosim, da se usedete na svoja mesta, bomo
               nadaljevali. In sicer je, če sem prav razumel, ostaja v igri amandma SD-ja, ki je bil
               predstavljen s strani gospe Potrata in uskladitveni, če lahko temu rečem, amandma, ki
               ga je uskladila SDS in Državljanska lista, DeSUS, koalicijsko usklajen predlog. In
               bom ta predlog prebral, če dovolite, in sicer glasi takole: <q>"Republika Slovenija
               pozdravlja predloge nove uredbe, ki ureja premoženjske razmere med zakonci, hkrati pa
               opozarja, da v Republiki Sloveniji več kot polovica parov živi v zunaj zakonski
               skupnosti. Ti pari niso registrirani in so zato iz uredbe izvzeti. Proučili bomo vse
               vidike in posledice predloga z vidika položaja, ki ga imajo zunaj zakonski partnerji
               na podlagi slovenske zakonodaje ter zaščitili tudi njihove interese."</q>, konec citata.
               Sicer bi lahko še enkrat v razpravo, ampak mislim, da smo v razpravi že povedali in
               da bomo z glasovanjem se opredelili kako osebno menimo. Zato dajem na glasovanje
               predlog amandmaja, najprej poslanske skupine Socialnih demokratov, ki v celoti
               nadomešča besedilo predloga stališča Republike Slovenije in je bil predstavljen s
               strani gospe Potrata. Glasujemo.</p>
               <p>Kdo je za? <stage>(6 članov.)</stage> Je kdo proti? <stage>(8 članov.)</stage></p>
               <p>Ta sklep ni sprejet.</p>
               <p>Prehajamo na amandma, ki je bil posredovan s strani koalicijskih strank. Dajem na
               glasovanje njihov predlog. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(5 članov.)</stage></p>
               <p>Amandma oziroma predlog spremenjenega stališča je sprejet.</p>
               <p>S tem končujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE SVETA O PRISTOJNOSTI PRAVU, KI SE UPORABLJA TER PRIZNAVANJU IN
                  IZVRŠEVANJU SODNIH ODLOČB NA PODROČJU PREMOŽENJSKO PRAVNIH POSLEDIC REGISTRIRANIH
                  PARTNERSKIH SKUPNOSTI.</title> Gradivo k tej točki smo prejeli od Vlade prav tako
               24. 5. na podlagi prvega odstavka 4. člena zakona o sodelovanju med Državnim zborom
               in Vlado  o zadevah Evropske
               unije. Skrajni rok za obravnavo stališča v Državnem zboru je današnji datum, 8. 6.
               Gradivo je bilo v skladu z določili Poslovnika Državnega zbora dodeljeno v obravnavo
               našemu odboru, kot pristojnemu odboru in pa Odboru za pravosodje, javno upravo in
               lokalno samoupravo kot matičnemu delovnemu telesu. Slednji ga je obravnaval na 8.
               seji, 1. 6., in sprejel mnenje, ki sta ga prejeli. Ponovno prosim mag. Bizjaka,
               glavnega inšpektorja Inšpektorata za javno upravo, da nam predstavi predlog uredbe in
               predlog stališča Republike Slovenije. Prosil ga bom, da je krajši, glede na to, da
               smo en del razprave že opravili. Izvolite.</p>
            </sp>
            <sp xml:id="SDT6-OZZEU-redna-19-2012-06-08.sp39">

               <speaker>MAG. DOMEN BIZJAK:</speaker>

               <p>Najlepša hvala za besedo. Glede tega predloga velja pravzaprav podobno, kot je bilo
               že prej povedano. Ta predlog pa ureja registrirane zunaj zakonske skupnosti. V
               Sloveniji poznamo tako registrirano zunaj zakonsko skupnost pri istospolnih
               partnerjih. V tujini pa jo pozna 14 držav članic, 13 pa jih tega pojma ne pozna. Pri
               čemer v nekaterih od teh zajemajo tudi heterospolne zunaj zakonske skupnosti.</p>
            </sp>
            <sp xml:id="SDT6-OZZEU-redna-19-2012-06-08.sp40">

               <speaker>PREDSEDNIK ROMAN JAKIČ:</speaker>

               <p>Najlepša hvala. Prosil bi gospoda Piška, da nam predstavi stališče matičnega
               delovnega telesa.</p>
            </sp>
            <sp xml:id="SDT6-OZZEU-redna-19-2012-06-08.sp41">

               <speaker>IVAN PIŠEK (PS SDS):</speaker>

               <p>Hvala lepa. Tudi tukaj je matično delovno telo 1. 6. obravnavalo stališče Republike
               Slovenije. In po dodatnih obrazložitvi državnega sekretarja, ki je povedal, da se
               glavne spremembe nanašajo zaradi večje mobilnosti oseb se je močno povečalo število
               zvez med državljani različnih držav članic EU. To pa je pogosto povezano s
               pridobitvijo premoženja na ozemlju različnih držav. In pri upravljanju premoženja,
               pri ločitvah in smrti, se ti državljani soočajo s številnimi praktičnimi in pravnimi
               težavami. Zato je namen uredbe vzpostaviti jasen pravni okvir za določene sodne
               pristojnosti ter zagotoviti lažji pretok sodnih odločb in pravnim aktom med državami
               članicami. Tudi tukaj je bil vložen amandma Socialnih demokratov, ki pa po razpravi
               ni bil sprejet. Sprejeto pa je bilo mnenje: Odbor za pravosodje, javno upravo in
               lokalno samoupravo podpira predlog stališča Republike Slovenije do predloga uredbe
               sveta o pristojnosti in pravu, ki se uporablja ter priznavanju in izvrševanju sodnih
               odločb na področju premoženjskih razmerij med zakoncema, ki ga je predložila vlada in
               predlaga Odboru za zadeve Evropske unije, da predlog stališča sprejme.</p>
            </sp>
            <sp xml:id="SDT6-OZZEU-redna-19-2012-06-08.sp42">

               <speaker>PREDSEDNIK ROMAN JAKIČ:</speaker>

               <p>Najlepša hvala. Gospod Otoničar, da slišimo kaj pravi Komisija Državnega sveta za
               mednarodne odnose in evropske zadeve glede tega.</p>
            </sp>
            <sp xml:id="SDT6-OZZEU-redna-19-2012-06-08.sp43">

               <speaker>VINCENC OTONIČAR:</speaker>

               <p>Hvala za besedo. Komisija za mednarodne odnose in evropske zadeve je soglasno
               sprejela mnenje, da podpira predlog stališča Republike Slovenije do predloga uredbe
               sveta o pristojnosti pravu, ki se uporablja ter priznavanju in združevanj sodnih
               odločb na področju premoženjsko pravnih posledic registriranih partnerskih skupnosti.
               Hvala.</p>
            </sp>
            <sp xml:id="SDT6-OZZEU-redna-19-2012-06-08.sp44">

               <speaker>PREDSEDNIK ROMAN JAKIČ:</speaker>

               <p>Najlepša hvala. Odpiram razpravo, s tem, da samo povem, da je k tej točki Poslanska
               skupina Socialnih demokratov predlagala amandma, da se predlog stališča Republike
               Slovenije spremeni. Amandma se glasi, ali boste vi gospa Potrata? In sicer amandma se
               glasi: <q>"Republika Slovenija pozdravlja predlog nove uredbe, ki ureja premoženjsko
               pravne posledice registriranih partnerskih skupnosti. Po naši ureditvi se bo ta
               uredba uporabljala za registrirane istospolne partnerske skupnosti."</q>, konec citata.
               Odpiram razpravo. Gospa Potrata.</p>
            </sp>
            <sp xml:id="SDT6-OZZEU-redna-19-2012-06-08.sp45">

               <speaker>MAG. MAJDA POTRATAR (PS SD):</speaker>

               <p>Hvala. Menim, da smo dobršen del utemeljevanj in razprave opravili pri prejšnji
               uredbi oziroma predlogu uredbe. Zato dodajam samo k temu prebranemu predlogu stališča
               pojasnilo, da obstoječa zakonodaja v Sloveniji registracijo zahteva smo pri
               istospolnih partnerskih skupnostih in na to opozarjamo. Zaradi tega, ker je v uredbi
               mogoče prebrati, da gre za registrirane partnerske skupnosti. Mi bi pa samo na to
               specifiko naše zakonodaje radi, da bi bilo v stališču Republike Slovenije opozorjeno,
               da so to samo registrirane istospolne partnerske skupnosti. Hvala lepa. 
               </p>
            </sp>
            <sp xml:id="SDT6-OZZEU-redna-19-2012-06-08.sp46">

               <speaker>PREDSEDNIK ROMAN JAKIČ:</speaker>

               <p>Najlepša hvala. Želi še kdo razpravljati? Če ne, potem bom dal na glasovanje predlog
               Poslanske skupine Socialnih demokratov.</p>
               <p>Potem naj povem, da se nam je pridružil kolega Jakob Presečnik, ki je bil na začetku
               opravičen za to sejo, samo zaradi magnetograma, da se ve, za z nami tudi glasuje.</p>
               <p>Dajem na odločanje predlog amandmaja Poslanske skupine socialnih... Izvolite. Lahko.
               5 minut. Se pravi, 10.14..</p>
               <stage type="time">(Seja je bila prekinjena ob 10.09 in se je nadaljevala ob 10.13.)</stage>
            </sp>
            <sp xml:id="SDT6-OZZEU-redna-19-2012-06-08.sp47">

               <speaker>PREDSEDNIK ROMAN JAKIČ:</speaker>

               <p>Kolegice, kolegi! Če sem prav razumel, se je posvet končal prej kot v petih minutah,
               zato bi vas prosil glede na to, da imamo še nekaj točk dnevnega reda, če bi lahko
               zavzeli svoja mesta.</p>
               <p>Dajem na glasovanje predlog amandmaja Poslanske skupine Socialnih demokratov.
               Glasujemo.</p>
               <p>Kdo je za? <stage>(6 članov.)</stage> Kdo je proti? <stage>(9 članov.)</stage></p>
               <p>Ugotavljam, da predlog ni bil sprejet.</p>
               <p>Zato dajem sedaj na glasovanje...  Osnovni tekst dajemo. Ja. Ker amandma poslanske skupine ni bil
               izglasovan, dajem na glasovanje naslednji predlog stališča Republike Slovenije, ki se
               glasi: Republika Slovenija pozdravlja predlog nove uredbe, bo pa potrebno podrobneje
               proučiti vse vidike in posledice rešitev, ki jih ta prinaša. Naša ureditev namreč
               pojem <q>"registriranih partnerskih skupnosti"</q> pozna le v primerih isto spolnih
               partnerjev, zato bo uredba uporabna le za te pare, ne pa tudi za partnerje v zunaj
               zakonski skupnosti.</p>
               <p>Dajem na glasovanje. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(5 članov.)</stage></p>
               <p>Ugotavljam, da je predlog stališča sprejet.</p>
               <p>S tem končujem drugo točko dnevnega reda. Predstavnikom Vlade se zahvaljujem, mag.
               Bizjaku.</p>
               <p>In prehajamo na <title>3. TOČKO DNEVNEGA REDA - ZASEDANJE SVETA EVROPSKE UNIJE ZA
                  OKOLJE, LUKSEMBOURG, 11. 6..</title> Gradivo k tej točki smo prejeli od Vlade, 7. 6.
               na podlagi 8. člena Zakona o sodelovanju med Državnim zborom in Vlado v zadevah
               Evropske unije. Prosim ministra za kmetijstvo in okolje, gospoda Franca Bogoviča, da
               nam predstavi izhodišča in ga seveda lepo pozdravljam in se mu zahvaljujem za
               potrpežljivost, da je čakal na to točko dnevnega reda. Izvolite minister.</p>
            </sp>
            <sp xml:id="SDT6-OZZEU-redna-19-2012-06-08.sp48">

               <speaker>FRANC BOGOVIČ:</speaker>

               <p>Hvala lepa predsednik. Hvala tudi za zahvalo. Ker pa sem bil v prejšnjem mandatu v
               parlamentu, so mi te stvari zelo poznane.</p>
            </sp>
            <sp xml:id="SDT6-OZZEU-redna-19-2012-06-08.sp49">

               <speaker>PREDSEDNIK ROMAN JAKIČ:</speaker>

               <p>Zato sem vedel, da boste razumeli to.</p>
            </sp>
            <sp xml:id="SDT6-OZZEU-redna-19-2012-06-08.sp50">

               <speaker>FRANC BOGOVIČ:</speaker>

               <p>Dovolite, da poskušam predstaviti izhodišča, ki ste jih, kot je bilo že rečeno,
               pridobili. Izhodišča za svet ministra za okolje, 11. junija, se pravi naslednji
               teden. Na tokratnem bo kar nekaj sklopov. Prvi je določitev okvira za sedmi okoljski
               akcijski program EU, ki določa vsebinski okvir politik in ukrepov v bodoče na
               področju okolja. Potem bo govora o konvenciji o biološki raznovrstnosti in
               Kartagenskem protokolu, ki bo letos v Indiji, sklepi o ravnanju in pa v pripravah na
               konferenco o ravnanju s kemikalijami, ki je bilo v celoti usklajeno in je uvrščeno na
               točke A. To je bil dopoldanski del. Med kosilom bo razprava o stališčih EU glede
               financiranja podnebnih sprememb med 2013-2020, zlasti v luči konference pogodbenic,
               ki bo novembra v Dogi. V popoldanskem delu bo opravljena tudi politična razprava o
               predlogu sklepa o pravilih <stage>/nerazumljivo/</stage>. V nadaljevanju bom govoril kar o ponorih,
               ki je za nas zelo pomembna točka. Točko o morebitnem političnem dogovoru glede
               predloga uredbe o gensko spremenjenih organizmih je umaknjena z dnevnega reda.
               Predsedstvo je pripravilo le poročilo o stanju na dosjeju, ki bo v svetu sprejeto
               brez razprave med točkami A. Gre za to, da tudi ni enotnega mnenja, zato je umaknjeno
               glede sprememb. Na koncu je še poročilo o načrtu ukrepov prihoda EU v nizko ogljično
               družbo, <stage>/nerazumljivo/</stage> gospodarstvo do leta 2050. Tudi tukaj se ne pričakuje razprave
               s strani ministrov ravno zaradi podobnega problema, kjer predvsem Poljska nasprotuje
               določenim spremembam. Potem bo pa še poročilo o stanju pogajanj EU za konferenco Rio
               plus 20, ki bo od 20. do 22. junija v Riu. In pa tudi informacijo dveh zakonodajnih
               predlogih o katerih trenutno tečejo pogajanja. To je predlog direktive o prioritetnih
               snoveh v vodah in predlog uredbe Life. Kar se tiče tega 7. okoljskega akcijskega
               programa, kot vemo, se šesti iztega, zato so sedaj priprave in pogovori, da bi se
               sprejel sedmi, v katerem so poudarki predvsem na okoljski viziji do 2050 in cilji do
               leta 2020, boljše izvajanje in krepitev okoljske politike in zakonodaje, prehod v
               vključujoče zeleno gospodarstvo. Slovenija podpira besedilo osnutkov sklepa sveta, ki
               ga je pripravilo predsedstvo in se zavzema, da naj bo ta sedmi akcijski program, ko
               bo pripravljen, takšen da zagotovi najboljšo dodano vrednost na področju okoljske
               politike, določene ključne elemente prehodne okoljske politike in jih naveže na
               strategijo Evropa 2020 in druge relevantne strategije. Pozdravlja se tudi predvideno
               partnerstvo med komisijo in posameznimi državami članicami, ki ga je treba še
               proučiti in oblikovati, da državi ne bo pomenil posebnih administrativnih bremen. To
               je v tem prvem delu, prva točka.  Naslednja, priprav na to konferenco pogodbenic konvencije o biološki
               raznovrstnosti in priprava na 6. konferenco pogodbenic, ki služijo kot zasebne
               pogodbenice ...<stage>/nerazumljivo./</stage>... protokola o biološki varnostni. Tudi tu Slovenija
               sklepe, kot so bili predlagani podpira in mislim, da ni posebnih razlogov da bi na
               dolgo razlagal v tem delu.</p>
               <p>Kar se tiče, kot sem že omenil, je točka, ki govori o pripravah na 3. mednarodno
               konferenco o ravnanju s kemikalijami v Nairobiju, in 4. nevladno pogajalsko skupino o
               živem srebru, ki je uvrščena pod točko A, kar pomeni, da je bila v celoti usklajena
               in zato se tudi tu ne predvideva razprave v tej točki.</p>
               <p>Kar se tiče predlogov sklepov Evropskega parlamenta in sveta o pravilih za
               obračunavanje emisij in odvzemu toplogrednih vplivov, ki nastajajo pri javnosti
               povezani z rabo zemljišč in rabe gozdarstva, kot sem že rekel ob ponorih CO2 je na
               podlagi dveh vprašanj, ki bosta okvirili razpravo, bo opravljena politična razprava o
               predlogih sklepov, pravilih za obračunavanje emisij toplogrednih vplivov, ki
               nastanejo pri ponorih. Ta predlog temelji na dogovoru o spremenjenih pravilih za
               obračunavanje ponorov za drugo ciljno obdobje Kjotskega protokola, se pravi obdobje
               2013-2020, ki je bil sprejet na 17. konferenci pogodbenic v Durbanu decembra lani.
               Predlog sklepa o ponorih uvaja v EU pravni okvir skupna pravila za obračunavanje in
               še ne vsebuje vključitve sektorja ponorov v cilj zmanjšanja emisij toplogrednih
               vplivov. EU predvideva tudi pripravo akcijskih načrtov za sektor ponorov na nivoju
               držav članic, kar je za nas tudi zelo pomembno. Predvideva tudi pripravo akcijskih
               načrtov za ponore, kot sem že dejal, na nivoju držav in za gozdnate dežele je to zelo
               pomembno in Slovenija sodi v to skupino.</p>
               <p>In kar se tiče stališča Slovenije je takšno, da Slovenija pozdravlja predlog sklepov
               o pravilih za ponore in lahko podpremo ta postopen pristop, da se na nivoju EU
               najprej določijo trdna skupna pravila za obračunavanje, sprejemanje in poročanje. Ta
               pravila bodo kasneje tudi podlaga za vključitev tega sektorja v cilj zmanjšanje
               emisij v EU. Ob tem pa je jasno treba sprejeti tudi pravi akt o vključitvi teh
               ponorov v sam cilj zmanjšanja emisij.</p>
               <p>Kar se tiče napredka o prepovedi predelav gensko spremenjenih organizmov sem že
               omenil, da tu nekatere članice, ki so uzakonile to, imajo v praksi uporabo,
               nasprotujejo nekaterim stališčem, ki bi lahko državam članicam omogočile prepoved,
               predvsem pa da bi tudi EU izdelal kriterije po katerih bi to prepoved se lahko uvedlo
               in v tem delu ni tega napredka, zato tu ni predvidene te razprave. Podobno je pri
               načrtu za prehod na konkurenčno gospodarstvo z nizkimi emisijami ogljika do leta
               2050. Predsedstvo se je zadnji trenutek odločilo, sklepov sveta, ki jih je pripravilo
               dansko predsedstvo ne bo dalo v sprejetje. Predsedstvo bo le poročalo o trenutnem
               stanju glede izvajanja načrta za prehod na konkurenčno gospodarstvo z nizkimi
               emisijami ogljika do 2050. Tudi tu ni razprave. S stališčem ste bili seznanjeni, ker
               je že marca potekala ta razprava in v tisti razpravi je bilo zelo jasno, da Poljska
               ne želi spremembe teh mejnikov in zato tudi tu ni takšnega napredka.</p>
               <p>Toliko v uvodnem delu.</p>
            </sp>
            <sp xml:id="SDT6-OZZEU-redna-19-2012-06-08.sp51">

               <speaker>PREDSEDNIK ROMAN JAKIČ:</speaker>

               <p>Najlepša hvala, gospod minister.</p>
               <p>Odpiram razpravo. Želi kdo razpravljati? Če ni, potem dajem na glasovanje predlog
               sklepa, ki se glasi: Odbor za zadeve Evropske unije se je na 19. seji 8. 6. seznanil
               z izhodišči za udeležbo delegacije Republike Slovenije na zasedanju Sveta Evropske
               unije za okolje, ki bo v Luksemburgu 11. 6. 2012 in jih podprl. Glasujemo. Glasovanje
               poteka. Zaključujem glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>S tem je sklep sprejet. S tem končujem 3. točko.
               </p>
               <p>Prehajam na <title>4. TOČKO DNEVNEGA REDA - ZASEDANJE SVETA EVROPSKE UNIJE ZA
                  KMETIJSTVO IN RIBIŠTVO, LUKSEMBURG 12. 6. 2012.</title>
               </p>
               <p>Gradivo k tej točki smo prejeli od Vlade 7. 6. na podlagi 8. člena Zakona o
               sodelovanju med Vlado in Državnim zborom v zadevah Evropske unije.</p>
               <p>Ponovno prosim ministra Bogoviča za predstavitev izhodišč. Izvolijo.</p>
            </sp>
            <sp xml:id="SDT6-OZZEU-redna-19-2012-06-08.sp52">

               <speaker>FRANC BOGOVIČ:</speaker>

               <p>Hvala.</p>
               <p>Tokratni Svet za kmetijstvo in ribištvo bo ta teden obravnaval zgolj ribiške teme,
               kmetijske bo naslednji. Predsedstvo želi doseči splošen pristop pri predlogu uredbe o
               skupni ribiški politiki in o skupni ureditvi trgov za ribiške proizvode in proizvode
               iz ribogojstva. To sta dva pomembna zakonodajna akta, v okviru paketa reforme skupne
               ribiške politike. Pri predlogu uredbe o evropskem skladu za ribištvu in pomorstvo bo
               predsedstvo poročalo o napredku ...<stage>/Nerazumljivo./</stage>... nadaljevanje razprave ciprskemu
               predsedstvu, ki z julijem prevzema predsedovanje. Pri tej točki ni predvidene
               razprave.</p>
               <p>Kar se tiče 1. točke, se pravi uredbe Evropskega parlamenta in sveta o skupni
               ureditvi trgov ribiške proizvode in proizvode iz ribogojstva, Slovenija podpira
               stališče, ki je bilo pripravljeno. To je kompromisni predlog danskega predsedstva, ki
               je tudi v skladu z našimi izhodišči, ki so bila sprejeta že na tem odboru. V tem delu
               lahko samo izpostavimo, da pozdravljamo rešitve, ki so sprejete v okviru pogajanj,
               tudi na našo pobudo. O predlogu uredbe za odpiranje možnosti za ustanovitev in
               delovanje ribiških in ribogojskih OP tudi v majhnih ribiških državah. Gre za zelo
               različne pristope in tudi okoliščine velikih ribiških sektorjev in naših, in to so
               bili ti omilitveni ukrepi oziroma lažji pristopi, ki so bili z naše strani
               predlagani, vključeni v te dokumente.</p>
               <p>Kar se tiče predloga uredbe Evropskega parlamenta in Sveta o skupni ribiški politiki,
               pa na tokratnem svetu za kmetijstvo in ribištvo predsedstvo želi doseči ta splošni
               pristop v zvezi s predlogom Uredbe Evropskega parlamenta in sveta o skupni ribiški
               politiki, ki predstavlja tako imenovani zakonodajni paket reforme skupne ribiške
               politike. Odprta vprašanja, ki so tu, so še vedno ta največji trajnostni donos, se
               pravi, da se uredi trajnostni ulov da ne bo presežen v prihodnosti, obveznosti iz
               tovora vsega ulova, to je ta prepoved zavržkov in zopet zadeva, ki je v kakšnih
               večjih morjih bolj aktualna, kot pri nas, večletni načrt, ki mora biti sprejet za
               ribogojstvo in podobne stvari, ki so v tem delu odprte. Za Republiko Slovenijo je v
               tem trenutku odprto bolj ali manj le eno vprašanje, to je vprašanje izvajanja sistema
               obveznega iztovora vsega ulova oziroma prepovedi zavržkov v ribištvu. To je stvar, ki
               sem jo omenil, ki predvsem na mediteranskem področju in majhnih ribiških sektorjih
               povzroča kar precej razprave. Kompromisni predlog uredbe je za Republiko Slovenijo v
               velikem delu sprejemljiv. Ocenjujemo, da gredo rešitve v pravo smer in se upošteva ta
               majhnost teh ribiških sektorjev. Zato Republika Slovenija meni, da je treba prvotni
               predlog uredbe spremeniti oziroma napolniti na način, da se v njem zagotovi večje
               upoštevanje teh regionalnih posebnosti, Sredozemlje v tem delu izstopa in tudi, kot
               sem že prej omenil, ta majhnost ribiških sektorjev in koncepta trajnostnega ribolova,
               kakršen tudi je že v slovenskem prostoru in tudi teh velikih zavržkov enostavno pri
               nas ni, zato upamo, da bomo v tem delu tudi uspeli.</p>
               <p>Kar se tiče 3. točke je predlog uredbe Evropskega parlamenta in Sveta o Evropskem
               skladu za pomorstvo in ribištvo. Tu bo predstavljeno poročilo o napredku, kot sem že
               rekel, razprava ni predvidena, ker se še ni prišlo skozi celotno uredbo in z naše
               strani bo seznanitev s tem poročilom, kot sem pa že omenil, razprave na tem delu
               enostavno ni. Glavna odprta vprašanja v tej fazi pa so proračunski viri, ki so nekje
               okvirna  številka 6,5 milijard
               evrov za bodočo finančno perspektivo, od tukaj naprej merila, kako ta sredstva
               razdeliti v bodoče, podpore posameznim ukrepom. Ve se, da nekateri, ki zdaj izvajamo,
               kasneje ne bodo več mogli biti upoštevani. Slovenija se tudi precej za ribogojstvo
               kar precej zavzema, ker je to eno pomembnih naših delov ribištva, ki bo tudi v
               svetovnem merilu glede na omejitve ulova iz morja in oceanov vedno bolj pomemben
               delež v proizvodnji rib. Hvala lepa.</p>
            </sp>
            <sp xml:id="SDT6-OZZEU-redna-19-2012-06-08.sp53">

               <speaker>PREDSEDNIK ROMAN JAKIČ:</speaker>

               <p>Najlepša hvala minister. Mi je všeč, da vsaj na področju kmetijstva je močno izražena
               ta želja, da bi v zakonodajo vključili regionalne posebnosti, to seveda referira na
               prejšnje, na prvi dve točki dnevnega reda, se opravičujem za ta intermezzo. Ampak jaz
               bom seveda odprl razpravo, edino ena želja moja je, vprašanje, mi smo večkrat
               govorili seveda o ribolovni ureditvi. Če lahko mogoče samo nas malo osvežite, kako
               smo kaj uspeli s svojimi zahtevami z zaščito malih ribolovnih območij, kjer pa je
               interes. Veste, da so v vseh teh uredbah, ki so do zdaj prihajale tudi na Odbor za
               zadeve Evropske unije, smo govorili o teh velikih, kjer je Slovenija pač bila
               izključena, ker ni zadevalo Slovenijo, pa smo vedno opozarjali, vsaj na tem odboru
               tudi za zaščito teh naših ribičev oziroma za zaščito tistih, ki lovijo, ki so v malih
               ribolovnih območij, če lahko na to odgovorite, ampak bom še vprašal kolegice in
               kolege, če želi še kdo postaviti kakšno vprašanje v zvezi s tem? <stage>(Ne.)</stage> Izvolite,
               minister.</p>
            </sp>
            <sp xml:id="SDT6-OZZEU-redna-19-2012-06-08.sp54">

               <speaker>FRANC BOGOVIČ:</speaker>

               <p>Kot sem že omenil, specifike, ki so, to je predvsem za Mediteran je zelo različno od
               severnega morja in pa potem, ko pridejo severno Evropejci v Atlantik. In ta
               specifika, ki je, je na eni strani precej pri tem povezovanju, se pravi, da ne moremo
               govoriti o tako velikem sektorju in to je pri tej organizaciji proizvajalcev, ki naj
               bi bili prejemniki pomoči in to so te omilitvena merila, da ni potrebno na tako
               velikih enotah in pa tako velike povezave imeti, da pridemo lahko potem tudi do teh
               ukrepov, tako da tukaj je prisluhnjeno tudi specifiki tega, da ne vem, govorimo to v
               tisoč in nekaj tonah rib ulova, skupaj 1500 sladkovodnega in pa morskega. To je ena
               od specifik, kjer se upošteva. Drugo je pri teh tako imenovanih zavržkih, gre za to,
               da se s temi našimi majhnimi tudi ladjicami in pa glede na ulov, ki ga pri nas
               dobimo, vedno bolj poskuša upoštevati, da gre za različne ribe in da praktično teh
               nekih velikih zavržkov, kot tam, kjer se lovi neko morsko vrsto, da se pri nas ne
               dogaja. In v tem delu sta dve stvari ključni. Ena je, kako bo potem s predelavo teh
               zavržkov. In tukaj je ta prisluh in da bi v majhnih sektorjih bila zadeva manj
               problematična in pa tudi slednje tega, kjer je bilo predvideno, da bodo to neki
               avtomatski sistemi, ki bi naj poročali z ladje direktno in v našem tem delu,
               enostavno te stvari so nemogoče. V teh razpravah, ki še potekajo in kjer smo dejansko
               tudi zavezniki Mediteranci, če lahko temu tako rečem, komisija vedno bolj prisluhne
               temu in kot sem že dejal, ni pa še, niti se skozi vse člene uredbe prebila. Ampak
               izgledi so dobri, bi lahko enostavno dejal in mislim, da je podobno tudi na
               kmetijskem delu, da se poskušajo te specifike vedno bolj upoštevati in da je ta
               različno Evropo zelo težko uzakoniti v iste okvirje in tukaj mislim, da sta oba
               komisarja, komisarka in komisar kar prisluhnila tem argumentom, pa kar je že zelo
               pomembno, tudi spremenjen ta postopek sprejemanja, ki je vpliv parlamenta evropskega
               vedno večji, pozitivno vpliva na to zadevo, da je še en korektor, ki na nek način ima
               zaveznika v tem, da je potrebno se res potruditi, pa bolj kompromisne predloge
               sprejemati, ki zajamejo čim več prilik.</p>
            </sp>
            <sp xml:id="SDT6-OZZEU-redna-19-2012-06-08.sp55">

               <speaker>PREDSEDNIK ROMAN JAKIČ:</speaker>

               <p>Najlepša hvala za spodbudne informacije. Čestitke. Zdaj bi dal pa na glasovanje
               predlog sklepa, ki se glasi: Odbor za zadeve Evropske unije se je na 19. seji, 8. 6.
               seznanil z izhodišči za udeležbo delegacije Republike Slovenije na zasedanju Sveta
               Evropske unije za kmetijstvo in ribištvo, ki bo v Luksemburgu 12. 6. 2012 in jih
               podprl.  Ta predlog dajem na
               glasovanje.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 4. točko dnevnega reda in se ministru zahvaljujem za njegovo udeležbo
               in pojasnitev točk in prehajamo na 5. točko dnevnega reda in sicer na zasedanje Sveta
               Evropske unije za promet, telekomunikacije in energijo, ki bo v Luksemburgu 15. 6.
               2012. Gradivo k tej točki ste prejeli od vlade 7. 6. na podlagi 8. člena Zakona o
               sodelovanju med državnim zborom in vlado o zadevah Evropske unije. zdaj pa bi prosil
               državnega sekretarja na ministrstvu za infrastrukturo in prostor, dr. Šalamuna, da
               nam predstavi izhodišča. S tem, da seveda smo izhodišča, ki zadevajo predvsem promet
               in telekomunikacije že obravnavali na prejšnji seji, zato ni treba iti v podrobnosti,
               razen, če se je kaj posebnega spremenilo v tem tednu. Drugače pa seveda pričakujemo
               od vas, da nas seznanite s stališči, ki zadevajo vprašanja energetike. Izvolite.</p>
            </sp>
            <sp xml:id="SDT6-OZZEU-redna-19-2012-06-08.sp56">

               <speaker>DR. IGOR ŠALAMUN:</speaker>

               <p>Hvala lepa. Promet se je včeraj končal, zasedanje sveta, sem prišel ob polnoči domov
               iz Luksemburga. Telekomunikacije so pa zdaj na dnevnem redu, tako da sprememba
               stališča nimamo, energetika je pa v petek, danes teden bo zasedanje sveta. Na
               energetskem delu bo predsedstvo, dansko predsedstvo predstavilo več poročilo. Prvo
               poročilo bo o napredku na zakonodajnih aktih, to je o uredbi, o smernicah za evropsko
               energetsko infrastrukturo, v kateri je pomembno uvajanje koncepta, projekta skupnega
               interesa, za katerega naj bi veljali krajši postopki pri pridobivanju dovoljenj in te
               projekti bi bili tudi upravičeni do določenih EU sredstev. To so bodisi nepovratna
               sredstva, bodisi preko projektnih obveznic. Slovenija je tukaj v treh koridorjih,
               sever-jug za elektriko, sever-jug in južni koridor za plin in s tem smo zadovoljni,
               saj več niti notri ne moremo v te koridorje spraviti našega omrežja. Predvsem bomo v
               tej uredbi posvečali veliko pozornost v nadaljnjo, ne samo na tej razpravi glede
               morebitne delitve stroškov za velike čezmejne projekte, da se zaščitijo manjši
               sistemski operaterji, kot so v Sloveniji. Pri investicijah, da v bistvu dejansko niso
               pri teh projektih prekomerno obremenjeni.</p>
               <p>Drugo poročilo bo poročilo o uredbi o varnosti izvajanja dejavnosti iskanja
               raziskovanja in proizvodnje nafte in plina na morju. V tej uredbi so predvsem aktivne
               tri države, to sta Velika Britanija, Irska in Francija. Smo na začetku, kjer dejansko
               diskusija poteka predvsem o tem, o pravnem instrumentu ali naj bo ta vsebina v uredbi
               ali v direktivi. Velika Britanija si želi, da je ta vsebina zajeta v direktivi.
               Evropska Komisija brani pravno stališče, da je to uredba. Za obe dve uredbi velja, da
               smo na začetku obravnave. Bile so izvedene na delovnih skupinah podrobna branja.
               Dansko predsedstvo ni veliko pozornosti aktivnosti posvečalo tema dvema uredbama, saj
               je zelo zaposleno s pogajanjem o energetski učinkovitosti, direktive o energetski
               učinkovitosti pogajanja z evropskim parlamentom, kjer bo predsedstvo tudi na svetu
               predstavilo napredek v teh pogajanjih oziroma upa, predsedstvo upa, da bo morebiti
               lahko do takrat doseglo tudi dogovor, saj v sredo, 13. 6. so napovedani naslednji
               krog pogajanj med predsedujočo in svetom in evropski parlamentom, glede direktive o
               energetski učinkovitosti. Tu velja povedati, da Evropski parlament zahteva dosti bolj
               ambiciozen pristop  in proba
               amandmirati določene člene v direktivi, tako da bi bile ambicije večje oziroma, da bi
               bile trdnejše zaveze. Tako, da pričakujemo na samem zasedanju, da bo dansko
               predsedstvo predstavilo bodisi dogovor v okviru sprejetih smernic, ki smo jih tudi mi
               potrdili že v tem Državnem zboru, predhodno oziroma bodisi, da bo poročala, kako ta
               pogajanja potekajo.</p>
               <p>Na svetu bodo ministri tudi sprejeli sklepe Sveta EU na temo energetskega kažipota
               2050. Večinoma, skoraj vse je bilo potrjeno na prejšnjem koraperju, tako da nekih
               večjih odprtih vprašanj ni. Predvsem gre pa tukaj dilema in vztrajanje sosednje
               države Avstrije ali se zapiše v sklepu tehnološka nevtralnost ali tehnološka
               diverzifikacija. Države podpirajo tehnološko nevtralnost, dočim si Republika Avstrija
               prizadeva, da bi napisalo tehnološka diverzifikacija, ker meni, da tehnološka
               nevtralnost prejudicira uporabo jedrske tehnologije pri reševanju problemov. Tako, da
               si zdaj v bistvu prizadeva nek drug način pojmovanja te tehnološke nevtralnosti. Tako
               da bomo videli ali bo Avstrija vztrajala pri tem na samem svetu v sami razpravi. Na
               koncu bo Evropska komisija ministrom predstavila tudi sporočilo o strategiji za
               obnovljivo energijo o celoviti presoji tveganj in ocene varnosti jedrskih elektrarn.
               26. aprila 2012 je namreč posvetovalna skupina evropskih upravnih organov
               <stage>/nerazumljivo/</stage>, ki jo vodi direktor uprave za jedrsko varnost iz Slovenije, potrdila
               zaključno poročilo o mednarodnem pregledu vseh nacionalnih poročil o tako imenovanih
               stresnih testnih jedrskih elektrarn in dejansko jedrskih reaktorjev v Evropi. Moramo
               povedati, da je poročilo za našo državo zelo ugodno in tudi med remontom, ki se je
               zaključil pred nekaj dnevi, je tudi Nuklearne elektrarna Krško izvedla veliko
               modifikacij v sistemih pasivne varnosti. Bile so nadgradnje v napajalnem sistemu
               hladilne vode. Bile so modifikacije z vgradnjo novih dizelskih generatorjev
               varnostnega napajanja in še marsikatere druge. Tako, da v bistvu tukaj smo eni izmed
               vodilnih na tem področju in tudi ocene so zato zelo dobre.</p>
               <p>Ter ne nazadnje Evropska komisija bo tudi poročala o mednarodnih odnosih na področju
               energetike o njenih stikih z ostalimi državami, ki niso članice EU, v bistvu, kakšni
               napredki so na tem področju. Toliko bi bilo o vsebini Sveta. Svet dejansko, ta del
               sveta ni tako bogat, pol vsebinsko, razen dejansko poročilo, ki ga bo predsedstvo
               podalo glede pogajanja z Evropskim parlamentom. Hvala.</p>
            </sp>
            <sp xml:id="SDT6-OZZEU-redna-19-2012-06-08.sp57">

               <speaker>PREDSEDNIK ROMAN JAKIČ:</speaker>

               <p>Najlepša hvala. Verjetno ni toliko vsebinsko, čeprav vrh EU, Kitajska, Ukrajina,
               Rusija, že zelo pomembno, predvsem pa glede na to, da imamo jedrsko elektrarno, je
               zelo pomembna celovita presoja tveganja in ocena varnosti jedrskih elektrarn. Tako
               da, za nas pomembna tema.</p>
               <p>Odpiram razpravo. Želi kdo razpravljati? Gospa Kos.</p>
            </sp>
            <sp xml:id="SDT6-OZZEU-redna-19-2012-06-08.sp58">

               <speaker>SAŠA KOS (PS PS):</speaker>

               <p>Hvala za besedo, predsedujoči. Imela bi čisto enko kratko vprašanje. Zanima me glede
               jedrskih elektrarn. Namreč če razpolagate s podatkom, koliko elektrarn je trenutno v
               EU in pa koliko jih nameravajo v prihodnje še graditi. Hvala lepa za odgovor.</p>
            </sp>
            <sp xml:id="SDT6-OZZEU-redna-19-2012-06-08.sp59">

               <speaker>PREDSEDNIK ROMAN JAKIČ:</speaker>

               <p>Dr. Šalamun.</p>
            </sp>
            <sp xml:id="SDT6-OZZEU-redna-19-2012-06-08.sp60">

               <speaker>DR. IGOR ŠALAMUN:</speaker>

               <p>Hvala. V bistvu v EU je 147 jedrskih reaktorjev. V izgradnji je jedrska elektrarna na
               Finskem. Baltske države se dogovarjajo o izgradnji, skupni izgradnji  jedrske elektrarne. V bistvu to
               sta dve lokaciji, najbolj odmevni trenutno, ki tudi imamo podatke. Za ostale pa bi
               težko rekel koliko kdo še planira, koliko ne. V bistvu ti dve sta najbolj
               pomembni.</p>
            </sp>
            <sp xml:id="SDT6-OZZEU-redna-19-2012-06-08.sp61">

               <speaker>PREDSEDNIK ROMAN JAKIČ:</speaker>

               <p>Najlepša hvala. Verjetno je tudi pomemben podatek, da je nemški Bundestag sprejel
               odločitev, da do 2015 zapre vse jedrske elektrarne v Nemčiji, kar bo povzročilo
               odklon k alternativni in pridobivanju alternativne energije. Upam, da tudi kdo pri
               nas o tem razmišlja.</p>
               <p>Ampak jaz dajem na glasovanje predlog sklepa, ki se glasi: Odbor za zadeve Evropske
               unije se je na 19. seji, 8. 6. 2012 seznanil z izhodišči za udeležbo delegacije
               Republike Slovenije na zasedanju Sveta Evropske unije za promet, telekomunikacijo in
               energijo, ki bo v Luksemburgu, 15. 6. 2012 in jih podprl. Predlog dajem na
               glasovanje. Glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 5. točko dnevnega reda in 19. sejo Odbora za zadeve Evropske
               unije.</p>
               <p>Zahvaljujem se predstavnikom Vlade, kolegica in kolegom in seveda strokovni želim! <stage type="time">Seja je bila končana 8. junija 2012 ob 10.45.</stage>
               </p>
            </sp>
         </div>
      </body>
   </text>
</TEI>
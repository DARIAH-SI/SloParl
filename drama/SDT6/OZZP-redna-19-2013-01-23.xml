<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZZP-redna-19-2013-01-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">BA3EB2C0AB0A79D1C1257D1F005A6BB9</idno>
               <idno type="custom" subtype="day">B80877629F35DCA2C1257AFD00465D86</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=B80877629F35DCA2C1257AFD00465D86</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZP-redna-19-2013-01-23.OZZP" n="19">
               <name>redna seja</name>
               <date when="2013-01-23"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZP-redna-19-2013-01-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZP-redna-19-2013-01-23.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA ODBOR ZA ZUNANJO POLITIKO</stage>
            <stage type="session">19. seja</stage>
            <stage type="date">(23. januar 2013)</stage>
            <stage type="chairman">Sejo je vodil Jožef Horvat, predsednik Odbora za zunanjo politiko.</stage>
            <stage type="time">Seja se je začela ob 9.00 uri.</stage>


            <sp xml:id="SDT6-OZZP-redna-19-2013-01-23.sp1">

               <speaker>PREDSEDNIK JOŽEF HORVAT:</speaker>

               <p>Dober dan, spoštovane kolegice poslanke, kolegi poslanci.</p>
               <p>Ugotavljam, da smo sklepčni zato pričenjam 19. redno sejo Odbora za zunanjo
               politiko.</p>
               <p>Obveščam vas, da so zadržani oziroma da na seji sodelujejo kot nadomestne članice in
               člani naslednje poslanke oziroma poslanci: gospa Katarina Hočevar namesto gospe
               Polonce Komar in gospa Renata Brunskole namesto gospe Maje Dimitrovski.</p>
               <p>21. januarja sem prejel tudi opravičilo predsednika Vlade. Pozdravljam vse prisotne,
               posebej državnega sekretarja na Ministrstvu za zunanje zadeve dr. Boža Cerarja,
               ostale predstavnike Vlade, predstavnika Urada predsednika republike, če je z nami,
               predstavnika Državnega sveta, tu bi moral biti gospod dr. Janvit Golob ter
               predstavnike medijev.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red seje odbora, 18. januarja 2013 pa ste prejeli predlog za širitev dnevnega reda s
               točkama 6.a in 6.b. Predlagam, kolegice in kolegi, da glasujemo o predlogu za
               širitev. Najprej glasujemo o predlogu za širitev s točko 6.a. Glasujemo, glasovanje
               teče, glasovanje zaključujem.</p>
               <p>Kdo je za? (12 članov.) Je kdo proti? (Nihče.)</p>
               <p>Ugotavljam, da je širitev sprejeta.</p>
               <p>Zdaj glasujemo še o predlogu za širitev s točko 6.b. Glasujemo, glasovanje teče,
               glasovanje zaključujem.</p>
               <p>Kdo je za? (13 članov.) Je kdo proti? (Nihče.)</p>
               <p>Ugotavljam, da je širitev sprejeta.</p>
               <p>Tako je določen dnevni red seje, kot je bil predlagan s sklicem ter z izglasovano
               širitvijo.</p>
               <p>Preden preidemo na 1. točko dnevnega reda vas še obveščam, da gospa Janja Napast
               nadomešča gospoda Dragutina Mateja.</p>
               <p>Prehajamo na <title>1. TOČKO DNEVNEGA REDA  - VPRAŠANJA IN POBUDE ČLANOV ODBORA ZA ZUNANJO POLITIKO.</title>
               </p>
               <p>Prvi je prijavljen gospod Samo Bevk. Izvolite.<stage type="mag"/>
               </p>
            </sp>
            <sp xml:id="SDT6-OZZP-redna-19-2013-01-23.sp2">

               <speaker>SAMO BEVK (PS SD):</speaker>

               <p>Hvala za besedo, gospod predsednik. Lep pozdrav vsem prisotnim, še posebej gospodu
               državnemu sekretarju.</p>
               <p>Moje vprašanje, ki je bilo sicer namenjeno ministru Karlu Erjavcu, je v zvezi z
               ratifikacijo hrvaške pristopne pogodbe k Evropski uniji. Namreč že marca lanskega
               leta sem na ministra Karla Erjavca naslovil pisno poslansko pobudo v zvezi z
               ratifikacijo te pogodbe. V pobudi sem ministra pozval da čim prej pripravi predlog
               zakona o ratifikaciji hrvaške pristopne pogodbe k Evropski uniji, ki naj bi ga vlada
               potem v najkrajšem možnem času predložila v obravnavo in sprejem v Državni zbor. Na
               mojo pobudo mi je takrat minister zelo kratko odgovoril, da bo ratifikacija pogodbe o
               pristopu Republike Hrvaške k Evropski uniji potekala v okviru postopkov in rokov, ki
               jih predvideva slovenska zakonodaja ter ob upoštevanju predvidenega roka na ravni
               Evropske unije. Predvideni začetek veljavnosti pogodbe o pristopu je v skladu s
               tretjim odstavkom 3. člena že 1. julij 2013. Hrvaško pristopno pogodbo je do zdaj po
               mojih informacijah ratificiralo že 20 držav, Slovenija je torej ena od sedmih, ki te
               pogodbe še niso ratificirale, poleg nje še Belgija, Danska, Nizozemska, Nemčija in
               Združeno kraljestvo. Slovenija niti še začela ni nobenega postopka s tem v zvezi.</p>
               <p>Moje vprašanje je, spoštovani gospod državni sekretar, kako daleč smo z ratifikacijo
               hrvaške pogodbe o pristopu, v Sloveniji po 9 mesecih od ministrovega odgovora na moje
               vprašanje in le dobrih 5 mesecev pred predvidenim začetkom veljavnosti pogodbe. Glede
               na to, da so politične razmere v Sloveniji trenutno zelo negotove, se bojim, da bodo
               imele slab vpliv na postopek ratifikacije, zato me zanima ali imate na ministrstvu in
               v vladi konkretno časovnico za ratifikacijo pogodbe o pristopu Hrvaške k Evropski
               uniji. S tem v zvezi je neposredno povezano vprašanje tudi arbitraže s Hrvaško glede
               meje. Namreč, včeraj smo v medijih prebrali oziroma smo bili seznanjeni, da vlada na
               prejšnji seji, se pravi prejšnji četrtek, prejšnji teden ni potrdila predmeta spora
               arbitraže s Hrvaško, čeprav smo mi v Državnem zboru kar nekako pričakovali da bo
               predsednik odbora gospod Horvat že kmalu sklical sejo Odbora za zunanjo politiko na
               to temo, pa se ni nič zgodilo. Namreč, kot piše včerajšnje Delo naj bi nekateri iz
               tako imenovane koalicije prvakov strank, ki je pred slabimi tremi leti vložila
               zahtevo za izvedbo referenduma o arbitražnem sporu menili, da bi pred arbitražnimi
               sodniki zagovarjali državno mejo skladno z zgodovinskimi mejam občine Piran. Se
               pravi, čisto nova predpostavka v je zgodbi. Kolikor smo lahko še iz nekaterih odzivov
               sprejeli, je bilo rečeno, da vsebinskih zapletov glede predmeta spora na Ministrstvu
               za zunanje zadeve niso mogli komentirati, nekateri neuradni podatki pa pravijo, da je
               gradivo, ki ga je prejšnji četrtek obravnavala vlada, poleg uradnega predloga
               predmeta spora obravnavala in vsebovala tudi še poseben ločen predlog, ki naj bi ga
               pripravila skupina za zgodovino, skupina ekspertov, ki je del te projektne skupine.
               Zato me zanima, spoštovani gospod državni sekretar, kdaj bo vlada sprejela predmet
               oziroma memorandum, rok za <stage type="mag"/> (Nadaljevanje)
               oddajo memoranduma se izteče 11. februarja, nimamo več veliko časa. Ne vem ali ta
               vladna kriza pomeni tudi to, da bo padla v vodo tako ratifikacija kot tudi odloženo
               sprejemanje vseh postopkov, ki so v okviru arbitraže nekako določeni in zavezujejo
               obe državi, tako Slovenijo kot Hrvaško. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp3">

               <speaker>PREDSEDNIK JOŽEF HORVAT:</speaker>

               <p>Hvala vam, kolega Bevk. Ni običaj, ampak mi dovolite, da smo z enim stavkom pojasnim,
               da bo seja Odbora za zunanjo politiko v zvezi s pripravo Republike Slovenije na
               zagovor pred arbitražnim sodiščem sklicana takoj, ko bodo dani pogoji. Zaenkrat teh
               pogojev ni. Opozarjam pa vse kolegice in kolege, in tudi ostale, da ko govorimo o tej
               zadevi, govorimo o gradivu, materiji, ki ima oznako "zaupno".</p>
               <p>Naslednja bo poslansko vprašanje postavila podpredsednica gospa Janja Klasinc.</p>
            </sp>
            <sp xml:id="SDT6-OZZP-redna-19-2013-01-23.sp4">

               <speaker>JANJA KLASINC (PS PS):</speaker>

               <p>Hvala gospod predsednik. Tudi sama sem hotela postaviti vprašanje, ki ga je postavil
               kolega Bevk, ker je to zelo aktualno vprašanje. Predvsem bi temu samo še to dodala,
               če so navedbe v medijih resnične je nadvse čudno, da bi se 19 dni pred iztekom roka
               za pripravo memoranduma spreminjal predmet spora. Tako da upam, da to ni res.</p>
               <p>Bi pa postavila potem drugo vprašanje, ki me prav tako zanima. Spoštovani gospod
               državni sekretar, 17. januarja letos je klub slovenskih veleposlanikov s
               prvopodpisanim Petrom Tošem poslal odprto pismo ameriškemu veleposlaniku v Sloveniji
               gospodu Mussomeliju, v katerem ga je opozoril na njegovo pogosto svetovanje in
               komentiranje aktualnih notranjepolitičnih vprašanj v naši državi. Veleposlaniki v tem
               pismu opozarjajo, da gre za nesprejemljivo poseganje v notranjepolitične odnose v
               Sloveniji in da to ravnanje ni le v nasprotju z ustaljeno mednarodno prakso delovanja
               diplomatsko konzularnih predstavništev, ampak tudi z dunajsko konvencijo o
               diplomatskih odnosih. Ta še zlasti v 3. členu konvencije navaja točne naloge, ki jih
               imajo veleposlaniki in pa diplomatsko konzularna predstavništva in seveda svetovanje
               in komentiranje notranjepolitičnih dogodkov ni del teh nalog. Zato me zanima, gospod
               državni sekretar, ali ste s tem v zvezi kaj storili na Ministrstvu za zunanje
               zadeve?</p>
            </sp>
            <sp xml:id="SDT6-OZZP-redna-19-2013-01-23.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše vprašanje. Kot tretji, ki bo poslansko vprašanje postavil
               državnemu sekretarju sem se prijavil sam.</p>
               <p>Spoštovani gospod državni sekretar, spoštovane kolegice in kolegi. V mondenem
               švicarskem zimskem središču Davos se začenja letošnje srečanje svetovnega
               gospodarskega foruma. Predstavniki iz sveta politike in gospodarstva bodo med drugim
               razpravljali o krizi v območju evra, prihodnosti Evropske unije. Na dnevnem redu pa
               bo tudi dogajanje na bližnjem vzhodu in severni Afriki. Udeleženci bodo med drugim
               razpravljali o prihodnosti arabske pomladi in predvsem o krizi v Siriji. In prav na
               zaskrbljujoče razmere v Siriji, ki jim ni videti konca, je vezano moje vprašanje.
               Čeprav na Odboru za zunanjo politiko pogosto razpravljamo o Siriji, ki je ne nazadnje
               stalno na dnevnem redu zasedanja Sveta za zunanje zadeve, vas spoštovani gospod
               državni sekretar dr. Cerar sprašujem oziroma prosim, da nam čim bolj koncizno
               predstavitev naš pogled na situacijo v Siriji in na reševanje tega izjemno
               zapletenega sirskega vprašanja. Hvala za vaš odgovor.</p>
               <p>Naslednji bo vprašanje postavil kolega Jerko Čehovin.</p>
            </sp>
            <sp xml:id="SDT6-OZZP-redna-19-2013-01-23.sp6">

               <speaker>JERKO ČEHOVIN (PS PS):</speaker>

               <p>Hvala. Na eni od prejšnji sej sem ministru postavil vprašanje glede plinskih
               terminalov v Žavljah. To moje vprašanje je takrat zbudilo precej nejevolje in mislim,
               da so se zadeve nekako <stage type="mag"/> (nadaljevanje) obrnile
               in bi prosil za informacijo, najnovejšo, o stanju glede umestitve teh plinskih
               terminalov v Žavljah in na morju.</p>
            </sp>
            <sp xml:id="SDT6-OZZP-redna-19-2013-01-23.sp7">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Jerko. Naslednji bo vprašanje postavil podpredsednik gospod Jože
               Jerovšek.</p>
            </sp>
            <sp xml:id="SDT6-OZZP-redna-19-2013-01-23.sp8">

               <speaker>JOŽEF JEROVŠEK (PS SDS):</speaker>

               <p>Hvala lepa. Lep pozdrav. Vemo, da se je v .../Nerazumljivo./ že dlje časa divjala
               lokalna vojna in da so islamsko usmerjene plemena severne države, gre za Tuarege
               napredovala proti jugu in zavzela že znaten del države Mali. Pred nedavnem se je v to
               notranjo vojno vključila z vojaško intervencijo Francija. Ta intervencija naj bi
               pripomogla k temu, da bi vladne sile zopet osvobodile nazaj državo. Gre pa za lokalno
               vojno. In vsaka intervencija sproži različne odzive. Vidimo, da so zahodne
               demokracije in tudi Evropska unija francosko intervencijo odprle, tudi je pokrita z
               resolucijo Varnostnega sveta, če se ne motim. Zanima me pa to, da je bilo nedavno v
               Bruslju nekje navedeno, da bi se tudi druge države z neko svetovalno oziroma
               inštruktorsko misijo vključile. Omenjena je bila tudi Slovenija. Zanima me, gospod
               državni sekretar, kaj je na tem? Kakšno pomoč potrebujejo? Kako zunanje ministrstvo
               ocenjuje te zadeve? Kako v celoti tudi gleda na celotno zadevo? Zanima me, če po
               vaših informacijah, gre za širšo strategijo tega fundamentalnega islamizma, ki na več
               delih sveta uveljavlja svoje interese oziroma ali gre tu za širjenje na nek način
               arabskih interesov proti jugu Afrike? Vidimo, da se je Francija zelo odločno odzvala.
               Mimogrede predsednik Hollande je tudi na tem področju, čeprav verjetno upravičeno s
               premierno oziroma .../nerazumljivo./ vse svoje predvolilne obljube, ko je na veliko
               zagotavljal, da Francija ne bo več intervencijska sila. Celoten strateški koncept me
               zanima in seveda tudi na kakšen način bi lahko, ali bo potrebno, da bo v zavezništvu
               sodelovala tudi Slovenija. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp9">

               <speaker>PREDSEDNIK JOŽEF HORVAT:</speaker>

               <p>Hvala gospod Jerovšek. Naslednja ima besedo kolegica dr. Ljubica Julušič.</p>
            </sp>
            <sp xml:id="SDT6-OZZP-redna-19-2013-01-23.sp10">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, spoštovani predsednik. Kolegice in kolegi. Spoštovani državni
               sekretar. Jaz sem nameravala vprašanje postaviti ministru, ker je bil on prisoten na
               sestankih Sveta za zunanje zadeve Evropske unije. Je pa vprašanje povezano z dilemo o
               kateri oziroma problemom o katerem je že govoril gospod Jerovšek. Namreč, sodelovanje
               Republike Slovenije v morebitnih bodočih mirovnih operacijah različnih organizacij v
               državi Mali. Namreč, to, kar se je dalo izvedeti iz medijev je, da bi Slovenija
               sodelovala v operaciji, ki jo namerava izpeljati oziroma pri kateri namerava
               sodelovati Evropska unija. In sicer EU naj bi urila malijsko vojsko, zlasti zaradi
               tega, ker je ta pred enim letom izvedla državni udar in je nesposobna očitno
               zoperstavljati se različnim vrstam upornikov na svojih ozemljih.</p>
               <p>Vprašanje je seveda podobno temu, kar je rekel gospod Jerovšek. Se pravi, kako bo
               Slovenija sodelovala v teh enotah Evropske unije in kdaj, kako potekajo sedaj te
               priprave v Slovenski vojski? Ker očitno bo šlo za inštruktorje, ki bodo šli s strani
               Slovenske vojske, <stage type="mag"/> (nadaljevanje) v neko
               misijo Evropske unije, po drugi strani bi pa vseeno vprašala za to nenavadno
               situacijo, ki smo jo doživeli glede intervencije Francije. Namreč, Francija je
               vojaško posredovala brez resolucije Varnostnega sveta Združenih narodov, je pa res,
               da so to njeno posredovanje pozdravili tako v Evropski uniji, se pravi gospa
               Ashtonova in očitno tudi njeni kolegi zunanji ministri na Svetu za zunanje zadeve in
               to posredovanje je pozdravil tudi Varnostni svet Združenih narodov. Situacija je
               malce nenavadna, ker smo vseeno navajeni, da če se že posreduje se posreduje s
               predhodno avtorizacijo Varnostnega sveta Združenih narodov in če pride do takšne
               situacije kot je tokrat s francoskim posredovanjem, potem sledijo neke kritike, vsaj
               neke minimalne kritike iz mednarodne skupnosti, ne nazadnje je tudi naša slovenska
               javnost bila vedno kritična do takšnih situacij in če bi to naredili Američani bi
               prav gotovo bilo zdaj v tudi slovenski javnosti že zelo veliko govora o takšnem
               posredovanju. Ampak nekdanja kolonialna supersila Afrike, to je Francija je pa to
               posredovanje izvedla na precej tako nenavaden javen in z vsemi aplavzi pospremljen
               način. Mene skrbi, da bo Francija odigrala podobno vlogo kot je bilo pred leti v Čadu
               in sicer, da bo najprej izvedla intervencijo, potem bo zahtevala podporo Evropske
               unije, potem bomo, ker smo članice Evropske unije vsi skupaj pristali na to
               sodelovanje in potem v tretji fazi bomo mi sledili nekim pozitivnem ciljem mednarodne
               skupnosti v smislu skrbi za mir in stabilnost. Francija in verjetno tudi kakšna druga
               država bodo pa skrbele predvsem za neke svoje separatne cilje za katere pa mi ne bomo
               vedeli. Skratka v Mali bosta potem po vsej verjetnosti potekali dve, če ne celo več
               misiji z različnimi cilji. Tako, da z vidika Slovenije vas prosim državni sekretar
               dr. Cerar, če poveste kako se zdaj mi umeščamo, smo mi tudi med tistimi, ki so
               pozdravili francosko intervencijo, ali smo mi pripravljeni že z odhodom morebitnih
               inštruktorje v napovedno operacijo in kako mi zdaj gledamo na ta razmerja med
               resolucijami Varnostnega sveta Združenih narodov, obstoječimi, neobstoječimi in tako
               naprej? Mi smo si namreč v strategijo sodelovanja Republike Slovenije v mednarodnih
               operacijah vseeno napisali, da bo Slovenija sodelovala samo v takšnih operacijah kjer
               obstaja resolucija Varnostnega sveta predhodno. Ampak, dejstvo je, da obstajajo tudi
               v primeru države Mali že resolucije, ki pozivajo k mednarodni operaciji, ampak tista
               operacija bo očitno napotena v Mali šele konec letošnjega leta, ker bo afriško vodena
               operacija oziroma vodena s strani afriške unije. Drugi problem, ki je tudi medijsko
               bil opazen v zadnjih tednih, pa ne vemo kaj se na tej točki dogaja, je pa vprašanje
               ujetnikov iz Guantanama. V nekaterih medijih so pisali o tem kot da se Slovenija zdaj
               pa pogaja o tem, da naj bi tudi na naš prostor prišli ujetniki iz Guantanama. Ali je
               v zvezi s tem karkoli res? Vas prosim, da nam vseeno poveste, če se takšne vrste
               pogovori odvijajo. Najlepša hvala.</p>
            </sp>
            <sp xml:id="SDT6-OZZP-redna-19-2013-01-23.sp11">

               <speaker>PREDSEDNIK JOŽEF HORVAT:</speaker>

               <p>Hvala tudi vam. Na seznamu je še kolegica Tamara Vonta. Izvolite.</p>
            </sp>
            <sp xml:id="SDT6-OZZP-redna-19-2013-01-23.sp12">

               <speaker>TAMARA VONTA (PS PS):</speaker>

               <p>Hvala lepa.</p>
               <p>Moje prvo vprašanje je bilo podobno tema zadnjima dvema, seveda ne tako podrobno in s
               toliko znanja, ampak enako me je zanimalo kakšno je naše stališče do posredovanja
               Francije na Maliju.</p>
               <p>Druga stvar pa kot dodatek vprašanju gospoda Čehovina, me pa zanima kar se tiče
               plinskega terminala v Žavljah. Kolikor vem, mislim, da je včeraj bila v Evropskem
               parlamentu razprava o peticiji glede plinskega terminala. Pa me zanima, če morda že
               imate informacije o čem je tekla beseda, se pravi v katero smer? Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp13">

               <speaker>PREDSEDNIK JOŽEF HORVAT:</speaker>

               <p>Hvala tudi vam. In zdaj dajem besedo državnemu sekretarju. Gospod Pukšič,
               proceduralni predlog? Izvolite.</p>
            </sp>
            <sp xml:id="SDT6-OZZP-redna-19-2013-01-23.sp14">

               <speaker>FRANC PUKŠIČ (PS SLS):</speaker>

               <p>Hvala lepa, gospod predsednik. <stage type="mag"/> (nadaljevanje)
               Državni sekretar, kolegice in kolegi! Glede na prvi dve postavljeni vprašanji
               proceduralno predlagam, glede na to, da nekaj okoli tega poznam, da sem v toku tega
               tedna sodeloval pri nekaterih teh zadevah v zvezi s pripravo predmeta spora oziroma
               memoranduma v zvezi s Hrvaško in glede na članek, ki je bil včeraj objavljen v Delu,
               lahko rečem, da je ta članek v Delu bolj v narekovaju pasja bombica, ki bi rad
               dokazal razliko med stroko in politiko in temu dejansko ni tako. Proceduralno
               predlagam, da državni sekretar na to vprašanje na odprti seji ne odgovarja, če želimo
               na to poslušati odgovore državnega sekretarja, potem je minimalno, da, gospod
               predsednik, sejo za javnost zaprete oziroma da se preselimo v zaprto sobo in šele
               takrat tam o tem razpravljamo. In prosim, da daste ta moj proceduralni predlog tudi
               na glasovanje. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Pukšič za vaš proceduralni predlog, ki ga moram po Poslovniku dati
               na glasovanje, in sicer glasovali bi brez prisotnosti javnosti o tem vašem predlogu.
               Imam pa kompromisni predlog. Kolegice in kolegi, če se boste seveda strinjali, kot
               veste takoj po tej seji imamo sklicano nujno sejo, ki je v zaprti sobi v kleti in
               imamo možnost tudi širitve dnevnega reda te nujne seje in predlagam, da bi morda v
               okviru te širitve, gospod državni sekretar, odgovorili na vprašanja, ki pa so bila
               tukaj postavljena. Seveda dajem to vam v razmislek oziroma odločitev, če bi se s
               takšno solucijo strinjali. Gospod Bevk.</p>
            </sp>
            <sp xml:id="SDT6-OZZP-redna-19-2013-01-23.sp16">

               <speaker>SAMO BEVK (PS SD):</speaker>

               <p>Hvala lepa za besedo, gospod predsednik. Jaz mislim, da lahko na ta vprašanja gospod
               državni sekretar na te dve vprašanji odgovori na javni seji, on točno ve kaj lahko
               pove na odprti seji, kaj je tema za zaprto sejo. Konec koncev ste že sami povedali,
               da bomo na temo memoranduma imeli posebno sejo Odbora za zunanjo politiko v kletnih
               prostorih, ki so tako prirejeni, da naj ne bi nobena informacija odtekla. Zato jaz ne
               vidim nobenega razloga, da bi mi še posebej širili dnevni red danes dopoldne. Na
               potezi je vlada, da čim prej požene naprej oba projekta tako ratifikacijo kot
               sprejetje memoranduma. Temu je namenjeno tudi moje poslansko vprašanje v funkciji
               spodbujanja vlade, da ukrepa. Iztekajo se ji dnevi ali meseci. In ali bo sfižila še
               ti dve zadevi res ne bi bilo dobro za vlado, ki se poslavlja, ker se je bomo
               spominjali vsaj po nekaterih dobrih stvareh. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp17">

               <speaker>PREDSEDNIK JOŽEF HORVAT:</speaker>

               <p>Kolega Bevk, če prav razumem, boste vi zadovoljni z odgovorom državnega sekretarja,
               ki se ga lahko da na odprti seji. Gospod Pukšič.</p>
            </sp>
            <sp xml:id="SDT6-OZZP-redna-19-2013-01-23.sp18">

               <speaker>FRANC PUKŠIČ (PS SLS):</speaker>

               <p>Gospod predsednik, glede na to, da bi se osebno sam strinjal z vašim predlogom, da bi
               na zaprti seji lahko razširili dnevni red tudi z odgovorom na ti dve postavljeni
               vprašanji in ker se predlagatelj oziroma gospod Bevk, ki je postavil poslansko
               vprašanje, s tem ne strinja, bom vztrajal zaradi interesa Republike Slovenije, gre za
               strateške interese in ne gre prejudicirati in na nobena vprašanja odgovarjati na
               odprti seji dokler vlada o tem dokumentu ni razpravljala. Na koncu koncev v sporazumu
               piše, da vlada razpravlja in vodi proceduro, državni zbor se bo samo seznanil. In
               naša pravica je, da se seznanimo oziroma odbor za zunanjo politiko o dokumentih, ki
               bodo sprejeti <stage type="mag"/> (nadaljevanje) na vladi.</p>
               <p>Zaradi interesa Republike Slovenije in zaradi pasjih bombic v časopisu Delo ne želim,
               da na tem odboru pride do politizacije tega področja, zato vztrajam na mojem
               predlogu, da se na ti dve vprašanji tu na javni seji ne odgovarja in prosim, da daste
               na glasovanje. Hvala.</p>
            </sp>
            <sp xml:id="SDT6-OZZP-redna-19-2013-01-23.sp19">

               <speaker>PREDSEDNIK JOŽEF HORVAT:</speaker>

               <p>Hvala lepa. Če vi pri tem vztrajate, moram dati vaš proceduralni predlog na
               glasovanje. Sejo prekinjam za 10 minut. Prosim javnost, da zapusti ta veliki salon,
               ker se glasovanje o takšnem predlogu mora izvršiti brez prisotnosti javnosti. Kolega
               Pukšič.</p>
            </sp>
            <sp xml:id="SDT6-OZZP-redna-19-2013-01-23.sp20">

               <speaker>FRANC PUKŠIČ (PS SLS):</speaker>

               <p>Predsednik niste me razumeli popolnoma. Predlagam, da državni sekretar na to ne
               odgovarja in to daste na glasovanje, ker se kolegi niso strinjali, da bi to delali v
               zaprti seji kasneje, torej predlagam, da na ti dve vprašanji državni sekretar ne
               odgovarja nič. To prosim daste na glasovanje.</p>
            </sp>
            <sp xml:id="SDT6-OZZP-redna-19-2013-01-23.sp21">

               <speaker>PREDSEDNIK JOŽEF HORVAT:</speaker>

               <p>To je pa drugo. V redu. Potem proceduralni predlog kolega Pukšiča dajem na
               glasovanje. Glasujemo. Glasovanje teče. Glasovanje zaključujem.</p>
               <p>Kdo je za? (8 članov.) Kdo je proti? (7 članov.)</p>
               <p>Ugotavljam, da je proceduralni predlog kolega Pukšiča sprejet.</p>
               <p>Gospod Bevk, proceduralni predlog.</p>
            </sp>
            <sp xml:id="SDT6-OZZP-redna-19-2013-01-23.sp22">

               <speaker>SAMO BEVK (PS SD):</speaker>

               <p>Hvala lepa gospod predsednik. Mislim, da smo sprejeli nek sklep, ki je v neskladju s
               Poslovnikom Državnega zbora, ki prepoveduje vladnemu predstavniku, da odgovarja na
               poslansko vprašanje. </p>
               <p>Že neštetokrat smo na odprtih sejah govorili o problematiki odnosov s Hrvaško na
               odprtih sejah, izredne seje so bile izjemno redke in to je prvi primer v moji
               poslanski karieri, da je bilo z glasovanjem nekega odbora prepovedano visokemu
               predstavniku slovenske vlade, odgovarjati na poslansko vprašanje. Bog se vas
               usmili.</p>
            </sp>
            <sp xml:id="SDT6-OZZP-redna-19-2013-01-23.sp23">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolegica Janja Klasinc, izvolite.</p>
            </sp>
            <sp xml:id="SDT6-OZZP-redna-19-2013-01-23.sp24">

               <speaker>JANJA KLASINC (PS PS):</speaker>

               <p> Vsekakor moram tukaj podpreti kolega Bevka.</p>
               <p>To je pravzaprav nezaslišano, da poslanec koalicije oziroma poslanci koalicije
               prepovedujete, da bi predstavnik vlade odgovoril na poslansko vprašanje predstavnika
               opozicije ali pa če bi to naredili tudi za svojega poslanca.</p>
               <p>Vsekakor poslanci imamo ta institut postavljanja poslanskih vprašanj, odbor za
               zunanjo politiko je edini odbor v Državnem zboru, ki ima na svojih rednih sejah tudi
               posebej namenjen čas za te zadeve.</p>
               <p>Gospod državni sekretar je vsekakor dovolj spreten diplomat, dolgoleten, da bi lahko
               na javnem delu odgovoril na tiste zadeve za katere ve. Če bi se pa potem pokazala
               potreba, da bi glede na njegov odgovor imeli potrebo še po podrobnejših informacijah,
               pa bi mi bil všeč predlog, ki ste ga vi dali, gospod predsednik, da bi pa recimo
               podrobnejše informacije pa lahko v drugem delu seje dobili v mestu, ki je za to
               primerno.</p>
               <p>Tako da jaz predlagam razmislek, kolegice in kolegi, da anuliramo to ne poslovniško
               dejanje, ki smo ga pravkar storili.</p>
            </sp>
            <sp xml:id="SDT6-OZZP-redna-19-2013-01-23.sp25">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše mnenje. Jaz bi, kolegice in kolegi, apeliral na vse vas, ki ste
               članice in člani tega eminentnega odbora. Mi vsi zelo dobro vemo kako občutljivo je
               vprašanje o katerem govorimo. Mi vsi zelo dobro vemo, da bo čez nekaj dni ta seja
               sklicana, najbrž bodo pogoji, če ne bo pogojev, še enkrat pravim, sklica seje ne
               bo.</p>
               <p>Jaz ne bom prepovedoval in zaustavljal državnega sekretarja, če bo v zvezi z
               vprašanjem kolega Bevka tudi kakšno stvar povedal. On prav gotovo najbolje ve kaj
               lahko tukaj pove oziroma kaj ne in mislim, da so ti zapleti brez pomena.</p>
               <p>Kolega Jerovšek.</p>
            </sp>
            <sp xml:id="SDT6-OZZP-redna-19-2013-01-23.sp26">

               <speaker>JOŽEF JEROVŠEK (PS SDS):</speaker>

               <p>Hvala lepa. Jaz se tudi želim opredeliti do tega. Pravzaprav sem malo presenečen, da
               se kolegica in kolega iz Socialnih demokratov <stage type="mag"/>
               (nadaljevanje) nista strinjala, da bi pravzaprav o tej izjemno delikatni temi
               spregovorili na zaprti seji.</p>
               <p>Res smo sprejeli morda celo malo nenavaden sklep, samo v takih situacijah je treba si
               pomagati tudi na posebne načine.</p>
               <p>Namreč mene preseneča ta izjemna skrb kako ustreči Hrvatom. To me preseneča v
               poslanskih klopeh. Razumete?</p>
            </sp>
            <sp xml:id="SDT6-OZZP-redna-19-2013-01-23.sp27">

               <speaker>JANJA KLASINC (PS PS):</speaker>

               <p> To je pa višek.</p>
            </sp>
            <sp xml:id="SDT6-OZZP-redna-19-2013-01-23.sp28">

               <speaker>JOŽEF JEROVŠEK (PS SDS):</speaker>

               <p>In glejte, jaz iz hrvaških logov nisem zasledil nobene niti vejice, niti ničesar pa
               iz hrvaškega parlamenta, ki bi nakazoval, da se kakorkoli na problematičen način
               ukvarjajo s svojim oblikovanjem predmeta spora. Ne bi rad ...</p>
            </sp>
            <sp xml:id="SDT6-OZZP-redna-19-2013-01-23.sp29">

               <speaker>PREDSEDNIK JOŽEF HORVAT:</speaker>

               <p>... kolega Jerovšek ...</p>
            </sp>
            <sp xml:id="SDT6-OZZP-redna-19-2013-01-23.sp30">

               <speaker>JOŽEF JEROVŠEK (PS SDS):</speaker>

               <p>... Ja. Da bi iz te hiše izšel vtis, kot da ima Slovenija pri tem kakršne koli
               probleme.</p>
               <p>Prav je, da se razčistijo, da se prediskutirajo ampak dajmo se mi informirati na
               zaprti seji in resnično ne dajmo vtisa evropski javnosti, kot da nismo enotni in ne
               vem kaj. Moramo biti enotni in jaz kolegom tudi predlagam, da se nekako strinjajo s
               tem, da to hermetično zapremo. O Hrvaških medijih nič takega nimate, zakaj bi pri nas
               bilo kaj takega.</p>
            </sp>
            <sp xml:id="SDT6-OZZP-redna-19-2013-01-23.sp31">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Jerovšek. Gremo enotno naprej in sicer z odgovarjanjem gospoda
               državnega sekretarja. Imate besedo dr. Cerar.</p>
            </sp>
            <sp xml:id="SDT6-OZZP-redna-19-2013-01-23.sp32">

               <speaker>DR. BOŽO CERAR:</speaker>

               <p>Ja, gospod predsednik, hvala lepa. Jaz bi najprej rad opravičil ministra. Minister je
               z vlado na terenu in to je edini razlog, da ga ni tu med nami.</p>
               <p>Kar se tiče vprašanj, jaz sem si jih zabeležil. Terminali Mali, Sirija, Mussomeli,
               bom skušal na to zdaj v tem delu odgovoriti.</p>
               <p>Naj začnem mogoče pri terminalih. Vi veste, Slovenija si vsekakor prizadeva, da bi se
               ta celotna zgodba nekako končala tako, kot menimo, da bi se morala končati. Pri tem
               ustrezno delujemo tako v odnosu do Italije, v Bruslju oziroma v odnosu do evropske
               komisije oziroma Evropske unije.</p>
               <p>Moram reči, da verjetno ste seznanjeni, če ne, bi pa rad spomnil, da je v zadnjem
               času prišlo do določenih novosti. Najbrž da med drugim tudi zaradi odločenega
               stališča naše države in ne nazadnje tudi določenih novosti ali momentov na sami
               italijanski strani oziroma na strani italijanskega prebivalstva, pristanišča Trst in
               tako naprej.</p>
               <p>Skratka vprašanje, ki je bilo je kje trenutno smo. Torej na podlagi pram tudi
               intervencije ministra za kmetijstvo in okolje je italijanska stran trenutno nekako v
               fazi, ko se je odločila za dopolnilno presojo okoljskih vplivov in mi, kar se tega
               tiče, samo to lahko pozdravimo in sedaj čakamo kakšen bo rezultat te dopolnilne
               presoje, ki jo je pač napovedal italijanski minister. To je kar se terminalov tiče v
               tem trenutku.</p>
               <p>Potem vprašanje Sirije. To je zadeva, ki je v tem trenutku izredno pereča, pereča v
               svetovni skupnosti, pereča pred svetovno organizacijo, nekaj kar se ne odvija dobro.
               Prihaja do določene nemoči svetovne organizacije oziroma dejstva, da varnostni svet
               ni enoten, da ustreznega ukrepanja pravzaprav ni.</p>
               <p>Kar se Slovenije tiče, mislim, da smo od vsega začetka tule dokaj dosledni. Se pravi
               Slovenija je absolutno proti početju sirijskega voditelja, sirijskega režima.<stage type="mag"/> (nadaljevanje) Mi se vsekakor zavzemamo za
               prenehanje nasilja in sicer .../nerazumljivo/... za politično rešitev celotne zadeve.
               V tej zvezi pozdravljamo tudi ustrezno krepitev same organiziranosti sirijske
               opozicije.</p>
               <p>Pred tedni, dve je Slovenija tudi priznala to koalicijo te opozicije, kot legitimnega
               vstopnika sirijskega ljudstva.</p>
               <p>Slovenija, kot sem rekel, podpira politični proces, podpira prenehanje kršitev
               mednarodnega prava, podpira tudi pobudo Švice, da se vprašanje dejanj, ki se dogajajo
               v Siriji, ki pomenijo kršitev narodnega prava zoper človečnost, monetarnega prava in
               tako naprej, da se ta zadeva prenese s pomočjo odločitve varnostnega sveta pred
               mednarodno kazensko sodišče.</p>
               <p>V tem kontekstu bi rad povedal tudi to, da je pred dnevi šlo skupno pismo ministru za
               zunanje zadeve Slovenije Irske, Avstrije in Danske, ki močno podpira umirjen korak in
               je letelo na določen odziv v svetovnih medijih.</p>
               <p>Skrbi nas seveda o odsotnosti kakšnih večjih pozitivnih premikov, humanitarna
               situacija tako v Siriji, kot v sosednjih državah. Humanitarna situacija je slaba.
               Število beguncev in tudi notranje razseljenih oseb se nenehno povečuje. Razmere v
               katerih te ljudje živijo so strahotne.</p>
               <p>V tem kontekstu bi rad omenil, da Slovenija je že konkretno proti koncu lanskega leta
               prispela finančni prispevek. Prihodnji teden bo ponovna donatorska konferenca v
               Kuvajtu, kjer naj bi se nekako ponovno skušalo zbrati dodatna sredstva za lajšanje
               položaja teh ljudi in Slovenija je kljub svojim velikim finančnim težavam bo ponovno
               nekako skušala dati svoj finančni prispevek.</p>
               <p>Skratka, če končam, kar se tega vprašanja tiče, vprašanje, ki tako, kot vse ostale,
               skrbi tudi Slovenijo. Trdna slovenska podpora prizadevanju predstavnika združenih
               narodov in arabske lige, veleposlanika Brahimija, da nekako doseže določen premik,
               premik v iskanju politične rešitve ob strinjanju tudi tistih akterjev v svetovni
               skupnosti, ki dejansko imajo moč pritisniti na eno ali drugo stran, s tem pa seveda
               mislim na strani članice varnostnega sveta.</p>
               <p>Naslednje vprašanje Mali. Tu je zdaj seveda eno novo žarišče, ki niti ni glede na
               posledice tako daleč od naših meja. Gre za dogajanje v Severni Afriki. Gre za
               dogajanje, ki mu lahko velike posledice, ne samo za državo Mali ampak za celotno
               regijo in posledično ti vplivi segajo lahko kaj hitro tudi na evropska tla.</p>
               <p>Skratka o čem govorim. Govorim o situaciji predvsem na severu države Mali, kjer je
               nezadovoljstvo lokalnega prebivalstva, .../nerazumljivo/... nekako ugrabljena, če
               lahko tako rečem, s strani radikalnih elementov, elementov, ki so
               .../nerazumljivo/... povezani tudi s prizadevanji Alkaide.</p>
               <p>Skratka gre za situacijo, ki se kaj lahko .../nerazumljivo/..., da imamo v Afriki
               neke vrste teritorij v oblasti radikalnih elementov.</p>
               <p>To najbrž ni v interesu ne Malija, ne sosednjih držav, tudi ne svetovne skupnosti, ki
               seveda ne more ostati brez brižnja.</p>
               <p>S tem nočem reči, da je rešitev sama po sebi zgolj vojaška rešitev, daleč od tega.
               Najbrž je treba prisluhniti zmernim Tuaregom(?), njihovim nekako prizadevanj mogoče
               za večjo demokracijo, za večjo vlogo pri upravljanju države, skratka na področju
               političnega procesa najbrž čaka v prihodnje to državo kar precej dela, <stage type="mag"/> (nadaljevanje) ki pa seveda najbrž zahteva tudi
               zunanjo podporo. Zunanjo podporo sem rekel v iskanju te politične rešitve in tukaj se
               mi zdi, da je vloga Evropske unije pomembna. Konec koncev gre za dogajanje na našem
               pragu. Omenjeno je bilo tudi vojaško delovanje, vojaško posredovanje. Moram spomniti,
               da obstaja ustrezna resolucija varnostnega sveta, se bom potrudil, da jo najdem
               oziroma citiram. Gre za resolucijo Varnostnega sveta OZN, št. 2085. In na podlagi te
               resolucije se varnostni svet nekako strinja z posredovanjem mednarodne skupnosti, če
               se le da oziroma v prvi sosednjih držav oziroma držav, ki jih povezuje organizacija
               zahodnoafriških držav. Torej resolucija je bila sprejeta 20. decembra lanskega leta.
               In z njo je bila pač odobrena tako misija FIZMA(?) in istočasno podan poziv
               mednarodni skupnosti, da to misijo podpre. Rekel sem še enkrat, šlo naj bi
               prvenstveno za misijo, v kateri bi imeli prvo vlogo afriške sosednje države. Se
               pravi, kar se tiče tega delovanja Francije, treba je pač priznati, da kar se tiče
               tega odzivnega časa najbrž da je res, da imajo afriške države določeno težavo s tem
               odzivom, situacija na terenu je najbrž bila takšna, da je grozila z neposrednim
               razpadom države. Če ne v celoti, pa vsaj na dva dela. Na severni del pod oblastjo, bi
               človek rekel radikalnih skupin, južni del, kolikor bi se ohranil pri življenju pod
               oblastjo legitimne vlade. Skratka najbrž je bilo tukaj vodilo in pa seveda tudi samo
               povabilo malijske vlade. Tisto, ki je nekako vodilo Francijo k reagiranju. Pri tem
               Francija še zdaleč seveda ni bila osamljena. Rad bi tukaj spomnil na podporo vrste
               držav članic Evropske unije, pa ne samo znotraj unije, tudi držav, kot je recimo
               Rusija. Skratka, če še mednarodna skupnost se je zavezala, da ne gre spustiti stvari
               povsem nekako izpod kontrole. Je pa res in dogajanje na terenu kaže, da bo temu vsaj
               v neposredni prihodnosti tako, da odločilno vlogo prevzamejo že prej omenjene
               zahodnoafriške države. Omenil sem vlogo Evropske unije, ki se mi zdi izredno
               pomembna, če ne drugače, neke vrste moralna podpora, politično podporo omenjenim
               procesom. Omenjeno je bilo tudi razmišljanje, da se Evropska unija konkretno angažira
               v okviru operacije v okviru skupne obrambne in varnostne politike. Pri čemer bi rad
               poudaril, da gre tukaj za neke vrste jasno razločevanje. Na eni strani je ukrepanje,
               vojaško ukrepanje na podlagi omenjene resolucije varnostnega sveta. Na drugi strani
               so pa aktivnosti Evropske unije v smislu pomoči pri usposabljanju institucij
               malijskih oblasti, konkretno malijske vojske, da nekako je sama sposobna reševati
               zadeve v svoji državi.</p>
               <p>Kar se tiče same misije Evropske unije, bi rad rekel, da bo šlo za misijo, ki bo bolj
               kratkotrajnega značaja. Namreč, operacija naj bi se odvijala predvidoma v trajanju
               leta in pol. Na teren je bila med tem že poslana neke vrste misija, ki naj bi
               ugotavljala določena dejstva, pripravlja se koncept operacije, razrez potreb,
               logistika in tako naprej. ... / nerazumljivo./... se pravi konkretno glede prispevka
               v posamezno misijo, to konkretno misijo, bo čez nekaj dni, na koncu tega meseca. Sama
               operacija pa naj bi se začela v februarju, predvidoma nekje na polovici februarja.
               Kar se tiče Slovenije lahko potrdim, da dejansko razmišljanja so, da bi se Slovenija
               tej misiji Evropske unije pridružila, tam nekje z do 4-imi inštruktorji. Odločitev o
               tem še ni. <stage type="mag"/>(nadaljevanje) Nekatere države so
               tukaj odločitev že sprejele, recimo Španija bo poslala tam nekje 40 do 50
               inštruktorjev, Luksemburg je seveda, katera velikost nam je vsem znana, se je
               odločil, da bo poslal 6 inštruktorjev. Skratka, ne moremo v tem trenutku
               prejudicirati slovenskega sodelovanja, lahko pa zgolj potrdim, da so bila ta
               razmišljanja v okviru našega Ministrstva za obrambo dokaj konkretna, da pa odločitev,
               če bo, bo v prihodnjih nekaj dnevnih.</p>
               <p>V kontekstu, dr. Jelušič je postavila še vprašanje upornikov, pripornikov iz
               Guantanama. Vi se zavedate oziroma veste, da je vprašanje človekovih pravic,
               vprašanje spoštovanja mednarodnega prava, mednarodnega humanitarnega prava eno od
               temeljnih vodil oziroma prioritet naše zunanje politike. Tako, da najbrž ni
               presenečenje, da je bila Slovenija med tistimi državami, ki si je močno močno
               prizadevala, da se to oporišče ali to taborišče čim prej zapre. In da se odloči o
               usodi tamkaj priprtih ljudi.</p>
               <p>V tem kontekstu lahko rečem, da je slovenska vlada toplo pozdravila odločitev
               predsednika Obame pred leti, da bo to oporišče zaprl. In moram reči, da, ne samo, da
               smo se tega veselili, ampak smo v tem vmesnem času v razgovorih, ki seveda potekajo,
               diplomacija se vseskozi nekje srečuje in tako naprej, se izmenjuje stališča, omenja
               pričakovanja in tako naprej, da je bilo tukaj vprašanje prisotno. Ne vsak teden,
               ampak vsake toliko časa smo se vendarle vračali na to temo. Rad bi spomnil, ko je
               predsednik Obama objavil to svojo odločitev, to svojo namero, ki kot veste, je še ni
               uresničil, na žalost, je pri tem tudi nekako pozval članice mednarodne skupnosti, v
               prvi vrsti seveda države, ki so nekako blizu državi kot so Evropska unija in države,
               zaveznice v okviru Nata in tako naprej, da ji pri tem pomagajo po svojih močeh. Tako,
               da lahko rečem, da je v minulih treh letih to vprašanje zapiranja, vključno z
               vprašanji eventualne naši pomoči pri tem bilo prisotno. Torej v razgovorih, zadnjih
               treh let med našo in ameriško diplomacijo je bilo to vprašanje pri vseh prisotno. V
               tem kontekstu bi rad spomnil, da je vlada primera Pahorja, kakšnih ne vem, mogoče
               leto in pol, dve leti nazaj tudi nekako dosegla spremembo naše zakonodaje, konkretno
               zakona o tujcih, ki bi omogočal, v kolikor bi pač vlada tako odločila, v kolikor se
               ugotovi naš nacionalni interes, da Slovenija sprejme katerega od teh ujetnikov. Ampak
               kot rečeno, mi smo dali, Ministrstvo za zunanje zadeve je tudi dalo neko izjavo pred
               dnevi z oziroma na medijske trditve, da se v Sloveniji nahajata konkretno dva
               ujetnika s svojima družinama. Mi smo to nekako, se mi zdi dokaj jasno demantirali,
               jaz lahko to še enkrat ponovim, torej v Sloveniji se ne nahaja noben od ujetnikov iz
               Guantanama. Lahko pa samo še enkrat potrdim, da slovenski predstavniki oziroma
               diplomati so se o tem pogovarjali, kako pomagati ameriškim oblastem pri razreševanju
               tega problema. Vendar vlada o tem ni razpravljala, še manj pa sprejela kakšne
               konkretne odločitve.</p>
               <p>Ko smo že nekako pri diplomaciji bi se dotaknil tudi vprašanja poslanke Klasinčeve
               glede Mussomelija, njegovih nekje nastopov. Torej, kar se tiče diplomacije, tudi sam
               sem nekako diplomat že kar nekaj desetletij, bi rekel, diplomacija prvenstveno deluje
               nekje diskretno.<stage type="mag"/> (Nadaljevanje) Ne bežimo od
               pogovorov od takšnih ali drugačnih tudi neprijetnih, prenašamo stališča, pričakovanja
               svojih, bi rekel oblasti, svojih organov, se kot inštitut trudimo za zaščito nekje
               naših interesov, ampak kot rečeno, prvenstveno delujemo diskretno. To je nekako, bi
               rekel pravilo našega poklica, bila je omenjena dunajska konvencija, res pa seveda je,
               da kakšne, povsem, bi rekel, jasne ločnice diskretnega ali pa javnega nastopanja
               diplomatov, veleposlanikov, če hočete, ni čisto jasno, kaj bi lahko, da bi diplomat
               moral vedeti, moral molčati in tako naprej. tudi naši predstavniki v tujini se
               oglašajo, tu pa tam tudi komentirajo dotedanje, bi rekel razmere, čeprav, moram reči
               se tega izogibamo, se temu zatekamo takrat ko je dejansko nekako to na mestu. Kaj jaz
               vem, če gre za položaj recimo naše manjšine v kakšni od sosednjih držav takrat seveda
               tudi mi, slovenski diplomati nastopamo javno z izjavo v medijih.</p>
               <p>Ampak kot rečeno, vedeti je potrebno kje je mera drugače se lahko seveda takšen
               diplomat giblje po zelo, bi rekel, nejasni ločnici oziroma po marsikdaj, negotovem
               terenu. Zdaj, če je bilo vprašanje glede veleposlanika združenih držav v konkretnem
               primeru postalo s tem namenom kaj in kakšne so bile naše reakcije, seveda v teh
               naših, bi človek rekel, če ne vsakodnevnih pa vsakotedenske, vsakomesečni razgovor.
               Verjemite mi seveda da povedo kaj si mislim o takšnem ali drugačnem nastopanju. V
               temu konkretnem primeru kar se tiče pisma upokojenih slovenskih veleposlanikov lahko
               rečem, da mi formalno ljudje, bi rekel, teh komentarjev, ki so bili nedavno mi
               formalno nismo poklicali na razgovor veleposlanika ZDA. Ampak kot rečeno stališče
               slovenske diplomacije do, bi rekel, položaja, vloge, diplomatov v tuji državi je
               najbrž jasno. Zadeve v državi se prvenstveno oziroma rešujejo izključno s strani, bi
               rekel, za to poklicanih organov. Slovenija je samostojna, suverena država, čeprav se
               občasno nahajamo pred, bi rekel odločitvami oziroma situacijami, ki so težke se mi
               zdi, da je Slovenija v preteklosti, pa jaz upam tudi v prihodnosti, bo imela toliko
               moči, toliko bi rekel, sposobnosti, da bo sama znala najti izhod iz takšnih ali
               drugačnih težav. / Medsebojno pogovarjanje./</p>
               <p>No, zdaj kar se tiče prvih dveh vprašanj, poglejte, ratifikacije pristopne pogodbe
               Hrvaške k Evropski uniji. Zdi se mi, da je bilo tako, bi rekel na temu mestu, na temu
               odboru kot tudi v javnosti s strani predstavnikov Slovenije, konkretno ministra
               Erjavca v zadnjem času kar nekaj, bi rekel rečenega. Naj ponovim, da iskrena želja
               Slovenije ni kakšno nagajanje svojemu sosedu oziroma, bi rekel preprečevanja vstopa
               Hrvaške v Evropsko unijo. Mi bi si seveda želeli, da ta postopek poteka pravočasno,
               brez zapletov. Mi nekako še vedno upamo, da bosta dva, bi rekel, pooblaščenca prišla
               z rešitvijo, s predlogom rešitve, ki bo nekako dolgoročno oziroma, ki bo nekako
               omogočala, da to vprašanje poskušamo sploh z <stage type="mag"/>
               (Nadaljevanje) dnevnega reda spraviti. Sestala se naj bi še ta mesec, vi veste, da je
               bilo predvideno njeno srečanj dvaindvajsetega pa do njega ni prišlo, ne zaradi kakšne
               diplomatske bolezni našega pooblaščenca ampak dejansko on se je znašel v bolnišnici
               in potrebna so bila določena posredovanja. Ampak kot rečeno, do tega srečanja bo
               prišlo do konca meseca.</p>
               <p>V temu prizadevanju, da sem vendarle pomaknemo naprej in tukaj se strinjam s
               poslancem gospodom / Nerazumljivo/; naša želja je dejansko da se pomaknemo naprej,
               dejansko da spoštujemo takšen dogovor, 1. julij naprej, se bo minister Erjavec tudi
               naslednji teden srečal v Bruslju s hrvaško kolegico, da še enkrat nekako s skupnimi
               napori skušamo stvari premakniti. Ne bom pa povedal seveda nič novega, da stališče
               Slovenije je jasno, naša pričakovanja so jasna / Nerazumljivo./ Mi imamo nek jasen
               okvir ki obvezuje obe državi, govorim o sporazumu o nasledstvu in mimo tega, dejansko
               saj ne moreš pljuvati v lastno skledo oziroma se požvižgati na eno temeljnih načel
               mednarodnega prava oziroma mednarodnih odnosov. Sporazume je potrebno spoštovati in
               sporazum o nasledstvu je sporazum, ki se mi zdi izredno pomemben ne samo za odnose
               med Slovenijo in Hrvaško ampak nasploh za prihodnost odnosov v temu delu Evrope, v
               temu delu Balkana oziroma v temu delu ki je nastal na podlagi razpada, razhoda bivše
               države. Če nekako negiramo ta osnovni in edini mednarodnopravni inštrument, ki ureja
               te odnose potem ne vem na kaj bomo nekako prisegali oziroma na čemu bomo gradili
               svoje delovanje. Vi se spomnite obljub, zagotavljanj, ki so bila dana v procesu
               približevanja oziroma vstopanja pogajanj in tako naprej, Hrvaške v Evropsko unijo.
               Da, ko je šlo za pretok kapitala, zapiranje poglavja, kakšna zagotovila so bila
               dana?</p>
               <p>Kaj naj zdaj nekako na vse to pozabim in tako naprej in pristanemo na enostranski
               način reševanja, ko imamo pravni okvir pred hrvaškimi sodišči, mislim da je Slovenija
               jasno povedala kaj si o tem misli oziroma kako je zanjo nespremenljivo. In konec
               koncev, jaz vem da je bilo o tej zadevi razpravljano že nekajkrat, tudi na temu
               odboru. Spomnil bi vas na lastne sklepe, OZP je zadolžil nas, da izvedemo potrebne
               aktivnosti, ki bodo prispevale k čimprejšnjem oblikovanju predloga možne rešitve
               problematike Ljubljanske banke na hrvaškem ter / Nerazumljivo/ te med vladami obeh
               držav. Potrebno je nujno zagotoviti in to je zdaj ves sklep nekako omenja, dosledno
               upoštevanje mednarodnih zavez obeh držav kot tudi zavez, ki jih je Republika Hrvaška
               sprejela ob zaključku pogajanja o vstopu v Evropsko unijo.</p>
               <p>Skratka, ponavljam še enkrat, naša iskrena želja je, da se to vprašanje reši, da se
               to vprašanje ratifikacije reši pravočasno in da 1. julija lahko pozdravimo Hrvaško v
               Evropski uniji. </p>
               <p>Kar se tiče drugega vprašanja, vprašanja arbitraže. 11. februarja sta se državi
               zavezali, da bosta vložili memorandum. Se pravi dokument kjer bo jasno nekje povedano
               kaj pravzaprav pričakujeta stranki od arbitraže. Seveda v temu trenutku potekajo
               aktivnosti, različne aktivnosti, stvari se finalizirajo, finiširajo. In vlada bo o
               tem razpravljala jutri, razpravljala bo o predmetu spora in če se ne motim naslednji
               teden tudi o samem memorandumu. Kot je rekel predsednik odbora bo vlada prišla s
               svojim stališčem do vas in vi boste imeli možnost o teh stvareh nekje razpravljati.
               Seveda se strinjam s kolegom Pukšičem, poslancem Pukšičem, da so to najbrž stvari o
               katerih je potrebno v temu trenutku vendarle razpravljati <stage type="mag"/> (nadaljevanje) nekje drugje oziroma za nekakšnimi drugimi vrati, ker
               svojih kar javno razkrivati vsekakor ne moremo, tega ne počne nihče v takšni
               situaciji seveda ne moremo početi tudi mi.</p>
               <p>Gospod predsednik, ne vem ali sem kakšno vprašanje izpustil ali ne, nekako poskušal
               sem po svojih najboljših močeh nekako odgovoriti na vprašanja, ki so vsekakor na
               mestu, ki so pomembna in upamo, da jih bomo s skupnimi močmi uspeli rešiti.</p>
            </sp>
            <sp xml:id="SDT6-OZZP-redna-19-2013-01-23.sp33">

               <speaker>PREDSEDNIK JOŽEF HORVAT:</speaker>

               <p>Rad bi se zahvalil za vaše kompleksne odgovore tudi na zahtevna vprašanja. Imam pa
               nekaj želja za dopolnilna vprašanja in sicer najprej gospod Jerovšek.</p>
            </sp>
            <sp xml:id="SDT6-OZZP-redna-19-2013-01-23.sp34">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Jaz moram reči, gospod državni sekretar, da sem zadovoljen z vašim odgovorom v zvezi
               s to malijsko krizo, kot bi rekel vojno Malijo/?/ separatizem, ki se tam pojavlja,
               problem sodelovanja s teroristi in tako naprej. Vendar bi želel pravzaprav mogoče
               čisto eno malo, mogoče celo malo provokativno idejo dati, pa jo ocenite dragi
               politiki. Namreč kolegica dr. Jelušičeva je v zvezi s to krizo in to intervencijo
               opozorila v svojem vprašanju na dvoličnost naše medijske in verjetno civilno družbene
               javnosti na popolnoma identično mednarodno pravno situacijo, vsaj meni se zdi da je
               zelo identična s številnimi drugimi, ko je mednarodna skupnost odločila, da
               intervenira, seveda absolutno na podlagi pokritosti z resolucijami varnostnega sveta
               se strinjam tudi z njo, da je o temu slučaju bila tista pokritost mišljena za drugo
               organizacijo kot je bilo tudi rečeno ampak verjetno pa ni problem. Ampak, to hočem
               reči, če ste študirali, da bi nekoliko parazitirali na tej dvoličnosti, tako
               imenovane mirovniške scene in bi Slovenija v bodoče vojaško sodelovala predvsem v
               misijah oziroma intervencijah, ki jih sprožajo voditelji, ki pripadajo evropski ali
               pa svetovni levici. Recimo, to je začel predsednik Franc / Nerazumljivo/ ki je bil
               nekako / Nerazumljivo/ v času kampanje in se bi, če se bi dalo se bi velikemu delu te
               notranje kritike na takšne način izognili.</p>
               <p>Tako da, mislim samo en takšen, eno takšno razmišljanje namreč potrebno je neko
               slovensko javnost opozoriti na nedoslednost, ki jo doživljamo, da so nekatera
               posredovanja ali pa nekatere misije, ki so popolnoma pokrite z resolucijami
               mednarodne skupnosti v delu naše javnosti izredno napadane, da pa seveda se z ene so
               pa očitno za isto javnost pravične. In tu je neka niša, ki bi jo tudi morala
               piarovska, naša zunanja politika izkoristiti. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp35">

               <speaker>PREDSEDNIK JOŽEF HORVAT:</speaker>

               <p>Hvala kolega Jerovšek. Naslednja, kolegica Janja Klasinc, dopolnilno vprašanje,
               izvolite.</p>
            </sp>
            <sp xml:id="SDT6-OZZP-redna-19-2013-01-23.sp36">

               <speaker>JANJA KLASINC (PS PS):</speaker>

               <p>Hvala gospod predsednik.</p>
               <p>Jaz bi se, dovolite, na začetku zahvalila gospodu državnemu sekretarju za
               državotvorno držo,d a sva s kolegom Bevkom tudi dobila odgovore v seveda mejah
               možnega na javni seji tudi na vprašanja, ki sva jih postavila. Pri arbitraži bi jaz
               želela samo en dopolnilni odgovor, da skratka ali nam lahko zagotovite, da nas ne sme
               biti strah, da do 11. februarja stvari ne bi bile gotove, ker roki so tesni. To je
               prvo.</p>
               <p>V zvezi z mojim vprašanjem v zvezi z delovanjem ameriškega veleposlanika <stage type="mag"/> (nadaljevanje) v Sloveniji in pismom kluba
               veleposlanikov bi pa rada samo pojasnila pravzaprav zakaj, ker v prvem delu svojega
               vprašanja nisem pojasnila tega, zakaj sem to vprašanje postavila? Postavila sem ga
               zaradi tega, ker se že leta srečujemo z nenavadno prakso samo pri temu veleposlaniku.
               Doslej se nam ni zgodilo s strani nobene tuje države, tudi Združenih držav Amerike,
               da bi prišlo do človeka, ki ima tako zelo potrebno po PR-aktivnostih, kot jih ima
               ameriški veleposlanik. In strinjam se z odgovorom državnega sekretarja, da tudi
               slovenska diplomacija včasih v nekaterih tujih državah kdaj pokomentira ampak to je v
               popolnem skladu z 3. členom omenjene Dunajske konvencije, ki recimo v točki B. pravi,
               zdaj jaz upam, da bom dobro prevedla iz angleščine, da je funkcija diplomatskih misij
               v posamezni državi tudi zaščita interesov gostujoče države v državi gostiteljici v
               okviru dovoljenih meja, ki jih določa mednarodna zakonodaja. In, če se mi zavzemamo
               seveda za svoje interese kot so interesi zaščite slovenske manjšine ali slovenskega
               gospodarstva v kakšni sporni zadevi v državi gostiteljici je seveda to normalno. Če
               bi se ameriški veleposlanik zavzemal za posebne interese Združenih držav Amerike v
               zvezi z nekimi zadevami v Sloveniji bi jaz to vsekakor podpirala. In tudi sicer, da
               ne boste mislili jaz gospoda Musomelija/?/ na drugih področjih celo spoštujem in se
               strinjava v mnogih zadevah kako gleda, tudi v njegovih ocenah včasih. Včasih tudi v
               njegovih ocenah, v nekaterih ne ampak to za mene ni sporno. Za mene je sporno, da se
               nekdo vmešava v notranjo politiko posamezne države.</p>
               <p>In jaz bi samo opozorila, da je to veleposlanik zelo pomembne države mednarodne
               skupnosti in Slovenija si res ne sme dovoliti, da bi se postavljala v vlogo neke tako
               imenovane, zdaj bom pa z nediplomatskim jezikom rekla Banana Republike, ki si bo
               dovoljevala neko vplivanje na njeno notranjo politiko. Kako čudno bi bilo vsem nam,
               še bolj pa našim prijateljem Američanom, če bi naš veleposlanik recimo v temu
               trenutku podal pobudo Združenim državam Amerike, da zaradi silnih pokolov, ki se
               dogajajo pri njih takoj spremenijo Zakon o orožju, o lastništvu z orožjem in tako
               dalje in bi se vpletal v njihove notranje zadeve. Kar je seveda tudi v interesu vseh
               Američanov in tudi nas, da bi bil tam mir in da ne bi bilo toliko mrtvih v teh
               zadevah. Ampak govorim stvari lahko pripeljemo do absurda, če bi to slovenski
               veleposlanik storil v neki veliki, pomembni tuji državi bi se vsi smehljali, tukaj pa
               to se mi zdi, da ni tako zelo smešno. Hvala.</p>
            </sp>
            <sp xml:id="SDT6-OZZP-redna-19-2013-01-23.sp37">

               <speaker>PREDSEDNIK JOŽEF HORVAT:</speaker>

               <p>Hvala lepa tudi vam. Kolega Bevk, dopolnilno vprašanje?</p>
            </sp>
            <sp xml:id="SDT6-OZZP-redna-19-2013-01-23.sp38">

               <speaker>SAMO BEVK (PS SD):</speaker>

               <p>Hvala lepa gospod predsednik.</p>
               <p>Jaz bi se najprej zahvalil državnemu sekretarju gospodu Cerarju, da je odgovorili na
               moji dve vprašanji in da je s tem presegel ozkost spleta, ki ga je prej izglasovala
               pičla večina v temu odboru za zunanjo politiko. Po Poslovniku Državnega zbora, na
               podlagi 101. člena je tudi možno, da bi predstavnik vlade oziroma Vlada v tistem delu
               ki bi se nanašal na podatke zaupne narave lahko predlagala tudi, da se del odgovora
               opravi na seji ki je zaprta za javnost. Ampak pustimo minister oziroma državni
               sekretar je odgovoril kar je menil, da lahko pove na javni seji, se bomo pa slej ali
               prej sestali, kot rečeno in to tudi že nekaj časa pričakujemo tudi na zaprti
               seji.</p>
               <p>Moje vprašanje pa je v zvezi s problemom nekdanje Ljubljanske banke. Obe <stage type="mag"/> (nadaljevanje) državi zelo veliko upanja
               polagata na oba bančna finančna strokovnjaka, tako na našega Franceta Arharja kot
               tudi na hrvaškega predstavnika, Zdravka Rogiča. Zdaj me pa predvsem zanima ali je to
               vprašanje, ki ga ta dva gospoda, strokovnjaka, obravnavata ali je to tehnično
               strokovno vprašanje ali je bolj politično vprašanje? Če je to politično vprašanje
               potem bančna strokovnjaka nista poklicana da to razrešita ampak so to politični
               reprezentanti obeh držav, v prvi vrsti predsednika obeh vlad in oba zunanja
               ministra.</p>
               <p>In, če bi razrešili to dilemo ali gre za zgolj tehnično strokovno vprašanje ali
               politično vprašanje potem smo lahko zelo blizu rešitve tega problema. Bojim se, da ne
               gre zgolj samo za strokovno tehnično, bančno, finančno vprašanje ampak da je posredi
               tudi politična odločitev. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp39">

               <speaker>PREDSEDNIK JOŽEF HORVAT:</speaker>

               <p>Hvala tudi vam. Še dopolnilno vprašanje kolegica Tamara Vonta.</p>
            </sp>
            <sp xml:id="SDT6-OZZP-redna-19-2013-01-23.sp40">

               <speaker>TAMARA VONTA (PS PS):</speaker>

               <p>Hvala lepa.</p>
               <p>Jaz bi odprla tukaj, sem članica tudi delovne skupine za Univerzo EMUNI. Moram
               reči...</p>
            </sp>
            <sp xml:id="SDT6-OZZP-redna-19-2013-01-23.sp41">

               <speaker>PREDSEDNIK JOŽEF HORVAT:</speaker>

               <p>To je novo vprašanje?</p>
            </sp>
            <sp xml:id="SDT6-OZZP-redna-19-2013-01-23.sp42">

               <speaker>TAMARA VONTA (PS PS):</speaker>

               <p>Ja novo vprašanje in dopolnilno.</p>
            </sp>
            <sp xml:id="SDT6-OZZP-redna-19-2013-01-23.sp43">

               <speaker>PREDSEDNIK JOŽEF HORVAT:</speaker>

               <p>Ja, izvolite.</p>
            </sp>
            <sp xml:id="SDT6-OZZP-redna-19-2013-01-23.sp44">

               <speaker>TAMARA VONTA (PS PS):</speaker>

               <p>In me zanima glede na celoletno dogajanje s to temo oziroma, da rečem, glede na od
               leta 2004 do danes vemo, da so bila določena sredstva, državna sredstva, namenjena
               tej univerzi, zgodilo se je pa bore malo. Zato gre nekoliko seveda krivda tudi lahko
               malo nediplomatsko rečem vodstvu, tedanjemu. Zdaj vemo da imamo novega VD-ja gospoda
               Gajzerja. V Bruslju se, moram reči, da kar redno dobivamo na to temo ampak mislim, da
               bi morala se tudi Vlada oziroma država odločiti ali je dejansko EMUNI v njenem
               interesu ali ni. Tukaj seveda ne gre zgolj za sredstva, tukaj gre za nekaj veliko
               več, posebej ko smo ravno govorili o tem, da bo v DAVOS-u/?/ govora tudi o
               nadaljevanju oziroma o posledicah arabske pomladi in podobno.</p>
               <p>Jaz vidim ta projekt kot eno zelo dobro izhodišče za Slovenijo tudi v temu smislu.
               Mislim, projekt kot takšen, ideja kot takšna jaz jo podpiram in se mi zdi dobra,
               resnično dobra. Ampak ni mi pa jasno natančno kaj o tem misli vlada oziroma kakšne so
               želje države ali obstajajo sploh še želje, da imajo IMUNI sedež v Sloveniji, ker vemo
               da so zelo velike tendence da se sedež IMUNI-ja predstavi v Maroko ali pa Jordanijo
               kjer obstaja za to velik interes in so potem vedno bitke. Zdaj konec koncev se lahko
               potem tudi vprašamo če morda ni vendarle bolj smiselno, da to dovolimo ampak potem na
               drugi strani ne razumem zakaj smo se leta 2004 oziroma v tistem mandatu je prišlo do
               tega dogovora, tako bojevali za sedež te univerze, potem pa jo prepustili, ne vem,
               sami sebi in v bistvu se je sama v sebe sesula. Razen tega, da se je povezala, ne vem
               s petinštiridesetimi univerzami po vsem svetu oziroma ne po vsem svetu, v temu
               prostoru mediteranskem, ker je to znotraj unije za Mediteran, ta univerza ni imela
               niti enega lastnega študenta. Niti enega lastnega podiplomskega študenta recimo
               znotraj svojih programov, ker dejansko teh svojih programov sploh ni imela. Mislim
               skratka tukaj je bila ena zelo čudna situacija, jaz vem da tukaj v ozadju je tudi ena
               rahla diplomatska zagata.</p>
               <p>Ampak, zdaj pa če startamo v tej točki kjer smo zdaj; ali obstaja interes? Ali se je
               smiselno še v bistvu v tej smeri kakor koli truditi na vseh ravneh? Kolikor mi je
               znano je Bruselj zdaj podaljšal odlok tistega plačila <stage type="mag"/> (nadaljevanje) še za pol leta, tako da v teh pol leta bi se še dalo
               marsikaj postoriti, ampak za to mora seveda obstajati jasen interes. To ni projekt
               Republike Slovenije, to je jasno, to je projekt kompletne Evropske unije in
               kompletnega bazena držav Mediterana. Ampak, jaz mislim, da bo tukaj treba sprejeti
               eno glasno odločitev ali gremo še v to ali pa to pač prepustimo.</p>
               <p>Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp45">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše vprašanje in za dopolnilno vprašanje vabim k besedi še dr. Ljubico
               Jelušič.</p>
            </sp>
            <sp xml:id="SDT6-OZZP-redna-19-2013-01-23.sp46">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, spoštovani predsednik.</p>
               <p>Jaz bi se vrnila nazaj k dopolnitvi vprašanja Malija in k dilemi okrog tega ali je
               vojaško posredovanje različnih držav, zlasti če je enostransko, sprejemljivo za
               različne politične elite v Sloveniji. Jaz bi rekla, da bi bilo prav, da se na ravni
               političnih elit poenotimo glede obsodb vojaškega posredovanja, če je to enostransko
               in če ni utemeljeno v ustreznih resolucijah Varnostnega sveta Združenih narodov.
               Seveda pa moramo dopustiti možnost, da slovenska javnost glede tega ima tudi drugačna
               mnenja, ne nazadnje je pač sestavljena iz različnih javnosti, v katerih so pač tudi v
               zvezi s tem različni pogledi. Ampak, kot politična elita, ta izraz je malce nevaren v
               zadnjih dneh, bi bilo pa prav, da imamo podobno mnenje.</p>
               <p>Zlasti pa bi tu opozorila, dr. Cerar, na to, da resolucija 20/85 ni podlaga za
               enostranske vojaške akcije, ampak je avtorizacija za mednarodno operacijo, ne za
               enostranske vojaške posege. Torej, pričakovalo se je, da se bo na podlagi te
               resolucije ustanovila in to dokaj hitro mednarodna mirovna operacija Ekovas je
               napovedoval že lansko leto novembra, da ima 3300 vojakov, ki jih bo takoj poslal v
               Mali. Zdaj vidimo, da ni nič od tega, da je v bistvu Mali še vedno prepuščen
               notranjim različnim uporniškim skupinam in tistemu, kar je naredila Francija o
               obveščevalnih podatkih, ki so jih dale Združene države Amerike zraven. Skratka,
               vidimo da ta odločitev Združenih narodov da delegira mirovne operacije na regionalne
               organizacije, mogoče ni bila prava. In jaz tu plediram in opozarjam tudi slovensko
               zunanjo politiko, da je treba biti pri tem pozoren, če se predaja neke operacije v
               roke regionalnih političnih in vojaških organizacij, ki očitno niso sposobne
               izpeljati takšnega projekta, kompleksnega projekta, kot je ustanovitev mednarodne
               operacije, da si je to pravzaprav, da bo razpad Malija tudi naša skupna odgovornost,
               ker očitno so tu Združeni narodi upali, da lahko nekomu drugemu to dajo na grbo, z
               operacijo pa očitno še eno vsaj ne bo nič, kljub vsem strašnim predhodnim obljubam.
               In zdaj vsi tiščimo glavo v pesek in gledamo in se nam fajn zdi, da so vsaj Francozi
               nekaj naredili. Ampak, jaz bi opozorila tudi na ta problem, če bo prišlo do
               odločitve, da gre slovenska vojska v okviru Evropske unije oziroma operacije v kateri
               bo Evropska unija v Mali, potem bo to seveda skladno z resolucijo 20/85, ampak
               problem je, da bodo ti ljudje hkrati v Maliju imeli priložnost gledati neko vojsko,
               ki je tudi vojska Evropske unije, torej francosko, in ta vojska bo imela neke druge
               cilje oziroma ne bo sestavni del te operacije. Predstavljajte si v kakšno dilemo,
               etično in siceršnjo, vojaško, strokovno dilemo mi postavljamo naše ljudi, ko jih
               pošljemo v takšne kompleksne razmere kjer sodeluje cela vrsta raznoraznih vojsk z
               različnimi interesi in tudi iste države očitno nastopajo z različnimi interesi.</p>
               <p>Samo na to sem želela opozoriti.</p>
            </sp>
            <sp xml:id="SDT6-OZZP-redna-19-2013-01-23.sp47">

               <speaker>PREDSEDNIK JOŽEF HORVAT:</speaker>

               <p>Hvala lepa, kolegica Ljubica Jelušič.</p>
               <p>Kot vidite, nobenemu nisem omejeval časa, ker so teme izjemno pomembne, kot veste pa
               je za dopolnilno vprašanje dve minuti.</p>
               <p>Zdaj pa gospod državni sekretar dr. Cerar, izvolite.<stage type="mag"/>
               </p>
            </sp>
            <sp xml:id="SDT6-OZZP-redna-19-2013-01-23.sp48">

               <speaker>DR. BOŽO CERAR:</speaker>

               <p>Najlepša hvala.</p>
               <p>Kar se tiče arbitraže in rokov za memorandum, se jaz lahko samo strinjam, da pač ta
               rok je za vogalom in tule, in državi sta s tem, ko sta pristopili k temu načinu
               reševanja pri arbitražnem sporazumu sta, tako da v dogovoru s sodiščem, pardon, z
               arbitražo nekako zakoličile te časovne etape, memorandum, .../nerazumljivo./...
               memorandum, samo razsojanje se po tej časovnici nekje pričakuje prihodnje leto. Tako,
               da lahko samo potrdim, da pač ja, roki so tu, jasni, se bližajo.</p>
               <p>Kar se tiče Ljubljanske banke, strokovnjakov, vlad, se mi zdi, da vloga strokovnjakov
               je da predlagata, vladi pač bosta ocenili kako je s temi predlogi. Kaj bo vse vodilo
               strokovnjaka pri njunem delu, v to jaz v tem trenutku ne morem posegati oziroma vsaj
               imeti eno mnenje, takšno ali drugačno. Želja, kot rečeno je, da strokovnjaka prideta
               s kar se da konkretnim predlogom. Do zdaj sta se nekako strinjala, kot je meni znano,
               da tudi sama menita, da gre za problematiko, ki se mora reševati v okviru
               .../Nerazumljivo./... okviru, nekaj kar pač mi, kot veste, že vseskozi trdimo.</p>
               <p>Kar se tiče Malija, jaz se z vami strinjam, Francija sicer to svoje delovanje opira
               na prej omenjeno resolucije. Stvar najbrž debate je, koliko je to na trdih nogah,
               druge resolucije ni. Namen je bil dober, ampak svetovna organizacija oziroma
               mednarodna skupnost ima marsikdaj težave z realizacijo svojih odločitev, če že do
               njih pride. Jaz se strinjam oziroma vem, da namen je bil da se to posredovanje da v
               roke regionalni organizaciji, namen je bil sprejet že lani, sama organizacija je
               nekako kazala znake, da bi se do jeseni letošnjega leta uspela organizirati. Sami ste
               rekli, da razmere na terenu so bile drugačne. Tako, da je zdaj vprašanje ali se
               prepusti Mali samemu sebi, razmere na terenu so dejansko postale kritične, in najbrž
               z ozirom na te razmere na terenu, z ozirom na poziv varnostnega sveta v katerih so
               omenjene resolucije, da vendarle mednarodna skupnost pomaga prej omenjeni
               .../Nerazumljivo./... oziroma operaciji zahodnoafriških držav. Namreč, v tem
               kontekstu je treba nekje iskati tudi razloge za francosko intervencijo, ki mimogrede
               je naletela na podporo, ne samo verbalno, politično, ampak tudi podporo nekaterih
               članic Evropske unije v logistiki. Dana so bila na razpolago določena logistična
               sredstva, mislim na transportna letala s strani nekaterih pomembnih članic Evropske
               unije. Prej sem že omenil tudi naklonjeno stališče Rusije, ki se tudi nekje zaveda
               resnosti razmer. Je pa, še enkrat, res da je treba ko govorimo v kontekstu tudi naše
               konkretne prisotnosti se zavedati, da gre za dve ločeni, različni operaciji, kar se
               tiče eventualnega sodelovanja naših predstavnikov, bodo seveda, če bodo sodelovali v
               operaciji, ki je ločena. Tu ne gre za kakšno aktivnost, ne gre za aktivnost na severu
               in tako naprej, ampak gre za aktivnost usposabljanja, ko bodo pač razmere zrele. Zdaj
               je vprašanje ali so razmere na terenu takšne, ki dovoljujejo neko usposabljanje
               malijske vojske, ki je najbrž angažirana kje na terenu ob enih drugih stvareh.
               Zavedam se oziroma mislim, da se moramo zavedati da gre za dve ločeni operaciji in da
               je slovensko sodelovanje v tem konkretnem primeru vezano na usposabljanje oziroma na
               aktivnost rekel sem do štirih inštruktorjev. Drugače pa seveda, se z vašo razpravo
               lahko strinjam. Gre za problematiko, ki zopet izbruhnila na dan v okviru Malija, ki
               pa je neke vrste hiba celotne mednarodne skupnosti in konec koncev tudi sistema OZN.
                  <stage type="mag"/> (nadaljevanje) Kar se tiče EMUNI-a sem
               zelo hvaležen za to vprašanje. Namreč, jaz sem eden tistih, ki meni, da bi bila
               velika škoda, če nam ta projekt propade. Ta projekt, seveda, je nastal na našo
               slovensko pobudo pred leti. Gre za projekt v kontekstu Unije za Sredozemlje oziroma
               za prizadevanje Evropske unije in tudi južnega brega Sredozemlja, držav severne
               Afrike, da vendarle najdemo en način, konkreten način povezovanja med ljudmi in med
               mlado generacijo. In EMUNI je dejansko nekaj, kar bi lahko pri tem odigralo izjemno
               pomembno vlogo. Res je, kar ste rekli, na žalost v zadnjih nekaj letih je tu zadeva
               prišla toliko daleč, da je obstajala resna nevarnost, da nam nekdo, po domače,
               ukrade, ne samo idejo, ampak tudi sedež, da to iz Portoroža odpelje nekam v Maroko.
               Namen se mi zdi, ne samo te vlade, jaz upam tudi kakšne druge, skratka, da je to
               dejansko projekt za katerim stoji celotna Slovenija, da gre za projekt, ki mora
               ostati v naših rokah, ki je lahko pomembna, ne samo promocija naše države, ampak tudi
               pomemben konkreten prispevek k prizadevanju mednarodne skupnost, da se razmere v
               sredozemskem bazenu nekako začnejo spreminjati.</p>
               <p>Omenili ste gospoda Gajzarja(?), dejansko ja, upanje je, da bo nekako skušal nekje
               .../nerazumljivo./ vzeti. Jaz lahko samo se strinjam oziroma pozdravljam pomoč s
               strani naših evropskih poslancev. Kot rečeno, gre za projekt Evropske unije, Unije za
               Sredozemlje in upam, da bomo s skupnimi močmi uspeli ta projekt zadržati, bom rekel,
               v naših rokah. Ampak nekako v Sloveniji oziroma da bo Slovenija tista, ki bo nekako
               se skušala tule dodatno nekako dokazati, da znamo prvih deset preiti tudi k
               dejanjem.</p>
            </sp>
            <sp xml:id="SDT6-OZZP-redna-19-2013-01-23.sp49">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše odgovore, spoštovani državni sekretar dr. Cerar. Proceduralno,
               gospod Jožef Jerovšek.</p>
            </sp>
            <sp xml:id="SDT6-OZZP-redna-19-2013-01-23.sp50">

               <speaker>JOŽEF JEROVŠEK (PS SDS):</speaker>

               <p>Hvala lepa, gospod predsednik. Omenili ste prej, da smo se dotaknili izredno
               pomembnih tem. In jaz se s tem strinjam, dodatno sedaj še, ko je bil odgovor na
               vprašanje kolegice Tamare Vonta glede EMUNI-a. Tu se popolnoma pridružujem, da je
               treba relativno hitro ukrepati. Tudi prostore, ki jih ima EMUNI v Portorožu niso
               primerni za resno inštitucijo. Gospod predsednik, morda na kakšni prihodnji seji, da
               bi to temo tudi odprli, da bi imeli več spodbud, bi uradno Vlado zavezali do
               tega.</p>
               <p>Hočem pa reči nekaj drugega. Moti me, da je ta odbor že dolgo časa v takšni medijski
               senci in da očitno danes, ker ni dodatne kamere tretji parlamentarni program zopet ni
               pokril tega odbora. Ne vem kje je vzrok, ampak res pomembne teme smo obravnavali,
               recimo, smo se ob tej malijski krizi dotaknili tudi odnosa političnih medijskih
               civilno družbenih mirovniških elit do mednarodnopravno identičnih situacij. Prav je,
               da bi take stvari naša javnost imela prikazane. Možnosti obstajajo, tehnične tretji
               program, ampak pogosto ni to, čeprav se vedno ne strinjam. Zadnjič, ko smo
               obravnavali strategijo končanja misije AJSAF, tudi slovenske misije, moram reči, da
               na posnetkih in poročanju bilo izrazito selektivno prikazano potem, izrazito
               selektivno, politično selektivno. Dobro, kljub temu je neka informacija. Gospod
               predsednik prosil bi, da čisto uradno vprašate zakaj se dogaja, da takšne pomembne
               teme niso pokrite. Ker gledam na tretjem programu zvečer, če ni nekaj posebnega
               prenosa od osmih zvečer pa do desetih dopoldan ponavljajo stokrat iste stvari. Bi pa
               lahko ponovili ali dali v programski termin tudi posnete, recimo, tega odbora,
               izjemno pomembne zadeve. Naši ljudje so o mednarodnih <stage type="mag"/> (nadaljevanje) zadevah, o zunanjepolitičnih zadevah preslabo
               informirani in potem dostikrat imajo tudi napačne informacije. Tu moramo nekaj
               izboljšati. Prosim vas, da čisto uradno povprašate kaj je temu vzrok. Hvala.</p>
            </sp>
            <sp xml:id="SDT6-OZZP-redna-19-2013-01-23.sp51">

               <speaker>PREDSEDNIK JOŽEF HORVAT:</speaker>

               <p>Hvala vam za dober proceduralni predlog in to kritiko. Moram reči, da gotovo služba
               za odnose z javnostmi Državnega zbora našo sejo spremlja. Če je pa tukaj kamera ali
               ne ni odvisno od predsedujočega, ampak predvsem od RTV Slovenija. To vprašanje smo na
               našem odboru imeli, mislim da, na prejšnji seji. Najbrž je to posledica današnje
               stavke, ampak jaz o tem ne morem odločati. To je pač svobodna odločitev RTV Slovenija
               če ima tu kamero ali ne.</p>
               <p>Spoštovani kolegice in kolegi, kot predsedujoči na tej seji imam odgovornost,
               predvsem pa iskreno željo, da ste vsi poslanke in poslanci, ki ste postavili
               vprašanje zadovoljni z odgovori Vlade. In v tem pogledu, čeprav sem odgovor že
               slišal, sprašujem kolegico Janjo Klasinc in kolega Sama Bevka, če sta zadovoljna z
               odgovorom državnega sekretarja dr. Cerarja na vajini vprašanji. Gospod Bevk.</p>
            </sp>
            <sp xml:id="SDT6-OZZP-redna-19-2013-01-23.sp52">

               <speaker>SAMO BEVK (PS SD):</speaker>

               <p>Samo en stavek. Stvar predstavnika Vlade, državnega sekretarja je, ali bo porabil
               101. člen Poslovnika ali ne. Pač državni sekretar je odgovoril, da bo...</p>
            </sp>
            <sp xml:id="SDT6-OZZP-redna-19-2013-01-23.sp53">

               <speaker>PREDSEDNIK JOŽEF HORVAT:</speaker>

               <p>Ste vi zadovoljni z odgovorom?</p>
            </sp>
            <sp xml:id="SDT6-OZZP-redna-19-2013-01-23.sp54">

               <speaker>SAMO BEVK (PS SD):</speaker>

               <p>Bom pač počakal na to zaprto sejo in bomo tam naprej razpravljali. Sedaj imamo še
               druge točke dnevnega reda. Če pa državni sekretar misli, da je pomembno obvestiti
               Državni zbor še o kakšni zadevi. Se pa lahko uporabi 101. člen Poslovnika Državnega
               zbora. Prepuščam odločitev njemu samemu. Jaz sem pa, glede na javno sejo, zadovoljen
               z odgovorom. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp55">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Bevk. Kolegica Janja Klasinc.</p>
            </sp>
            <sp xml:id="SDT6-OZZP-redna-19-2013-01-23.sp56">

               <speaker>JANJA KLASINC (PS PS):</speaker>

               <p>Tudi jaz sem, gospod predsednik, že v svojem dopolnilnem vprašanju povedala, da se
               zahvaljujem državnemu sekretarju in da sem zadovoljna s tistim delom odgovora, ki ga
               je on na javni seji sploh lahko dal. Enako se pridružujem mnenju kolega Bevka. Če bi
               pa gospod državni sekretar menil, da so pa še kakšne druge pomembne informacije, ki
               bi jih pred sejo Vlade lahko slišali o tem vprašanju, pa predlagam, da bi potem res
               to na zaprtem delu seje še obravnavali. Ampak s tem javnim delom sem zadovoljna.</p>
            </sp>
            <sp xml:id="SDT6-OZZP-redna-19-2013-01-23.sp57">

               <speaker>PREDSEDNIK JOŽEF HORVAT:</speaker>

               <p>Hvala lepa. Namreč, iz razloga, ki sem ga prej navedel, jaz bi želel, da ste vsi, da
               smo vsi zadovoljni z odgovori. Prav iz tega razloga sem si pripravil, v kolikor vidva
               ne bi bila zadovoljna za odgovori, sem že pripisal v scenarij naslednje nujne seje,
               ki jo imamo danes, da bi predlagal razširitev. Ampak glede nato, da, kot sta rekla,
               sta zadovoljna s tem delom odgovora, in glede na to, da v nekaj dneh pričakujemo
               posebno sejo Odbora za zunanjo politiko, ki bo tematiko obravnaval, potem ne bom
               realiziral tega, kar sem imel v mislih za naslednjo nujno sejo.</p>
               <p>S tem zaključujem to točko dnevnega reda. Proceduralno? Kolegica Tamara Vonta.</p>
            </sp>
            <sp xml:id="SDT6-OZZP-redna-19-2013-01-23.sp58">

               <speaker>TAMARA VONTA (PS PS):</speaker>

               <p>Hvala lepa. Ni nič dramatičnega. Jaz bi pa morda samo predlog podala, da se debata
               EMUNI oziroma predmet EMUNI uvrsti tudi kot ena točka dnevnega reda na eno od
               prihodnjih sej OZP-ja, če se strinjate?</p>
            </sp>
            <sp xml:id="SDT6-OZZP-redna-19-2013-01-23.sp59">

               <speaker>PREDSEDNIK JOŽEF HORVAT:</speaker>

               <p>Še več, moram reči, da z gospodom Gajzerjem se že nekajkrat tudi s strokovno službo,
               s sekretarko Odbora za zunanjo politiko se že nekaj časa pogovarjamo, da bi obiskali
               gospoda Gajzarja, in da bi tam na licu mesta pravzaprav se poslanke in poslanci
               seznanili z detajli EMUNI-a. Bomo naredili kar bo najboljše predvsem za EMUNI.</p>
               <p>Zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  ZRAČNEM PROMETU MED VLADO REPUBLIKE SLOVENIJE IN VLADO DRŽAVE KATAR, EPA 1291/V.</title> Dobili smo mnenje Zakonodajno-prave službe. Pričenjamo drugo obravnavo predloga
               zakona <stage type="mag"/> (nadaljevanje) v kateri bomo opravili
               razpravo in glasovanje o predlogu zakona.</p>
               <p>Želi predlagatelj zakona podati dopolnilno obrazložitev? Državni sekretar, gospod
               Ljubo Žnidar, izvolite.</p>
            </sp>
            <sp xml:id="SDT6-OZZP-redna-19-2013-01-23.sp60">

               <speaker>LJUBO ŽNIDAR:</speaker>

               <p>Spoštovani predsedujoči, poslanke in poslanci. Čisto na kratko. Gre, lahko rečem, že
               za tradicionalni sporazum za sklenitev katerega so zainteresirane obe državi in ta
               sporazum je podlaga za vzpostavitev in izvajanje rednega zračnega prometa med
               ozemljem obeh držav in s tem se odprejo tudi nadaljnje možnosti tako sodelovanja na
               vseh področjih, predvsem tudi na gospodarskem, kar je osnovni namen.</p>
               <p>Je pa ta sporazum tudi usklajen z evropsko direktivo na letalskem področju.
               Hvala.</p>
            </sp>
            <sp xml:id="SDT6-OZZP-redna-19-2013-01-23.sp61">

               <speaker>PREDSEDNIK JOŽEF HORVAT:</speaker>

               <p>Hvala lepa gospod državni sekretar. Prehajamo na razpravo in glasovanje o posameznih
               členih predloženega zakona.</p>
               <p>Predlagam, kolegice in kolegi, da po končani razpravi glasujemo o vseh členih skupaj.
               ali morda kdo temu nasprotuje? Ugotavljam, da ne.</p>
               <p>Besedo dajem poslankam in poslancem. Želi kdo razpravljati? Kolegica Janja Klasinc,
               izvolite.</p>
            </sp>
            <sp xml:id="SDT6-OZZP-redna-19-2013-01-23.sp62">

               <speaker>JANJA KLASINC (PS PS):</speaker>

               <p>Jaz bi državnemu sekretarju postavila samo kratko vprašanje. Zanima me ali potekajo
               morda že kakšni dogovori z letalsko družbo Katar o kakšnih sodelovanjih med Slovenijo
               in Katarjem, glede na to, da zdaj dajemo osnovo za to sodelovanje. Mogoče Adria
               Airways ali pa letališče Jožeta Pučnika, če že po vašem vedenju obstajajo kakšni
               takšni dogovori.</p>
            </sp>
            <sp xml:id="SDT6-OZZP-redna-19-2013-01-23.sp63">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospod Ljubo Žnidar, izvolite.</p>
            </sp>
            <sp xml:id="SDT6-OZZP-redna-19-2013-01-23.sp64">

               <speaker>LJUBO ŽNIDAR:</speaker>

               <p>Hvala. Rekel bi, da teme pogovorov, ki so se zvrstile, vemo da lansko leto so tako
               predsednik države je obiskal Republiko Katar. Nisem seznanjen z vsebino teh
               pogovorov, vendar ta, bi rekel sporazum, je prvi korak, ki daje možnosti vsem
               nadaljnjim aktivnostim.</p>
               <p>Seveda Republika Slovenija si bo prizadevala ravno na teh dveh projektih, kot ste
               omenila, tako z družbo Adria Airways, ki vemo, da je potrebno s to družbo nekaj
               narediti oziroma ji poiskati določenega partnerja ali celo interesenta po nakupu.</p>
               <p>Vemo kakšna je konkurenčna sposobnost tako majhne letalske družbe, ki ne more
               dosegati konkurenčne osnove za poslovanje, tako kot jih dosegajo večje letalske
               družbe in da tu bo pač potrebno tudi v prihodnosti v tem segmentu in osebno mislim,
               da Katar je ena izmed potencialnih držav s katero bo potrebno tako na diplomatskem in
               tudi v tem letalskem segmentu vzpostaviti nadaljnje pogovore. To je začetna vstopna
               možnost, ki daje, odpira v tem vidiku, nadaljevanje.</p>
               <p>Konkretnih dogovorov iz preteklosti med obema državama pa ta moment ne poznam.</p>
            </sp>
            <sp xml:id="SDT6-OZZP-redna-19-2013-01-23.sp65">

               <speaker>PREDSEDNIK JOŽEF HORVAT:</speaker>

               <p>Hvala lepa za odgovor. Ugotavljam, da lahko razpravo zaključim. Prehajamo na
               glasovanje o vseh členih predloga zakona. Glasujemo. Glasovanje teče. zaključujem
               glasovanje.</p>
               <p>Kdo je za? (15 članov.) Kdo je proti? (Nihče.)</p>
               <p>Ugotavljam, da so členi sprejeti.</p>
               <p>In ker k predlogu zakona ni bil sprejet noben amandma, odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme.</p>
               <p>Prehajamo še na določitev poročevalca na seji Državnega zbora. Je kakšen
               prostovoljec? Ugotavljam, da ne in za to bo odbor za zunanjo politiko pisno
               poročal.</p>
               <p>S tem zaključujem to točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO REPUBLIKE SRBIJE O POLICIJSKEM SODELOVANJU
                  EPA</title>
                  <stage type="mag"/> (nadaljevanje) <title>439/VI.</title> Mnenje
               Zakonodajno-pravne službe smo prejeli.</p>
               <p>Pričenjam drugo obravnavo predloga zakona o kateri bomo opravili razpravo in
               glasovanje o predlogu zakona.</p>
               <p>Sprašujem ali želi predlagatelj zakona podati dopolnilno obrazložitev? Državni
               sekretar mag. Robert Marolt, izvolite.</p>
            </sp>
            <sp xml:id="SDT6-OZZP-redna-19-2013-01-23.sp66">

               <speaker>MAG. ROBERT MAROLT:</speaker>

               <p>Hvala lepa za besedo gospod predsednik. Spoštovane poslanke, spoštovani poslanci,
               ostali navzoči.</p>
               <p>Sporazum med vlado Republike Slovenije in vlado Republike Srbije o policijskem
               sodelovanju ureja policijsko sodelovanje med državama na področju preprečevanja
               nevarnosti in zagotavljanja javne varnosti ter pri preprečevanju, odkrivanju in
               preiskovanju kaznivih dejanj.</p>
               <p>Policijsko sodelovanje ob upoštevanju načela vzajemnosti, obsega izmenjavo informacij
               vključujoč osebne podatke ter druge ukrepe, ki jih sporazum tudi primeroma
               našteva.</p>
               <p>Sporazum omogoča tudi sodelovanje na področju izmenjave izkušenj in strokovnjakov ter
               skupnih analiz stanja na področju kriminala v obeh državah.</p>
               <p>Ker je predmet tega sporazuma tudi izmenjava osebnih podatkov, poseben člen ureja
               tudi pravila izmenjave in rabe osebnih podatkov skladno s konvencijo sveta Evrope o
               varstvu posameznikov pri avtomatski obdelavi osebnih podatkov, ki je bila sestavljena
               28. januarja leta 1981 v Strasbourgu. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp67">

               <speaker>PREDSEDNIK JOŽEF HORVAT:</speaker>

               <p>Hvala lepa vam gospod državni sekretar. Prejeli smo tudi mnenje komisije za
               mednarodne odnose in evropske zadeve državnega sveta. Želi besedo gospod Miloš
               Pohole? Izvolite imate besedo.</p>
            </sp>
            <sp xml:id="SDT6-OZZP-redna-19-2013-01-23.sp68">

               <speaker>MILOŠ POHOLE:</speaker>

               <p> Hvala za besedo in lep pozdrav vsem prisotnim. Komisija za mednarodne odnose in
               evropske zadeve državnega sveta predlog zakona o ratifikaciji podpira, s tem da
               ugotavlja tudi, da sporazum ne ureja dostopa do profilov DNK kar napotuje na
               morebitni sprejem posebnega pravnega akta. Toliko. Hvala.</p>
            </sp>
            <sp xml:id="SDT6-OZZP-redna-19-2013-01-23.sp69">

               <speaker>PREDSEDNIK JOŽEF HORVAT:</speaker>

               <p>Hvala lepa za posredovano mnenje. Prehajamo na razpravo in glasovanje o posameznih
               členih predloženega zakona. Predlagam, da po končani razpravi glasujemo o vseh členih
               skupaj. Najbrž temu načinu dela nihče ne nasprotuje, zato besedo dajem poslankam in
               poslancem. Želi kdo razpravljati? Kolegica Sonja Ramšak, izvolite.</p>
            </sp>
            <sp xml:id="SDT6-OZZP-redna-19-2013-01-23.sp70">

               <speaker>SONJA RAMŠAK (PS SDS):</speaker>

               <p>Hvala za besedo. Lep pozdrav vsem prisotnim. Imamo samo eno kratko vprašanje za
               državnega sekretarja in sicer glede na dejstva o balkanskem bojevniku, ko v tem
               procesu na slovenskih sodiščih niso bila upoštevana nekatera dokazana bremena
               pridobljena s strani organov Republike Srbije, me zanima, če s tem sporazumom tudi to
               odpravljamo in da bodo v bodoče tudi slovenska sodišča lahko obravnavala te
               pridobljene podatke s strani organov Republike Srbije. Hvala.</p>
            </sp>
            <sp xml:id="SDT6-OZZP-redna-19-2013-01-23.sp71">

               <speaker>PREDSEDNIK JOŽEF HORVAT:</speaker>

               <p>Hvala tudi vam. K besedi vabim še dr. Ljubico Jelušič.</p>
            </sp>
            <sp xml:id="SDT6-OZZP-redna-19-2013-01-23.sp72">

               <speaker>DR. LJUBICA JELUŠIČ (PS SD):</speaker>

               <p>Hvala gospod predsednik. Najprej če lahko poveste o čem je ta sporazum drugačen od
               tistega iz leta 2001. Torej očitno gre za nadgradnjo starega sporazuma ampak na
               katerih točkah, v čem je ta sporazum podrobnejši oziroma obsežnejši. In vas prosim
               državni sekretar, če lahko poveste.</p>
               <p>In drugič. Poleg problema, ki ga je odprla kolegica Ramšakova, se mi zdi, da je
               dobro, če nam tudi pojasnite ali bo zdaj to sodelovanje omogočilo oziroma preprečilo
               takšne situacije, kot je bila v primeru morilca Pluta, ko je slovenska policija imela
               iz Srbije podatke o njem in njegovem delovanje pa jih ni upoštevala, ko ga je bilo
               treba aretirati pravočasno tudi na našem ozemlju. Hvala.</p>
            </sp>
            <sp xml:id="SDT6-OZZP-redna-19-2013-01-23.sp73">

               <speaker>PREDSEDNIK JOŽEF HORVAT:</speaker>

               <p>Hvala tudi vam. Želi še kdo razpravljati? Vidim, da ne. Gospod državni sekretar, mag.
               Marolt, izvolite.</p>
            </sp>
            <sp xml:id="SDT6-OZZP-redna-19-2013-01-23.sp74">

               <speaker>MAG. ROBERT MAROLT:</speaker>

               <p>Hvala lepa za ta vprašanja. Najprej bi poskušal odgovoriti na prvo vprašanje,
               spoštovane gospe poslanke Ramšak, kar se tiče dokaznih standardov.</p>
               <p>Tukaj bi uvodoma poudaril, da ta sporazum zaokrožuje tako imenovani pravni okvir
               sodelovanja med policijama,<stage type="mag"/> (nadaljevanje) se
               pravi v delu, ki se nanaša na posredovanje tudi osebnih podatkov.</p>
               <p>Dejstvo je, da si policiji po tem sporazumu posredujeta podatke, ki se potem
               uporabijo v notranjih postopkih, v skladu z Ustavo, zakonodajo in drugimi veljavnimi
               mednarodnimi pogodbami.</p>
               <p>Tukaj bi poudaril tudi to, da področje policijskega sodelovanja pokrivajo tudi druge
               širše mednarodne pogodbe, kot na primer konvencija organizacije združenih narodov o
               boju proti organiziranem kriminalu, tako imenovan palermska konvencija.</p>
               <p>Glede odgovora postavljenega vprašanja glede na konkretni sodni postopek pač gre še
               za odprt sodni postopek, ki je v pritožbenem postopku in o tem postopku nekako nebi
               želel in ne morem tudi komentirati, ker se čaka še pravnomočna odločitev sodišča.</p>
               <p>Dejstvo pa je, da se le ta sporazum nanaša na policijsko sodelovanje.</p>
               <p>Glede vprašanja gospe poslanke, dr. Jelušičeve, v čem je ta sporazum drugačen o
               sporazuma iz leta 2001.</p>
               <p>Dejstvo je, da ta sporazum, torej iz leta 2001, to je torej dejansko že 13 let nazaj,
               delo na področju kriminala, se pravi policijsko delo na področju odkrivanja kriminala
               in tudi kriminalne dejavnosti se spreminjajo z vsakim letom in ta sporazum, ki je bil
               iz leta 2001 ni bil sporazum med Republiko Slovenijo in Republiko Srbijo ampak je bil
               sporazum med Republiko Slovenijo in še sporazum z nekdanjo zvezno Republiko
               Jugoslavijo. Torej gre za drug subjekt.</p>
               <p>Kot sem poudaril že to, da gre za izboljšanje operativnega dela policije, za nove
               taktike in metodiko policije pri odkrivanju kaznivih dejanj in poleg tega pa je v tem
               času tudi sprejeta bila konvencija o policijskem sodelovanju držav jugovzhodne Evrope
               in so te spremenjene okoliščine v tem upoštevane.</p>
               <p>Zato je ta sporazum torej sklenjen s sedanjo državo, torej z Republiko Srbijo in je
               pač tudi v skladu z drugimi mednarodno pravnimi sporazumi, kot sem že omenil,
               konvencija, tako imenovana .../nerazumljivo/... konvencija v sodelovanju policij med
               državami jugovzhodne Evrope.</p>
               <p>Kar se tiče konkretnega primera iz preteklosti, ki ste ga omenili, primer Plut, pač
               to zdaj težko komentiram glede na zadevo, ki je bila v preteklosti.</p>
               <p>Dejstvo je, da te konvencije so mehanizmi, so orodja, ki omogočajo policijam
               kvalitetno in učinkovito delo in sodelovanje.</p>
               <p>Seveda drugo so pa potem vprašanja kako se to v praksi učinkovito in kvalitetno
               izvaja in uporablja te načine in metode, <stage type="mag"/>
               (nadaljevanje) ki jih omogočajo podpisani sporazumi oziroma konvencije. Hvala.</p>
            </sp>
            <sp xml:id="SDT6-OZZP-redna-19-2013-01-23.sp75">

               <speaker>PREDSEDNIK JOŽEF HORVAT:</speaker>

               <p>Hvala vama za odgovore. Kolegica, Ljubica Jelušič.</p>
            </sp>
            <sp xml:id="SDT6-OZZP-redna-19-2013-01-23.sp76">

               <speaker>DR. LJUBICA JELUŠIČ (PS SD):</speaker>

               <p>Najlepša hvala.</p>
               <p>Nisem pričakovala, mag. Marolt, da boste komentirali konkreten primer Silva Pluta
               ampak ali bodo podatki kakršni so takrat obstajali pri slovenski policiji in so bili
               pridobljeni s strani srbske policije o njegovih kaznivih dejanjih torej ali bodo
               tovrstni podatki sedaj zaradi tega sporazuma upoštevani? In, če vam lahko pomagam,
               pri prvem vprašanju, pri Balkanskem bojevniku vsaj po javno dostopnih podatkih ni šlo
               za policijske podatke oziroma pridobljene s pomočjo policije ampak sporno je bilo to,
               da so bili podatki, ki jih je imela Slovenska policija očitno pridobljeni s strani
               ene od srbskih obveščevalnih služb in te pa niso zajete s tovrstnim sporazumom.
               Hvala.</p>
            </sp>
            <sp xml:id="SDT6-OZZP-redna-19-2013-01-23.sp77">

               <speaker>PREDSEDNIK JOŽEF HORVAT:</speaker>

               <p>Hvala vam. Gospod državni sekretar, izvolite.</p>
            </sp>
            <sp xml:id="SDT6-OZZP-redna-19-2013-01-23.sp78">

               <speaker>DR. BOŽO CERAR:</speaker>

               <p>Hvala lepa za to dodatno vprašanje.</p>
               <p>Jaz bi tukaj še enkrat želel poudariti, da ta sporazum med Vlado Republike Slovenije
               in Vlado Republike Srbije o policijskem sodelovanju se nanaša izključno samo na
               policijsko sodelovanje in ne pa na sodelovanje drugih organov, bodisi v predkazenskem
               postopku bodisi v fazi preiskave oziroma odkrivanja kaznivih dejanj, procesiranje
               postopkov in potem na sodišču.</p>
               <p>Zdaj, kakšni podatki, ko sprašujete okoli konkretnih podatkov glede primera Plut, ne
               vem kakšne konkretne podatke to mislite, o kakšnih konkretnih podatkih s katerimi bi
               lahko organi odkrivanja razpolagali, mislim pa da tudi ta sporazum jasno določa
               kateri podatki se izmenjujejo, kako se izmenjujejo, vse z namenom učinkovitega in
               kvalitetnega sodelovanja med državami pogodbenicami pri odkrivanju in preiskovanju
               kaznivih dejanj.</p>
               <p>Tako da kar se tiče pa tistega primera, ki je potekal pred kazenski bodisi kazenski
               postopek potem seveda je pa to stvar organov pregona in stvar tožilstva in sodstva.
               Hvala.</p>
            </sp>
            <sp xml:id="SDT6-OZZP-redna-19-2013-01-23.sp79">

               <speaker>PREDSEDNIK JOŽEF HORVAT:</speaker>

               <p>Hvala lepa. Želi še kdo besedo? Ugotavljam da ne zato razpravo zaključujem in
               prehajamo na glasovanje o vseh členih predloga zakona.</p>
               <p>Glasujemo, kdo je za? (15 članov.) Kdo je proti? (Nihče.)</p>
               <p>Ugotavljam torej, da so členi sprejeti in ker k predlogu zakona ni bil sprejet noben
               amandma Odbor za zunanjo politiko predlaga Državnemu zboru da predlog zakona
               obravnava v predloženem besedilu in ga sprejme. Odbor za zunanjo politiko bo
               Državnemu zboru pisno poročal.</p>
               <p>S tem zaključujem to točko dnevnega reda.</p>
               <p>In prehajamo na <title>4. TOČKO DNEVNEGA REDA - TO JE PREDLOG ZAKONA O RATIFIKACIJI
                  SPORAZUMA MED VLADO REPUBLIKE SLOVENIJE IN VLADO ZDRUŽENIH DRŽAV AMERIKE O
                  OKREPITVI SODELOVANJA PRI PREPREČEVANJU HUDIH KAZNIVIH DEJANJ IN V BOJU PROTI
                  NJIM, EPA 829/VI.</title>
               </p>
               <p>Mnenje Zakonodajno-pravne službe smo prejeli. Zdaj pričenjamo drugo obravnavo
               predloga zakona o kateri bomo opravili razpravo in glasovanje o predlogu zakona. Želi
               predlagatelj zakona podati dopolnilno obrazložitev? Besedo dajem državnemu
               sekretarju, mag. Robertu Maroltu. Izvolite.</p>
            </sp>
            <sp xml:id="SDT6-OZZP-redna-19-2013-01-23.sp80">

               <speaker>MAG. ROBERT MAROLT:</speaker>

               <p>Še enkrat hvala lepa za besedo gospod predsednik, spoštovane poslanke, spoštovani
               poslanci.</p>
               <p>Slovenija in Združene države Amerike še nimata sklenjenega dvostranskega sporazuma o
               sodelovanju v boju proti hujšim oblikam kriminala. Namen sporazuma je krepitev
               sodelovanja med državama pri preprečevanju hujših kaznivih dejanj in boju proti njim.
               Pridobivanje podatkov, kot jih določa sporazum je dovoljeno le za preprečevanje,
               odkrivanje in preiskovanje hujših kaznivih dejanj, ki jih opredeljuje priloga k
               sporazumu. Kot splošno pravilo pa je določeno da se kot hujša kazniva dejanja štejejo
               kaznivo dejanje, ki se kaznuje z odvzemom prostosti v višini najmanj enega leta ali
               strožjo kaznijo. Sporazum posebej ureja postopek pri izmenjavi podatkov o prstnih
               odtisih in podatkov v profilih DNK kot specifično obliko policijskega sodelovanja.
               Tukaj želim posebej poudariti, da sporazum določa, da se osebni podatki pošljejo na
               zahtevo in šele potem, ko se ugotovi ujemanje med neznanim prstnim odtisom oziroma
               profilom DNK in takšnim podatkom v bazi podatkov torej gre za uveljavljanje sistema
               kot rečejo strokovnjaki policiji je zadetek, ni zadetek ujemanja podatkov. Tukaj bi
               poudaril, da so bila pogajanja posebej zahtevna, še posebej na področju varstva
               osebnih podatkov, ker na temu področju med državama obstajajo razlike v sistemu
               varovanja osebnih podatkov.</p>
               <p>Tako so bili standardi varovanja osebnih podatkov kot veljajo za članice Evropske
               unije vsebinsko preneseni v besedilo tega sporazuma. Standardi varstva osebnih
               podatkov kot jih določa ta sporazum so enaki ali višji kot jih ureja tovrstni
               sporazumi ki jih imajo Združene države Amerike sklenjene z drugimi državami članicami
               Evropske unije.</p>
               <p>Zaradi občutljivosti področja varovanja osebnih podatkov je bila poleg ureditve
               možnosti popravkov blokiranja podatkov in njihovega izbrisa posebna pozornost
               namenjena pregledu in nadzoru nad varstvom osebnih podatkov. Vsaka pogodbenica
               pregleduje izpolnjevanje svojih obveznosti glede varstva podatkov po temu sporazumu
               in se po potrebni in če je to potrebno in primerno za drugo pogodbenico dogovarja o
               vprašanjih varstva in zaščite. To dejansko pomeni, da je s tem zagotovljena možnost
               informacijskega pooblaščenca, da izvaja svoje pristojnosti, skladno z notranjo
               zakonodajo Republike Slovenije.</p>
               <p>Z vidika pravnega reda Republike Slovenije ter pravnega reda Evropske unije s
               področja varstva osebnih podatkov ter drugih človekovih pravic in temeljnih svoboščin
               je rezultat optimalen. Kar koli več je možno doseči samo v primeru, če se Evropska
               unija odloči za sklenitev mednarodne pogodbe z Združenimi državami Amerike s tega
               področja.</p>
               <p>Naj na koncu poudarim še to, da se določbe sporazuma izvajajo v skladu z notranjimi
               zakoni, predpisi in mednarodnimi obveznostmi pogodbenic. Pogodbenici se redno
               posvetujeta o izvajanju določb tega sporazuma in o katerem koli pomemben razvoju
               dogodkov med Evropsko unijo in Združenimi državami Amerike na področju varstva
               osebnih podatkov v okviru kazenskega pregona. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp81">

               <speaker>PREDSEDNIK JOŽEF HORVAT:</speaker>

               <p>Hvala vam, gospod državni sekretar. Prejeli smo tudi mnenje Komisije za mednarodne
               odnose in evropske zadeve, Državnega sveta. Zato besedo dajem, če seveda to želi,
               gospod Miloš Pohole. Izvolite.</p>
            </sp>
            <sp xml:id="SDT6-OZZP-redna-19-2013-01-23.sp82">

               <speaker>MILOŠ POHOLE:</speaker>

               <p>Hvala za besedo.</p>
               <p>Komisija Državnega sveta predlog zakona o ratifikaciji podpira. Hvala.</p>
            </sp>
            <sp xml:id="SDT6-OZZP-redna-19-2013-01-23.sp83">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše mnenje.</p>
               <p>Prehajamo razpravo in glasovanje o posameznih členih predloženega zakona. Predlagam,
               da po končani razpravi glasujemo o vseh členih skupaj kot je bilo to do sedaj. Najbrž
               temu načinu dela nihče na nasprotuje, zdaj dajem pa besedo poslankam in poslancem,
               kdo želi razpravljati? Nihče. Zato razpravo zaključujem in prehajamo na glasovanje o
               vseh členih predloga zakona.</p>
               <p>Glasujemo, kdo je za? (13 članov.) Kdo je proti? (Nihče.)</p>
               <p>Ugotavljam torej, da so členi sprejeti. In, ker k predlogu zakona ni bil sprejet
               noben amandma Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Odbor za zunanjo politiko bo
               Državnemu zboru pisno poročal.</p>
               <p>S tem zaključujem to točko dnevnega reda.</p>
               <p>In prehajamo na <title>5. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO REPUBLIKE KOSOVO O MEDSEBOJNI POMOČI PRI</title>
                  <stage type="mag"/> (nadaljevanje) <title>CARINSKIH ZADEVAH, EPA 870/V.</title>
               </p>
               <p>Prejeli smo mnenje Zakonodajno-pravne službe. Pričenjamo drugo obravnavo predloga
               zakona o kateri bomo opravili razpravo in glasovanje o predlogu zakona. Želi
               predlagatelj zakona podati dopolnilno obrazložitev? Izvolite. Prosim, da se
               predstavite.</p>
            </sp>
            <sp xml:id="SDT6-OZZP-redna-19-2013-01-23.sp84">

               <speaker>MITJA BREZOVNIK:</speaker>

               <p>Dober dan, Mitja Brezovnik, Ministrstvo za finance.</p>
            </sp>
            <sp xml:id="SDT6-OZZP-redna-19-2013-01-23.sp85">

               <speaker>PREDSEDNIK JOŽEF HORVAT:</speaker>

               <p>Izvolite.</p>
            </sp>
            <sp xml:id="SDT6-OZZP-redna-19-2013-01-23.sp86">

               <speaker>MITJA BREZOVNIK:</speaker>

               <p>Hvala lepa gospod predsednik, spoštovane poslanke in poslanci.</p>
               <p>Sporazum med Vlado Republike Slovenije in Vlado Republike Kosovo o medsebojni pomoči
               pri carinskih zadevah predstavlja sodno pravno podlago za sodelovanje med pristojnimi
               organi obeh držav. Bistveni elementi zakona so opredelitev pojmov, področje uporabe
               sporazuma, vrste pomoči, določila izmenjave dokumentov in obvestil, sporočanja,
               uporaba informacij in dokumentov, varovanje osebnih podatkov, izmenjava obveznosti
               določila glede kritja stroškov in začetka in prenehanja veljavnosti sporazuma. Samo
               besedilo je tipsko besedilo, ki temelji na besedilu tako imenovane konvencije Neapelj
               2, ki ureja področje sodelovanja carinskih organov in pa na podlagi modela sporazuma
               svetovne carinske organizacije. Slovenija je v preteklosti že sklepala s posameznimi
               državami takšne sporazume in zadnji, ki je bil primerljiv je s Črno Goro, ki je bil
               sklenjen v lanskem letu. Hvala.</p>
            </sp>
            <sp xml:id="SDT6-OZZP-redna-19-2013-01-23.sp87">

               <speaker>PREDSEDNIK JOŽEF HORVAT:</speaker>

               <p>Hvala vam, za dopolnilno obrazložitev. Prejeli smo tudi mnenje Komisije za mednarodne
               odnose in evropske zadeve, Državnega sveta. Pa kljub temu dajem besedo gospodu Milošu
               Poholetu. Izvolite.</p>
            </sp>
            <sp xml:id="SDT6-OZZP-redna-19-2013-01-23.sp88">

               <speaker>MILOŠ POHOLE:</speaker>

               <p>Hvala še enkrat za besedo.</p>
               <p>Komisija Državnega sveta predlog zakona o ratifikaciji podpira. Hvala.</p>
            </sp>
            <sp xml:id="SDT6-OZZP-redna-19-2013-01-23.sp89">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše mnenje.</p>
               <p>Prehajamo na razpravo in glasovanje o posameznih členih predloženega zakona.
               Predlagam, da po končani razpravi glasujemo o vseh členih skupaj. Najbrž temu spet
               nihče ne nasprotuje zato dajem besedo poslankam in poslancem. Kdo želi razpravljati?
               Nihče, zato razpravo zaključujem.</p>
               <p>Prehajamo na glasovanje o vseh členih predloga zakona.</p>
               <p>Glasujemo, kdo je za? (14 članov.) Kdo je proti? (Nihče.)</p>
               <p>Ugotavljam torej, da so členi sprejeti.</p>
               <p>In, ker k predlogu zakona ni bil sprejet noben amandma Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Odbor za zunanjo politiko bo Državnemu zboru pisno poročal.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA - PREDLOG ZAKONA O DOPOLNITVI ZAKONA O
                  RATIFIKACIJI POGODBE O USTANOVITVI EVROPSKEGA MEHANIZMA ZA STABILNOST MED
                  KRALJEVINO BELGIJO, ZVEZNO REPUBLIKO NEMČIJO, REPUBLIKO ESTONIJO, IRSKO, HELENSKO
                  REPUBLIKO, KRALJEVINO ŠPANIJO, FRANCOSKO REPUBLIKO, ITALIJANSKO REPUBLIKO,
                  REPUBLIKO CIPER, VELIKIM VOJVODSTVOM LUKSEMBURG, MALTO, KRALJEVINO NIZOZEMSKO,
                  REPUBLIKO AVSTRIJO, PORTUGALSKO REPUBLIKO, REPUBLIKO SLOVENIJO, SLOVAŠKO REPUBLIKO
                  IN REPUBLIKO FINSKO, EPA 877/VI.</title>
               </p>
               <p>Prejeli smo mnenje Zakonodajno-pravne službe. Pričenjam drugo obravnavo predloga
               zakona o kateri bomo opravili razpravo in glasovanje o predlogu zakona. Želi
               predlagatelj zakona podati dopolnilno obrazložitev? Gospod Mitja Mavko, izvolite.</p>
            </sp>
            <sp xml:id="SDT6-OZZP-redna-19-2013-01-23.sp90">

               <speaker>MAG. MITJA MAVKO:</speaker>

               <p>Hvala lepa za besedo. Spoštovani poslanci in poslanke.</p>
               <p>Namen predloga za dopolnitve Zakona o ratifikaciji pogodbe o ustanovitvi evropskega
               mehanizma za stabilnost je interpretativna politična deklaracija, ki je bila sprejeta
               po razsodbi nemškega ustavnega sodišča o skladnosti pogodbe o ustanovitvi evropskega
               mehanizma za stabilnost z nemškim pravnim redom, z nemško Ustavo. In ta politična
               interpretativna izjava določa, da je na vsak način obveznost posamezne države
               pogodbenice ESM-ja omejena z višino njenega emisijskega kapitala, kot je to določeno
               v sami osnovni pogodbi <stage type="mag"/> (nadaljevanje) in pa,
               da noben izmed členov v pogodbi ne preprečuje, da bi pristojni nacionalni organi
               relevantne informacije o delovanju ESM-ja delili z nacionalnimi parlamenti.</p>
               <p>Z vidika Republike Slovenije težav s to politično izjavo nimamo in predlagamo, da se
               z njo dopolni naš Zakon o ratifikaciji ustanovne pogodbe o ESM-ju. Hvala.</p>
            </sp>
            <sp xml:id="SDT6-OZZP-redna-19-2013-01-23.sp91">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Mavko.</p>
               <p>Prehajamo na razpravo in glasovanje o posameznih členih predloženega zakona.
               Predlagam, kolegice in kolegi, da po končani razpravi glasujemo o vseh členih skupaj.
               Besedo poslankam in poslancem. Kdo želi razpravljati? Nihče, zato razpravo
               zaključujem.</p>
               <p>In prehajamo na glasovanje o vseh členih predloga zakona.</p>
               <p>Glasujemo, kdo je za? (13 članov.) Kdo je proti? (Nihče.)</p>
               <p>Ugotavljam torej, da so členi sprejeti.</p>
               <p>In, ker k predlogu zakona ni bil sprejet noben amandma Odbor za zunanjo politiko
               predlaga Državnemu zboru, da predlog zakona obravnava v predloženem besedilu in ga
               sprejme. Prehajamo še na določitev poročevalca na seji Državnega zbora, je kakšen
               prostovoljec? Ugotavljam, da ne zato bo to predsednik odbora.</p>
               <p>S tem zaključujem to točko dnevnega reda.</p>
               <p>Prehajamo na <title>6.A TOČKO DNEVNEGA REDA - POBUDA ZA SKLENITEV SPORAZUMA MED VLADO
                  REPUBLIKE SLOVENIJE IN VLADO AVSTRALIJE O PROGRAMU DELOVNIH POČITNIC, EPA 913/VI.</title>
               </p>
               <p>Želi predlagatelj podati dopolnilno obrazložitev? Gospod Šter, če želite imate
               besedo, dobrodošli med nami.</p>
            </sp>
            <sp xml:id="SDT6-OZZP-redna-19-2013-01-23.sp92">

               <speaker>ANDREJ ŠTER:</speaker>

               <p>Hvala lepa spoštovane poslanke in poslanci, predsednik.</p>
               <p>Sporazum, torej pobuda za sklenitev tega sporazuma je ena gesta, ki sledi vrsti
               vprašanj, ki so jih na našem ministrstvu in tudi na javnost naslovili zlasti mladi,
               ki ob potovanju v državo, kot Avstralija je, seveda vidijo potrebo in vidijo
               možnosti, da tam poskrbijo tudi za svojo eksistenco. Sklenitev takšnega sporazuma je
               v okvir uzanc, ki veljajo med državami tudi številne evropske države takšen sporazum
               že imajo in ocenjujemo, da s tem seveda približamo to možnost tako slovenskim
               državljanom, ki bodo tam kot tudi obratno avstralskim državljanom, ki bodo tukaj.
               Določitev predstavlja precejšnjo ugodnost od siceršnjega režima bivanja in
               zaposlovanja, omogoča da osebe med osemnajstim in petintridesetim letom v državah
               pogodbenicah delajo, imajo tako imenovane delovne počitnice in sicer, če so tukaj
               dvanajst mesecev lahko v šestih mesecih od teh dvanajstih opravljajo pridobitno
               dejavnost, s tem zaslužijo in seveda to jim omogoča vizum, ki ga na podlagi tega
               sporazuma ena ali druga država tem mladim izda.</p>
               <p>Takšen sporazum Slovenija ima že sklenjen z Novo Zelandijo in Argentino. Seveda
               skušamo pridobiti tudi druge podobne destinacije oziroma soglasje v drugih državah
               zakaj za Avstralijo mislimo da kaže pohiteti ali pa pričakujemo, da b sporazum čim
               prej sklenjen... Mnogo slovenskih državljanov se obrne na nas, ali na našo ambasado v
               Canberri s tovrstnimi vprašanji in mislim da kaže ujeti tisto že naslednjo počitniško
               sezono in jim omogočati, da to svoje bivanje preživijo tudi na cenovno ugodnejši
               način kot so ga doslej.</p>
               <p>Hvala, toliko.</p>
            </sp>
            <sp xml:id="SDT6-OZZP-redna-19-2013-01-23.sp93">

               <speaker>PREDSEDNIK JOŽEF HORVAT:</speaker>

               <p>Zahvaljujem se gospodu Šteru za uvodno predstavitev, očitno zelo dobre pobude.
               Odpiram razpravo, k besedi se je že prijavil kolega Samo Bevk.</p>
            </sp>
            <sp xml:id="SDT6-OZZP-redna-19-2013-01-23.sp94">

               <speaker>SAMO BEVK (PS SD):</speaker>

               <p>Hvala lepa.</p>
               <p>Seveda bom za to pobudo glasoval in jo podpiram, bi imel pa eno vprašanje gospod
               Šter; kot vemo in tudi sami ste povedali je želja mladih po spoznavanju življenja in
               dela v drugih država velika. Razlogi za to <stage type="mag"/>
               (nadaljevanje) so pri vsakem posamezniku drugačni, prav je, da skrbimo za krepitev
               stikov med obema državama tudi preko tovrstnih oblik. Posebej pa me zanima ocenjen
               obseg zanimanja, sam ste povedali da je to zanimanje kar veliko bo teh sto vizumov
               zadostilo željam mladih? Želel bi tudi vedeti kako bo potekalo uresničevanje
               sporazuma na izvedbeni ravni. Iz njega sicer izhaja, da bodo mladi lahko zaprosili za
               vizum na konzularnih predstavništvih v državah, ni pa navedeno kako bo potekal izbor
               v primeru, da bo zanimanje primernih kandidatk in kandidatov preseglo to številko
               sto, kako bodo konzularna predstavništva v t emu primeru opravila izbor in seveda
               tudi kdaj predvidevate, da bi lahko sporazum postal operativen, če vemo, kot ste
               povedali da se te počitnice bližajo, pa da imamo težave na samo vlado čeprav vidim
               tukaj,da recimo predlog za sestavo delegacije ni potreben, ker naj bi se ta sporazum
               uskladil po diplomatski poti in verjamem da kriza v vladi ni ovira, da ne bi ta
               sporazum čim prej zagledal luč sveta. Hvala lepa.</p>
            </sp>
            <sp xml:id="SDT6-OZZP-redna-19-2013-01-23.sp95">

               <speaker>PREDSEDNIK JOŽEF HORVAT:</speaker>

               <p>Hvala vam. K razpravi vabim dr. Ljubico Jelušič.</p>
            </sp>
            <sp xml:id="SDT6-OZZP-redna-19-2013-01-23.sp96">

               <speaker>DR. LJUBICA JELUŠIČ (PS SD):</speaker>

               <p>Najlepša hvala.</p>
               <p>Zdi se, da se za to željo mladih, ki odhajajo tudi v Avstralijo na tako imenovane
               počitnice skriva tudi želja po iskanju dela. Ne zato, ker bi bili tam na počitnicah
               ampak zato, ker iščejo delo, tudi v tako oddaljenih destinacijah. Ali imate, gospod
               Šter, na Ministrstvu za zunanje zadeve že kaj več podatkov o tem kolikor pravzaprav
               izobraženih mladih, ker tukaj gre za izobražence, bodoče izobražence, tiste ki bodo
               lahko študirali, koliko teh ljudi se ogreva za odhod v Avstralijo in kaj v bistvu to
               pomeni za tako imenovani beg možganov za Slovenijo?</p>
            </sp>
            <sp xml:id="SDT6-OZZP-redna-19-2013-01-23.sp97">

               <speaker>PREDSEDNIK JOŽEF HORVAT:</speaker>

               <p>Hvala lepa. Želi še kdo razpravljati? Ugotavljam, da ne. Gospod Šter, želite
               odgovoriti? Imate besedo.</p>
            </sp>
            <sp xml:id="SDT6-OZZP-redna-19-2013-01-23.sp98">

               <speaker>ANDREJ ŠTER:</speaker>

               <p>Seveda, torej hvala za vprašanja.</p>
               <p>Najprej poslancu gospodu Bevku; omejitev, ki jo sporazum predvideva, to je sto
               vizumov v eni in sto vizumov v drugi strani. Po naših izkušnjah doslej ni bilo
               omejitev niti za Novo Zelandijo niti za Argentino. Gre namreč za sporazum, ki nekako
               izključujte tudi tisto kar je bilo zaznati v vprašanju dr. Jelušičeve in sicer to ni
               fiktivna zaposlitev ali pa prikrita možnost odselitve in naselitve. Predvideva, da
               oseba potuje kot študent, da temu nameni en del svojega časa, ki ga želi regulirano
               tudi preživeti v določeni državi. Lahko da se bo kdo odločil in bo delal en mesec in
               bo en mesec samo v Avstraliji, to možnost ima. In so tudi primeri, na katere bolj
               leti tisto vprašanje o begu možganov. Tisti pa se odločijo za pridobivanje, ne vedno
               uspešno dovoljenje za naselitev oziroma dovoljenje za prebivanje. To zadeva precej
               drugačno populacijo, praviloma so to ali posamezniki, ki zapustijo preprosto državo,
               tako da gredo ali pa so to cele družine, ki seveda v želji za boljšim življenjem
               iščejo te možnosti.</p>
               <p>Tukaj ste morda zasledili kakšno od aktivnosti, ki potekajo z našega ministrstva,
               tudi z Ministrstva za delo, v sodelovanju z našim veleposlaništvom v Canberri in tudi
               z avstralskim veleposlaništvom tukaj, z namenom, da takšnim zainteresiranim ponudimo
               celovito in resnično informacijo, ki ni namenjena temu, da bi kdo služil na račun
               ljudi, ki si iščejo pot v boljšo prihodnost. Vse preveč je namreč primerov pri
               katerih ljudem, ki se odločajo za takšen korak.<stage type="mag"/>(nadaljevanje) Ne govorim zdaj o tem sporazumu, ampak o tisti drugi
               situaciji. Nekdo obljublja vse mogoče, za relativno na prvi pogled morda skromen
               denar, vendar se potem izkaže, da tistega niti ne more, niti ni sposoben zagotovi.
               Obljublja namreč zaposlitev tistih, ki so za delo sposobni, šolsko mesto za otroke,
               ki bodo to zlahka dosegli, veste pa, da je Avstralija ena od najbolj rigoroznih
               držav, glede migracijskih tokov, da zelo natančno spremlja in da v primeru, da kdo
               zlorabi tisto bivanje, tudi na prvi pogled zelo v mili obliki, over state
               prekoračitev dovoljenih dni bivanja je tam resen prekršek, ki osebo lahko za vedno
               diskvalificira, da še enkrat zaprosi za vstop. Zato je tak sporazum po našem mnenju
               velika spodbuda in velik privilegij tistim, ki želijo potovati in želijo potovati
               tudi v državo kot je Avstralija z namenom, da jo obiščejo, da tam preživijo del
               svojega časa in se vrnejo in hkrati tudi velika varovalka do tega, da te pravice ni
               mogoče zlorabljati ali pa jo poskusiti zlorabljati in s tem onemogočiti to pravico
               drugim iz iste države. Avstralci namreč te primere kršitev vestno beležijo. In, če bi
               se teh nabralo preveč, potem bi imeli Slovenci lahko "on general" kar precejšnje
               probleme pri vstopu v to državo. Tam živi tudi naša skupnost, precej Slovencev je tam
               in ti včasih pomagajo v tistih primerih, kjer res pride do težav, kjer res pride od
               tega, da nekdo konča v bolnici ali pa s kakšnimi drugimi težavami. Zato je po našem
               mnenju smiselno res razlikovati med tistimi, ki želijo potovati in imajo zato pogoje
               in tistimi, ki bi želeli to nekako zlorabiti ali pa s prikritim namenom odpotovati in
               tam izginiti v prostrani državi. Takih ta sporazum ne podpira in jim ne nudi niti
               privida kakšnega zatočišča. Je pa ta problem na katerega ste gospa poslanka opozorili
               resen. Države namenjajo temu zelo veliko pozornost, odlivu možganov, odhodov ljudi,
               ki so na začetku in imajo vse pogoje za uresničitev svoje eksistence v kakšnem drugem
               okolju. S tem se soočajo številne države, Slovenija je med njimi in seveda kazalo bi
               resno obravnavati ta problem. Ampak kot rečeno, ta sporazum ga ne podpira, ne
               prispeva k temu, kvečjemu postavlja ločnico med tistimi, ki potujejo z namenom, da
               bodo bogatili svoje znanje in svoje nadaljnje življenje tukaj v tej državi.</p>
            </sp>
            <sp xml:id="SDT6-OZZP-redna-19-2013-01-23.sp99">

               <speaker>PREDSEDNIK JOŽEF HORVAT:</speaker>

               <p>Hvala lepa za te odgovore. Še razprava, gospod Samo Bevk.</p>
            </sp>
            <sp xml:id="SDT6-OZZP-redna-19-2013-01-23.sp100">

               <speaker>SAMO BEVK (PS SD):</speaker>

               <p>Samo vprašanje. Jaz sem to tudi omenil, kako bi recimo potekal izbor, če bi bila ta
               številka več kot 100.</p>
            </sp>
            <sp xml:id="SDT6-OZZP-redna-19-2013-01-23.sp101">

               <speaker>ANDREJ ŠTER:</speaker>

               <p>Se opravičujem, to sem pozabil odgovoriti. Sporazum predvideva, da lahko strani
               ugotovita, da izvajanje sporazuma je v težavah. Lahko je v težavah, zato ker bi
               ugotovili, da ga ne želimo več izvajati, mehanizem govori tudi o tem, da se lahko
               strani dogovorita, da spremenita limit. Če bi se pokazalo, da je ta interes zares
               večji in da izvajanje sporazuma daje pričakovane rezultate glede tega, kdo skuša to
               izkoristiti, po dosedanjih izkušnjah ne z avstralsko, ne s kakšno drugo državo, ne bi
               bil problem ugotoviti, da limit, ki je bil mišljen na letni ravni je bil dosežen v
               recimo prvih šestih mesecih, pa za drugih šest mesecev obe strani ugotavljata, da
               obstoji interes. Temu je tudi namenjen kar najnižji prag obličnosti sklepanja tega
               sporazuma, izmenjava not je dokaj enostaven, zelo poceni tudi način in tam, kjer
               obstaja sporazum o volji, tam je možno potem to novelo sporazuma doseči hitro, pa
               zelo ekonomično, v prid tistih, ki jim to omogoča, da uresničijo svoje želje.</p>
            </sp>
            <sp xml:id="SDT6-OZZP-redna-19-2013-01-23.sp102">

               <speaker>PREDSEDNIK JOŽEF HORVAT:</speaker>

               <p>Hvala lepa. Še gospod Samo Bevk. <stage type="mag"/>
               </p>
            </sp>
            <sp xml:id="SDT6-OZZP-redna-19-2013-01-23.sp103">

               <speaker>SAMO BEVK (PS SD):</speaker>

               <p>Kriterij bo pa najbrž prispetje take...</p>
            </sp>
            <sp xml:id="SDT6-OZZP-redna-19-2013-01-23.sp104">

               <speaker>ANDREJ ŠTER:</speaker>

               <p>Kriterij, jaz mislim, da je čisto časovni, tisti, ki se bo prej pojavil s svojo
               vlogo, bo ta vizum prej dobil. To je staro svetopisemsko načelo.</p>
            </sp>
            <sp xml:id="SDT6-OZZP-redna-19-2013-01-23.sp105">

               <speaker>PREDSEDNIK JOŽEF HORVAT:</speaker>

               <p>Zahvaljujem se gospodu Andreju Šteru za koncizne, res jasne odgovore. Razpravo
               zaključujem in predlagam, da glasujemo o naslednjem predlogu sklepa: Odbor za zunanjo
               politiko potrjuje podano pobudo. Glasujemo.</p>
               <p>Kdo je za? (15 članov.) Kdo je proti? (Nihče.)</p>
               <p>Ugotavljam torej, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>6B. TOČKO DNEVNEGA REDA - POBUDA ZA SKLENITEV PROTOKOLA O
                  SPREMEMBAH SPORAZUMA Z DNE 3. MAJA 2006 MED REPUBLIKO SLOVENIJO IN ZVEZNO
                  REPUBLIKO NEMČIJO O IZOGIBANJU DVOJNEGA OBDAVČEVANJA V ZVEZI Z DAVKI OD DOHODKA IN
                  PREMOŽENJA, SPREMENJENEGA S PROTOKOLOM 17. MAJA 2011, EPA 932/VI.</title> Sprašujem,
               želi predlagatelj podati dopolnilno obrazložitev. Ja, besedo dajem gospe Jožici
               Kastelic, vodji sektorja za davčni in carinski sistem na Ministrstvu za finance,
               imate besedo. Izvolite.</p>
            </sp>
            <sp xml:id="SDT6-OZZP-redna-19-2013-01-23.sp106">

               <speaker>JOŽICA KASTELIC:</speaker>

               <p>Hvala lepa gospod predsedujoči. Spoštovane poslanke in poslanci.</p>
               <p>V tej pobudi se obravnava predlog protokola za spremembo konvencije z Nemčijo, s
               katerim se bo sedaj veljavni 7. člen nadomestil z novim 7. členom. To je člen, ki
               ureja obdavčitev poslovnih dobičkov. Slovenija uporablja pri pogajanjih za sklenitev
               konvencije osnutek konvencije, ki z določenimi modalitetami temelji na vzorčni davčni
               konvenciji OECD-ja. Ta osnutek konvencije je bil na zadnje dopolnjen leta 2012, tudi
               z vsebino tega 7. člena, ki se naj bi sedaj spreminjal in je odbor Državnega zbora za
               zunanjo politiko o njem odločal, mislim, da lanskega novembra. Ta 7a. člen bistveno
               jasneje določa, kdaj in kako se ugotavlja dobiček posamezne poslovne enote.</p>
               <p>Slovenija bo k temu 7. členu vzorčne OECD konvencije podala pridržek in sicer v
               smislu, da v svojih konvencijah izrecno določi, da bo takšno prilagoditev opravila
               le, če jo bo štela za upravičeno, zato bo takšno rešitev predlagala tudi v pogajanjih
               z Nemčijo. Toliko.</p>
            </sp>
            <sp xml:id="SDT6-OZZP-redna-19-2013-01-23.sp107">

               <speaker>PREDSEDNIK JOŽEF HORVAT:</speaker>

               <p>Zahvaljujem se za vašo dopolnilno obrazložitev. In odpiram razpravo. Besedo imajo
               poslanke in poslanci. Želi kdo razpravljati? Ugotavljam, da ne, zato razpravo
               zaključujem. Predlagam, da glasujemo o naslednjem predlogu sklepa. Odbor za zunanjo
               politiko potrjuje podano pobudo. Glasujemo.</p>
               <p>Kdo je za? (15 članov.) Kdo je proti? (Nihče.)</p>
               <p>Sklep je sprejet.</p>
               <p>S tem zaključujem to točko dnevnega reda.</p>
               <p>Prehajamo pa na <title>7. TOČKO DNEVNEGA REDA - MEDNARODNO DEJAVNOST DRŽAVNEGA ZBORA.</title> Kolegij predsednika Državnega zbora je na svoji 37. seji, 13. decembra 2012
               obravnaval plačilo članarine v parlamentarni skupščini unije za Sredozemlje in v
               interparlamentarni uniji za fiskalno leto 2013. Odločanje je takrat Kolegij preložil,
               dogovorjeno pa je bilo, da se na sejo Kolegija, ko bo ta tematika ponovno obravnavana
               povabi tudi predsednika Odbora za zunanjo politiko, da predstavi stališče odbora,
               glede na to, da je parlamentarna skupščina unije za Sredozemlje, da sodi v
               pristojnost Odbora za zadeve EU, bo verjetno glede tega potrebno tudi mnenje tega
               odbora. Vendar predlagam, da danes opravimo razpravo na našem odboru. Prejeli ste
               tudi tabelo, pravkar jo že imate na mizi, ki vključuje pregled stroškov za posamezno
               organizacijo in ga je pripravil oddelek za mednarodno dejavnost protokol in
               prevajanje. <stage type="mag"/> (nadaljevanje) Kolegice in kolegi
               odpiram razpravo. Prelagal bom potem tudi sklep v katerem se bo odbor za zunanjo
               politiko opredelil do članstva Državnega zbora v posameznih organizacijah. Odpiram
               razpravo. Kolegica podpredsednica, Janja Klasinc.</p>
            </sp>
            <sp xml:id="SDT6-OZZP-redna-19-2013-01-23.sp108">

               <speaker>JANJA KLASINC (PS PS):</speaker>

               <p>Gospod predsednik, jaz sem na tem odboru že nekajkrat razpravljala o pomenu tako
               imenovane poslanske diplomacije in mislim, da smo jo zaradi varčevanja v tem mandatu
               skrajno okrnili in ne bi kazalo, da bi nadaljevali s to prakso tudi naprej.</p>
               <p>Jaz sem za varčevanje in to smo dokazali vsi poslanci, mislim pa, da se ne bi smeli
               odpovedovati članstvu v nobeni parlamentarni skupščini oziroma dimenziji v kateri je
               slovenski Državni zbor sodeloval v zadnjih 20 letih.</p>
               <p>Tudi škoda, ker ni več nikogar z zunanjega ministrstva ampak nekajkrat smo doživeli,
               da so tudi predstavniki zunanjega ministrstva poudarjali pomen tudi našega dela v
               mednarodnih odnosih parlamentarnega dela tako da mislim, da kadar bi prišlo do
               vprašanj previsokih članarin ali česa podobnega pri posameznih parlamentarnih
               skupščinah oziroma dimenzijah, bi moralo vodstvo Državnega zbora v sodelovanju z
               našim odborom narediti vse, da dosežemo mogoče znižanje članarin, mogoče kakšno drugo
               obliko plačevanja, ne pa ukinjanje naše udeležbe v teh parlamentarnih združenjih. </p>
               <p>Zaenkrat naj bi bilo to vse. Če bo potem potrebno še v nadaljevanju razprave, bi se
               še potem oglasila.</p>
            </sp>
            <sp xml:id="SDT6-OZZP-redna-19-2013-01-23.sp109">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolegica Tamara Vonta, izvolite.</p>
            </sp>
            <sp xml:id="SDT6-OZZP-redna-19-2013-01-23.sp110">

               <speaker>TAMARA VONTA (PS PS):</speaker>

               <p>Hvala lepa. Te številke so sicer zelo zanimive. Kot že veste, sem tudi na zadnji seji
               tudi predsednika Državnega zbora opozorila, da vendarle obstaja razlika med
               parlamentarno skupščino unije za Mediteran in med parlamentarno skupščino
               mediteranskih držav, da sta to dve različni organizacije, ker je bilo na kolegiju
               govora o tem.</p>
               <p>Zdaj jaz mislim podobno, kot misli kolegica Klasinc. Govorim pa v imenu, sem pač
               članica parlamentarne skupščine unije za Mediteran, kot gospod Bevk, ki je vodja
               delegacije ampak je moral oditi pa me je nekako pooblastil, da nekaj o tem
               spregovorim.</p>
               <p>Mislim, da je treba razmisliti tudi v tem, ne samo kako visoka je članarina ampak po
               drugi strani tudi, zdaj se bom izrazila mogoče malo finančno ampak v tem smislu kako
               velik je pa donos, po drugi strani, če sodelujemo v neki takšni mednarodni
               organizaciji.</p>
               <p>Poleg tega, če je res interes vlade in ta zaveza, da se vrnem k EMUNI, res tako
               močna, potem bi bilo milo rečeno smešno, če mi v tej uniji za Mediteran ne bi
               sodelovali. Tukaj mislim, da je brezpredmetno o tem govoriti, če to kar se tiče
               EMUNI-ja drži, potem bi bilo smešno, da izstopimo iz te unije. Samo toliko.
               Hvala.</p>
            </sp>
            <sp xml:id="SDT6-OZZP-redna-19-2013-01-23.sp111">

               <speaker>PREDSEDNIK JOŽEF HORVAT:</speaker>

               <p>Hvala lepa za vaše razmišljanje. Gospod Jerovšek.</p>
            </sp>
            <sp xml:id="SDT6-OZZP-redna-19-2013-01-23.sp112">

               <speaker>JOŽEF JEROVŠEK (PS SDS):</speaker>

               <p>Hvala lepa. Iz tega pregleda vidimo, da je dejansko članarina za parlamentarno
               skupščino mediteranskih držav nesorazmerno visoka.</p>
               <p>Tu je meni res problematično ob taki članarini, kajti recimo parlamentarna skupščina
               NATO je članarina nekaj čez 8 tisoč, OVSE<stage type="mag"/>
               (nadaljevanje) nekaj čez 6 tisoč. Tu je pa dejansko pretirana in zdaj če se tu ne da
               radikalno narediti nekaj na članarini, potem je edino ta skupščina pod vprašajem.</p>
               <p>Vem, da ima tudi nekaj učinkov oziroma glede na regijo, da je tudi to koristno,
               drugače načelno seveda nisem za ukinjanje parlamentarne diplomacije, ob tej članarini
               tu pa mislim, da je upravičeno razmišljanje, da se nekaj naredi.</p>
            </sp>
            <sp xml:id="SDT6-OZZP-redna-19-2013-01-23.sp113">

               <speaker>PREDSEDNIK JOŽEF HORVAT:</speaker>

               <p>Hvala lepa. Mogoče samo kot pripomoček, jaz sem po letih seštel čez vse te mednarodne
               organizacije in sicer postavko plenarna zasedanja in drugo in sem dobil naslednje
               vsote.</p>
               <p>Za 2010 je Državni zbor za to porabil slabih 205 tisoč, leta 2011 124.400, lansko
               leto, 2012 pa 55.680. To je seštevek po letih brez članarine. Tu se zdaj vidi
               dejansko trend padanja stroškov, dejansko smo tu izrazito varčevali.</p>
               <p>Sam tudi želim spodbujati parlamentarno diplomacijo, ki se mi zdi zelo pomembna in
               ugotavljam, da jo premalo negujemo, morda celo zanemarjamo.</p>
               <p>Si pa tudi postavljam podobno vprašanje, kot podpredsednik kolega Jerovšek. Meni se
               zdi nerazumno visoka članarina za PAM, to je 33.700 in o tej organizaciji smo
               pravzaprav že razpravljali in sam tudi bi se zelo težko odločil, da to članarino tudi
               v tem letu plačamo.</p>
               <p>Nadaljujemo razpravo. Dr. Ljubica Jelušič, izvolite.</p>
            </sp>
            <sp xml:id="SDT6-OZZP-redna-19-2013-01-23.sp114">

               <speaker>DR. LJUBICA JELUŠIČ (PS SD):</speaker>

               <p>Hvala. Jaz bi samo na eno stvar opozorila in se pridružujem vsem, ki ste rekli, da je
               pomembno sodelovati v teh tudi poslanskih izmenjavah in obiskih različnih mednarodnih
               organizacij.</p>
               <p>Problem je ko se v mednarodnem okolju začnejo pojavljati samo še predstavniki izvršne
               oblasti. Takrat drugim državam v teh mednarodnih organizacijah postaja jasno, da nam
               v naši državi zmanjkuje ena dimenzija oblasti in ni prav, da zmanjkajo poslanci
               oziroma da jih ni na različnih sejah in je tudi res, da včasih predstavniki izvršne
               oblasti, ministri, pričakujejo eno vrsto podpore s strani teh ljudi, ki prihajajo.
               Zlasti je bilo pomembno, da so v okviru skupščine zahodno Evropske unije ali pa
               skupščine OVSE-ja ali pa skupščine zveze nato, slovenski poslanci znali nekako
               zagovarjati slovensko politiko. In če jih ni, če niso prisotni na teh sejah, potem
               tudi tega slovenskega glasu ni in lahko minister govori kar hoče ampak njemu manjka
               en pomemben legitimni del oziroma en del legitimnosti, ki jo prinašajo poslanci.</p>
               <p>Zato bi jaz opozorila na to, da kljub temu res strašnemu trendu iz 205 tisoč na 55
               tisoč to je velik padec. Vprašanje je koliko bo tega sploh še v letošnjem letu. Da bi
               ta trend vseeno kazalo nekako zaustaviti.</p>
            </sp>
            <sp xml:id="SDT6-OZZP-redna-19-2013-01-23.sp115">

               <speaker>PREDSEDNIK JOŽEF HORVAT:</speaker>

               <p>Hvala lepa. Jaz bom to naše razmišljanje tudi, če bom povabljen na kolegij, prenesel.
               Podpredsednica Janja Klasinc.</p>
            </sp>
            <sp xml:id="SDT6-OZZP-redna-19-2013-01-23.sp116">

               <speaker>JANJA KLASINC (PS PS):</speaker>

               <p>Hvala gospod predsednik. Jaz bi opozorila še na nekaj.</p>
               <p>Mi smo se že pogovarjali, da bi bilo treba z delegacijo parlamentarne skupščine
               mediteranskih držav spregovoriti malo več, tako da mislim, da bi nam morali tudi
               člani te delegacije razložiti kakšne so možnosti, da bi se morda našla neka rešitev
               za to, da bi delegacija vendarle obstala.</p>
               <p>Druga zadeva pa je, na kar bi opozorila, da smo v veliki želji po populizmu in
               ugajanju, ne morda toliko širši javnosti, kot medijem, v tem mandatu popolnoma
               izpustili udeležbo na srečanjih parlamentarnih skupščin <stage type="mag"/> (nadaljevanje) interparlamentarne unije.</p>
               <p>In da je Slovenija, to vemo vsi tisti, ki poznamo to organizacijo, da je to
               parlamentarni OZN in da je nedopustno, da že leto in pol tam samevajo sedeži z
               napisom Slovenija samo zaradi tega, ker so ta srečanja praviloma na drugih
               kontinentih, kot je evropski.</p>
               <p>Zdaj seveda bo morda, v tem letu je jesensko srečanje načrtovano spet v Švici v
               Genovi, kjer je sedež interparlamentarne unije, vendar temu smo na Fakulteti za
               družbene vede, kjer sem jaz študirala, dejali evropocentrizem, našemu obnašanju.</p>
               <p>Mislim, da če kdo, potem pa slovenski parlament ne more biti evropocentrističen ampak
               moramo spoznavati svet v globalu in si prizadevati, da okrnjene manjše delegacije
               spet začnejo obiskovati skupščine interparlamentarne unije, kajti varčevanje je možno
               tudi drugače. Hvala.</p>
            </sp>
            <sp xml:id="SDT6-OZZP-redna-19-2013-01-23.sp117">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolega Jerko Čehovin, izvolite.</p>
            </sp>
            <sp xml:id="SDT6-OZZP-redna-19-2013-01-23.sp118">

               <speaker>JERKO ČEHOVIN (PS PS):</speaker>

               <p>Hvala predsednik. Zelo na kratko. Torej tudi jaz podpiram prehodnice okrog njihovih
               razprav in mislim, da ta samo izolacija, ki jo počenjamo v Državnem zboru nam ne
               povečuje ugleda in kdor misli, da se javnost zadovoljuje s tem na koncu, jaz bi bil
               najbolj zadovoljen, da sploh niti enega evra ne porabimo za to.</p>
               <p>Objektivno pa to za dejavnost države ali pa predvsem za pozicioniranje parlamenta v
               neki normalni delitvi oblasti, pa samo škodi.</p>
               <p>Zato mislim, da je potrebno, da smo racionalni, to smo že dokazali tudi lansko leto,
               da bi se pa popolnoma odrekli tej mednarodni aktivnosti, sem pa absolutno proti.</p>
               <p>Zato podpiram vse tiste, ki tako enako razmišljate.</p>
            </sp>
            <sp xml:id="SDT6-OZZP-redna-19-2013-01-23.sp119">

               <speaker>PREDSEDNIK JOŽEF HORVAT:</speaker>

               <p>Hvala lepa. Ja, kolega Jerovšek.</p>
            </sp>
            <sp xml:id="SDT6-OZZP-redna-19-2013-01-23.sp120">

               <speaker>JOŽEF JEROVŠEK (PS SDS):</speaker>

               <p>Jaz imam samo eno vprašanje gospod predsednik. Mi smo zadnjič na eni seji, ko smo
               obravnavali obisk generalnega sekretarja ali ne vem koga ...</p>
            </sp>
            <sp xml:id="SDT6-OZZP-redna-19-2013-01-23.sp121">

               <speaker>PREDSEDNIK JOŽEF HORVAT:</speaker>

               <p>... ja.</p>
            </sp>
            <sp xml:id="SDT6-OZZP-redna-19-2013-01-23.sp122">

               <speaker>JOŽEF JEROVŠEK (PS SDS):</speaker>

               <p>Sicer upravičeno rekli, da ob takih članarinah morajo ti funkcionarji si stroške
               pokriti sami ampak kaj je zdaj od te realizacije, ki se je šlo ravno za to debato, se
               zgodilo? Imate kako informacijo?</p>
            </sp>
            <sp xml:id="SDT6-OZZP-redna-19-2013-01-23.sp123">

               <speaker>PREDSEDNIK JOŽEF HORVAT:</speaker>

               <p>Po mojih informacijah generalnega sekretarja Pama ni bilo v Slovenijo. Se pravi ta
               obisk potem ni bil realiziran. To so moje informacije.</p>
               <p>Bi pa, kolegice in kolegi, predlagal po tej razpravi naslednji predlog sklepa.</p>
               <p>Odbor ... Zdaj vemo, da za članstvo in za plačilo članarin je odgovoren in pristojen
               kolegij predsednika Državnega zbora.</p>
               <p>Odbor za zunanjo politiko še naprej podpira članstvo in plačilo morebitnih članarin
               Državnega zbora v interparlamentarni uniji, parlamentarni skupščini unije za
               Mediteran, ta bo pravzaprav v kompetenci odbora za zadeve EU, on bo dal sugestijo
               kolegiju, potem naprej, parlamentarni skupščini sveta Evrope, parlamentarni dimenziji
               srednjeevropske dimenzije, parlamentarni skupščini NATO, parlamentarni skupščini
               OVSE, organizacija za varnost in sodelovanje v Evropi.</p>
               <p>Želi kdo razpravljati o tem predlogu sklepa? Ne želi. Prehajamo na odločanje.
               Glasujemo. Glasovanje teče. Zaključujem glasovanje.</p>
               <p>Kdo je za? (12 članov.) Kdo je proti? (Nihče.)</p>
               <p>Ugotavljam, da je sklep sprejet in ga bomo posredovali kolegiju predsednika Državnega
               zbora.</p>
               <p>Naslednja zadeva, 17. januarja letos je name bilo naslovljeno pismo predsednika
               Državnega zbora, dr. Gregorja Viranta z naslednjo vsebino: Odbor za zunanjo politiko
               je na 13. seji, 17. oktobra lani obravnaval predlog za imenovanje kontaktne osebe
                  <stage type="mag"/> (nadaljevanje) za parlamentarno mrežo
               OECD, pri čemer je bila sprejeta odločitev, da odbor za kontaktno osebo predlaga,
               podčrtujem, predlaga mag. Branka Grimsa.</p>
               <p>Kolegij predsednika Državnega zbora ni pristojen za odločanje o navedenem predlogu,
               zato predlagam odboru, da navedeni predlog ponovno obravnava ter enako kot je bilo
               postopano tudi v prejšnjem mandatu Državnega zbora, sprejme sklep o imenovanju
               predlaganega poslanca za kontaktno osebo za parlamentarno mrežo OECD. Lep pozdrav dr.
               Gregor Virant.</p>
               <p>Nekoliko me čudi, da je ta dopis predsednika prišel po dveh mesecih po tem ko smo mi
               predlagali našega spoštovanega kolega mag. Grimsa za parlamentarno mrežo OECD.</p>
               <p>Zdaj, kolegice in kolegi predlagam, da formalno sprejemom sklep, da gospoda mag.
               Branka Grimsa imenujemo za kontaktno osebo za parlamentarno mrežo OECD. Predlagam, da
               glasujemo o tem. Glasovanje teže. Zaključujem glasovanje.</p>
               <p>Kdo je za? (10 članov.) Kdo je proti? (...)</p>
               <p>Predlog sklepa je sprejet.</p>
               <p>Zaključujem to točko dnevnega reda.</p>
               <p>Prehajamo na <title>8. TOČKO DNEVNEGA REDA - RAZNO.</title> Želi kdo besedo pri tej
               točki? Ne želi. Spoštovane kolegice in kolegi vsem se zahvaljujem za sodelovanje,
               prav tako tudi strokovnim službam.</p>
               <p>Mi se vidimo čez 10 minut na naslednji nujni seji v kleti, se pravi ob 12.00. Točno
               opoldne. Hvala lepa. <title>Seja se je končala ob 23. januarja 2013 ob 11.44.</title>
               </p>
            </sp>
         </div>
      </body>
   </text>
</TEI>

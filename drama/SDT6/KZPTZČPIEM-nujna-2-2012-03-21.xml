<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-KZPTZČPIEM-nujna-2-2012-03-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">742EC9E4EDC21CC0C1257D1F005A59C4</idno>
               <idno type="custom" subtype="day">E025ADA41CB0CFAEC12579C900323DF6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=E025ADA41CB0CFAEC12579C900323DF6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZPTZČPIEM-nujna-2-2012-03-21.KZPTZČPIEM" n="2">
               <name>nujna seja</name>
               <date when="2012-03-21"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZPTZČPIEM-nujna-2-2012-03-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZPTZČPIEM-nujna-2-2012-03-21.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">2. nujna seja</stage>
            <stage type="date">(21. marec 2012)</stage>
            <stage type="chairman">Sejo je vodila Tamara Vonta, predsednica komisije.</stage>
            <stage type="time">Seja se je pričela ob 12.16 uri. </stage>


            <sp xml:id="SDT6-KZPTZČPIEM-nujna-2-2012-03-21.sp1">

               <speaker>PREDSEDNICA TAMARA VONTA:</speaker>

               <p>Še enkrat lep pozdrav. Začenjamo torej 2. nujno sejo Komisije za peticije ter za
               človekove pravice in enake možnosti.</p>
               <p>Nihče ni zadržan od članic, tudi nobena ni imenovala nadomestnega člana. Prehajamo na
               določitev dnevnega reda, ki se ga prejeli s sklicem. Gre za seznanitev s predvideno
               reorganizacijo Urada za enake možnosti in posledicami za enake pravice žensk in
               moških in 2. točka razno. Predlogov za razširitev oziroma za umik katere od
               predlaganih točk ni bilo, zato predlagam dnevni red seje kot je bil predlagan s
               sklicem.</p>
               <p>Prehajam na obravnavo<title> 1. TOČKE - TO JE SEZNANITEV S PREDVIDENO REORGANIZACIJO
                  URADA ZA ENKA MOŽNOSTI IN POSLEDICAMI ZA ENAKE PRAVICE ŽENSK IN MOŠKIH. </title>Na
               sejo sta bila vabljena direktorica Urada za enake možnosti mag. Tanja Salecl in
               minister za delo, družino in socialne zadeve, mag. Andrej Vizjak, ki pa je zaradi
               službenih obveznosti moral oditi. Ampak je v bistvu razpravljal že v okviru redne
               seje tudi o tej tematiki. S sklicem seje ste prejeli naslednje gradivo, to je zakon o
               spremembah in dopolnitvah zakona o državni upravi, drugega gradiva na to temo žal še
               nismo dobili. Zdaj smo pa tudi razdelili predlog sklepa k tej 1. točki. In kot je
               razvidno iz naslova točke dnevnega reda, sem pač sejo sklicala zaradi predvidenega
               prenosa nalog in javnih uslužbencev Urada za enake možnosti na Ministrstvu za delo,
               družino in socialne zadeve. Naj rečem, da sem samo želela v bistvu slišati pojasnilo
               in argumente, zakaj je takšna odločitev. Osebno se mi tudi zdi, da gre v bistvu za
               zelo pomembno področje, še posebej za to, ker smo na nekaterih, da rečem, da smo v
               nekaterih vidikih te tematike v evropskem vrhu in jaz resnično, zaradi krize, ki je
               in zaradi drugih reči, kot je tudi recimo reorganizacija ne bi želela, da bi se to
               stanje poslabšalo in še enkrat bi poudarila, da bi enako, popolnoma enako vprašanje
               in popolnoma enako sejo sklicala ne glede na to, katera opcija bi vladala, to bi rada
               še enkrat poudarila. In zdaj na začetku predlagam, da mag. Tanja Salecl doda še
               dodatno mnenje, nekaj smo že slišali v okviru redne seje oziroma stališče k
               predvideni zakonski ureditvi. Izvolite, mag. Salecel.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp2">

               <speaker>MAG. TANJA SALECL:</speaker>

               <p>Hvala za besedo, hvala za povabilo k tej točki dnevnega reda. Kot predstojnica
               organa, ki je zadolžen za spodbujanje in zagotavljanje enakosti spolov. Nimam te
               pristojnosti, da bi karkoli govorila o predvideni reorganizaciji. Bi pa samo na
               kratko izpostavila pomembnost politike enakosti spolov in ustrezno organizacijsko
               obliko za učinkovito izvajanje teh nalog. Kot veste enakost spolov, enaka moč,<stage type="mag"/>(nadaljevanje) prepoznavnost, udeležba žensk in
               moških na vseh področjih, temeljno načelo demokratičnosti in enot človekovih pravic
               zato si morajo pač države prizadevati za to uresničitev. Dejstvo je pač, da ženska in
               moški še vedno nimamo enakih možnosti na vseh področjih, enakega položaja in k tej
               politiki nas zavezujejo tudi številne mednarodne pogodbe. V Sloveniji smo posebni
               organ za enakost spolov dobili že leta 1992 in smo bili prva tako imenovana
               tranzicijska država, ki je temu področju namenila posebno pozornost. Pobudnik takega
               organa na strani vlade je bila prav Komisija državnega zbora za žensko politiko, kot
               se je takrat imenovala, danes je to vaša komisija. Mi smo se pa takrat tudi imenovali
               Urad za žensko politiko, danes se pa imenujemo Urad za enake možnosti, naloge pa so
               bolj ali manj ostale enake, torej v prvi vrsti smo pristojni za politiko enakosti
               spolov. Torej izboljšanje položaja žensk, ustvarjanje enakih možnosti žensk in
               moških, ter ustvarjanje pogojev za vzpostavitev enake zastopanosti žensk in moških na
               vseh področjih družbenega življenja so naloge, ki so napisane v zakonu o enakih
               možnostih žensk in moških. Za izpolnitev teh ciljev sta odgovorna vlada oziroma
               ministrstva, vsak na svojem področju in sicer s sprejemanjem osebnih, splošnih
               ukrepov in z vključitvijo vidika spola v oblikovanje politik. To pomeni, da vse
               politike, ki jih na resornih področjih oblikujemo, proučimo z vidika spola, kakšen
               učinek imajo torej te politike na položaj žensk in moških, se zaveda v prizadevanju,
               da izboljšajo ta položaj, ne recimo, morebiti celo poslabšajo. Organ za področje
               enakosti spolov, torej naš urad, pa je tisti organ, ki spremlja položaj žensk in
               moških na vseh področjih, se hitro odziva na zaznane razlike med spoloma predlagal
               ukrepe, daje predloge, posega v oblikovanje politik v drugih resorjih, nudi pomoč in
               dejansko, tudi nasvete in podporo ministrstvom. Torej naše delo je horizontalno, ker
               enakost spolov je na vseh področjih življenja potrebno zagotoviti in smo mi tisti, ki
               nekako, če se tako izrazim, bdimo nad vsemi temi političnimi odločitvami, jih
               spodbujamo v luči doseganja enakosti spolov. Torej koordiniramo, usmerjamo in nekako
               si prizadevamo, da imamo na državni ravni, na vladni ravni celovit pristop. Jaz
               ocenjujem, da je urad v zdajšnji organizacijski obliki te naloge uspešno opravljal.
               To kažejo tudi ne nazadnje, vsakoletna poročila o enakosti žensk in moških, ki jih
               pripravi Evropska komisija in jih tudi vaša komisija redno obravnava, ker se Slovenke
               v primerjavi z drugimi Evropejkami lahko pohvalimo, da na marsikaterem področju je ta
               vrzel med moškimi in ženskami manjša kot v primerjavi s povprečjem držav Evropske
               unije. Sedanja organizacijska struktura bom rekla, je bila učinkovita. Bom pa zelo
               odkrito rekla, da je pa tukaj ta manko neke politične odgovornosti za to področje. In
               kot je minister rekel, smo nekako reševali do sedaj to zadevo tako, da na ravni
               Evropske unije je bil minister oziroma v preteklosti ministrica za delo, družino in
               socialne zadeve tista oseba, ki je to področje enakosti spolov nekako predstavljala
               na nivoju Evropske unije oziroma smo se vedno pač dogovorili, ker to delovno mesto,
               ki ga opravljam jaz je strokovno delovno mesto in tudi v tej analizi, ki je bila
               danes večkrat omenjena, se je opozorilo na to pomanjkljivost. Tako da, če govorimo
               zdaj o prenosu nalog Urada za enake možnosti v ministrstvu za delo, družino in
               socialne zadeve samo po sebi v tem organizacijskem smislu to ni problem. Države pač
               na različne načine umeščajo to področje. Problem, ki lahko nastane pa je ta, če ni to
               ustrezno umeščeno, tako na hierarhični ravni, kot z vidika neke politične volje,
               zaveze, ki jo pač znotraj tega ministrstva <stage type="mag"/>
               (nadaljevanje) to področje ima. To je tisto, kar je pomembno, da ko se te naloge,
               pristojnosti prenesejo v neko drugo organizacijsko strukturo, da si prizadevamo
               oziroma zagotavljamo, da se da še naprej ta politika učinkovito izvajati, da se tukaj
               da hitro ukrepati. Zato, ker dejansko ko pokrivaš horizontalno vse te politike, moraš
               velikokrat odreagirati na neka odločitve ali predloge nekega drugega resorja, in je
               tukaj pomembno, da to narediš čim hitreje in s tem na nek način posegaš tudi v
               delovanje nekega drugega resorja. Torej, vse te obveznosti je treba nekako
               zagotoviti, če želimo, da bo še vnaprej lahko to delo potekalo učinkovito.</p>
               <p>Tukaj bi izpostavila še to, da je glede na dosedanjo institucionalno ureditev
               politike enakosti spolov Slovenija ob periodičnem pregledovanju izvajanja konvencije
               o odpravi vseh oblik diskriminacije žensk dobila tudi na to področje nekaj pripomb
               oziroma že leta 1997 je bila s strani odbora za odpravo diskriminacije žensk izražena
               zaskrbljenost zaradi takratnega dela urada za enake možnosti, in sicer njegove
               neodvisnosti od politične volje vsakokratne vlade in nezadostnih finančnih sredstev
               in kadrov. In bom rekla, da pri vsakem poročanju, torej leta 2003, 2008 smo nekako
               bili na tem področju vedno opozorjeni, da si moramo prizadevati še za krepitev tega
               področja, tako v kadrovskem kot finančnem smislu.</p>
               <p>Trenutno je na uradu zaposlenih, ne bom govorila zaposleni, ampak 8 kadrovskih kvot,
               kot je minister prej samo omenil, da ni čisto jasno koliko nas je zaposlenih. Mi
               imamo 8 kadrovskih kvot, vključno s kadrovsko kvoto zagovornika načela enakosti. Je
               pa res, da ena oseba dela na projektu in je plačana iz sredstev Evropske unije. Urad
               za enake možnosti je eden od organov, ki si že vrsto let uspešno pridobi sredstva
               Evropske unije. Naš proračun v zadnjih letih je bil približno nekje od 350 do 380
               tisoč evrov iz integralnih sredstev. Smo si pa uspeli vsako leto priboriti od 100 do
               200 tisoč evrov evropskih sredstev, vedno smo kandidirali na razpisih za projekte,
               programa Progres, in do zdaj smo bili vedno uspešni in upam, da bo tako tudi vnaprej.
               S tem sem samo želela ponazoriti, da si kar velik del sredstev pridobimo iz Evropske
               unije, da lahko opravljamo različne akcije. Ker, dejansko je na tem področju izredno
               pomembno ozaveščanje, kajti zelo težko je spreminjati stereotipe, predsodke. To je
               zelo dolga pot in bom rekla, da včasih kar pozabimo, da pravice, ki jih imamo danes
               ženske in tudi moški niso kar tako same po sebi umevne. Jaz sem na tem uradu res
               zaposlena že zelo dolgo in se spomnim še tistih časov, ko se dekletom ni bilo možno
               vpisati na srednjo policijsko šolo, nismo imeli vojakinj, pravica dopusta za nego in
               varstva, to je del starševskega dopusta, je bila izvirna pravica mame, ni bila to
               pravica obeh staršev. Že v izvoru nismo imeli pravice do očetovskega dopusta, nismo
               imeli zatočišč za ženske žrtve nasilja in še bi lahko naštevala. Včasih se nam zdi,
               da nekaj od teh pravic oziroma ukrepov, da jih imamo že od nekdaj. Ne nimamo jih, za
               njih se je bilo treba boriti, ozaveščati, opozarjati in lahko jih tudi izgubimo. Zato
               je zelo potrebno, da bdimo nad tem kakšne politike se sprejemajo in kako te vplivajo
               na en in drugi spol in kako prispevajo k zmanjšanju vrzeli med ženskami in moškimi na
               vseh področjih in na doseganje enakosti spolov,<stage type="mag"/> (nadaljevanje) kar bo zdaj v teh kriznih časih še posebej pomembno.
               Ker, kot vemo iz zgodovine oziroma izkušenj drugih držav, da so po navadi tisti, ki
               jih te, recimo kriza, bolj prizadene, so dostikrat ženske oziroma, če smem tako reči,
               marginalizirane skupine. Torej, toliko za uvod.</p>
               <p>Hvala.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp3">

               <speaker>PREDSEDNICA TAMARA VONTA:</speaker>

               <p>Hvala lepa, gospa Salecl.</p>
               <p>Argumentacijo ministra mag. Andreja Vizjaka smo že slišali, zato odpiram razpravo k
               tej točki. </p>
               <p>Izvolite, gospa Potrata.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp4">

               <speaker>MAG. MAJDA POTRATA (PS SD):</speaker>

               <p>Hvala lepa, gospa predsednica za besedo.</p>
               <p>Naj ponovim, da izrekam Uradu za enake možnosti, pod različnimi imeni, pod
               kakršnimkoli se je že javljal, priznanje za opravljeno delo. Sama namreč enako menim,
               da nobena pravica ni samoumevna in za vsako izbojevano ali izborjeno, kakor hočete,
               pravico je ogromno dela in ogromno energije. Seveda moram povedati tudi to, da tudi v
               Državnem zboru nikoli ni šlo gladko, takrat ko so hoteli ukinjati kakšno samostojno
               delovno telo, ki se je s politiko enakih možnosti ukvarjalo. In rečeno je že bilo,
               leta 1992 je bila takšna posebna komisija, potem pa zanimivo, ko je prišla leva vlada
               ali tako se ji je rekla leva koalicijska vlada, je samostojno delovno telo ukinilo in
               je bil to samo pododbor oziroma eno od podpredsedniških mest pri odboru za notranjo
               politiko, pravosodje je bilo rezervirano za to področje.</p>
               <p>Torej, jaz sem dala v svoji politični karieri in še poprej strokovni karieri veliko
               različnih faz skozi, kot se reče grdo, in ponovila bi, da sta včasih forma in vsebina
               neločljivo povezani, zato bi vas opozorila na to, da je pred to reorganizacijo bilo
               mogoče v različnih proračunskih razpravah ali rebalansih slišati ideje o ukinjanju in
               navadno je bil Urad za enake možnosti prvi na udaru. To je povezano tudi s tisto mojo
               poprejšnjo izjavo, da so takšne ideje prihajale vedno iz ust moških, da ta urad ni
               potreben. Zato sem rekla, da ženske vemo kako je s temi rečmi. Ker ni pravica žensk
               samoumevna. Nekaj lahko rečem, da je recimo poročilo zagovornika enakosti ali
               poročilo varuha človekovih pravic na tej komisiji obravnavano kot na matičnem
               delovnem telesu. Recimo, nacionalni program politike enakosti, nikoli ni na komisiji,
               kot na matičnem delovnem telesu, ampak je urad, ne glede na to, da je bil umeščen pri
               vladi, moral najprej skozi obravnavo in je matično delovno telo bil odbor za delo,
               družino, socialne zadeve in invalide. Hočem vam povedati, da je ta dvojnost obravnave
               in umeščanja vedno bila prisotna in da urad kakorkoli je že bil umeščen v
               organizacijsko strukturo izvršne veje oblasti nikoli ni bil popolnoma samostojen. In
               zato se mi zdi ta misel direktorice mag. Salecl zelo dragocena, da je to uradniška
               funkcija direktorice. To ni politična funkcija. Mi pa se do zdaj še nikoli nismo
               uspeli dvigniti nad to, da bi tega ne dojemali kot izrazito političnega organa. Kako
               se ta politika enakosti spolov uresničuje na lokalni ravni, ker veste da moramo imeti
               akcijske načrte za politiko enakosti, tako v političnih strankah, na lokalni ravni in
               vsepovsod. Ni sankcij, saj ni treba da so sankcije in da je represija. Lahko bi imeli
               obrnjeno, da bi bile nagrajene tiste stranke, ki bi imele samodejno vključeno <stage type="mag"/> (Nadaljevanje) približevanje načel paritete med
               spoloma. Poglejte, za komisijo, torej za slovensko delegacijo v parlamentarni
               Skupščini Sveta Evrope, je v nekem obdobju grozilo, da bo ta delegacija izgubila
               glasovalne pravice zaradi tega, ker je bila samo moško sestavljena in je bil
               parlamentarec iz Slovenije v delovnem telesu za enakost spola moški. In potem smo
               rešili to zagato tako, da je kot nadomestna članica bila imenovana kolegica, tako da
               nismo izgubili glasovalnih pravic, da bo absurdnost situacije do kraja, to je bila
               edina poslanka, ki ji je bilo prepovedano podpisati predlog za spremembo ustave 43.
               člena takrat, ko smo spreminjali ustavo, ki dovoljuje posebne ukrepe za boljšo
               zastopanost žensk. Veste, jaz vam to govorim samo zato, da so koraki po katerih
               hodimo, bili storjeni, bili storjeni v različnih okoliščinah z različno
               učinkovitostjo in tisto kar bi si želela je, da se v imenu nekih varčevalnih ukrepov
               in domnevno večje učinkovitosti ne bi zgodilo kaj, zaradi česar bi bila tudi
               učinkovitost in integracija te politike zmanjšana. Se ne bom sedaj sklicevala na vse
               to, kako imajo ta področja različno urejena v Evropi. O tem sem enkrat že govorila,
               zdaj v tem mandatu in se ne bom ponavljala. Ampak tisto kar hočem reči je, da je
               predlagani sklep po mojem korekten in sprejemljiv zaradi tega, ker je gospod minister
               tudi poprej rekel, da bo sistemizacija in vse to tako ali tako do 1. aprila
               opravljeno, od danes do 1. aprila je pa manj kot 14 dni, tako da ničesar ne tvegamo,
               če ta sklep podpremo. Gre namreč preprosto za to, da ko so morali na ravni lokalnih
               skupnosti postaviti koordinatorje ali koordinatorice načela enakosti, se je včasih na
               občinskih upravah dogajalo, da so to kar nekomu odrinili in tisti človek niti ni
               vedel kaj mora delati, kaj naj bi delal niti ni kazal nobene empatije do te naloge,
               če me razumete. Tako da, eno je organizacijska struktura, drugo je zavzetost, ki jo
               posameznik kaže, in če ni potrebne zavzetosti, potem tudi niti tistih minimalnih
               možnosti ne izkoristimo, ki nam jih veljavna zakonodaja da. Zato se meni zdi to
               vprašanje, kako bo Urad za enake možnosti funkcioniral v ministrstvu, zelo pomembno.
               In še enkrat povem, da ravno zaradi tega, ker smo vedno opozarjali, da tudi
               zagovornik v okviru urada, ni ustrezna rešitev, je zdaj še toliko manj možnosti, da
               bi sprejeli to rešitev. Ker pa postaja neposredno, če bo tako ostal, neposredno del
               izvršne veje oblasti, ker ministrstvo je ministrstvo in tukaj so zame številni odprti
               problemi. Vem, da je varčevanje zelo pomembno, ampak še enkrat bi opozorila, ker je
               zagovornik poprej opozoril tudi na leto aktivnega staranja. Tam na tem posvetu v
               Državnem svetu je opozoril nekdanji novinar, zdaj upokojeni novinar gospod Sedmak, da
               mi govorimo samo o učinkovitosti pri izrabi finančnih sredstev, v finančni, ekonomski
               učinkovitosti govorimo, nikoli pa ne govorimo o socialni učinkovitosti in tukaj bi
               bilo treba, ko govorimo tudi o državljanski, o promociji državljanskih pravic, o
               promociji <stage type="mag"/>(Nadaljevanje) odpravljanja
               demokratičnega primanjkljaja, bi se morali zavedati, da se zaradi tega ne bi smeli
               kar tako zateči v alibi, da so sedanje gospodarske razmere pač take, da nam
               narekujejo varčevanje. Gospod zagovornik mi je tako odlično ob prejšnji točki na
               prejšnji seji ponudil to izhodišče, poglejte, načelo enakega plačila za enako delo -
               saj zaradi tega je ravno pravica do dela, vključevanje na trg dela in vse to, to so
               elementarne pravice; sama tudi politično tako razumem, da ni enakosti brez ekonomske
               samostojnosti. Recimo, če gledate Slovenijo v primerjavi z drugimi evropskimi
               državami s stališča razlik v plačilu, je razlika v plačilu v Sloveniji bistveno
               manjša, ampak zakaj - ker se nam tudi izobrazbena struktura tako izboljšuje in ker
               lahko ženske kandidirajo tudi na bolje plačana delovna mesta. Če pa gledate
               participacijo žensk na najvišjih delovnih mestih, je pa še vedno ta participacija
               manjša od zaželene.</p>
               <p>Še o marsikateri stvari bi lahko govorili. Saj jaz razumem, da ženske v politiki, ki
               so naredile politično kariero, težko pristanejo na to, da so jim tudi kvote pomagale,
               ampak samo do možnosti kandidiranja, ali so bile izvoljene ali ne, je že druga
               zgodba. Ampak brez vseh teh korakov, pri katerih je dejavno sodeloval tudi Urad za
               enake možnosti, tako daleč ne bi prišli. In zdaj bi vam lahko naštevala, katere so
               bile vse teme, ki jih je Urad za enake možnosti do zdaj odpiral in tudi v zvezi s
               tem, žal samo v okviru projektov, tudi uspešno izpeljal. In jaz razumem to razpravo
               danes tudi kot spodbudo za to, da bi od projektov prešli k politiki, k strategiji.
               No, saj bomo morali tudi sprejemati nacionalni program politike enakosti, spremljati
               tudi poročilo o uresničevanju teh ukrepov, ampak vseeno. To so vse stvari, ki se mi
               zdijo silno pomembne, in, kot rečeno, razprava o tem več kot dobrodošla in potrebna.
               Hvala lepa.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp5">

               <speaker>PREDSEDNICA TAMARA VONTA:</speaker>

               <p>Hvala lepa, gospa Potrata.</p>
               <p>Gospa Irgl, izvolite.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp6">

               <speaker>EVA IRGL (PS SDS):</speaker>

               <p>Najlepša hvala za besedo.</p>
               <p>Želela bi razpravljati oziroma nekaj besed nameniti predlogu sklepa, ki ste nam ga
               dali na mizo, glede na to, da smo o reorganizaciji in o tem, zakaj prehaja Urad za
               enake možnosti pod okrilje Ministrstva za delo, družino in socialne zadeve, že pri
               prejšnji točki diskutirali.</p>
               <p>Želela bi, da si na tej komisiji v nekih točkah vendarle pridemo malce bolj blizu, da
               ne bomo govorili, da se ne slišimo, da se ne poslušamo med sabo. Zato predlagam, da
               sklep spremenimo. In sicer, glede na to, da je minister za delo, družino in socialne
               zadeve ob prejšnji razpravi že sam pojasnil in natančno tudi razčlenil razloge za
               reorganizacijo do sedaj samostojnega Urada za enake možnosti, predlagamo, da se sklep
               izoblikuje na naslednji način: "Komisija za peticije ter za človekove pravice in
               enake možnosti poziva Ministrstvo za delo, družino in socialne zadeve, da komisiji v
               14 dneh predstavi nove okvire, v katerih se bodo uresničevale naloge dosedanjega
               urada in vse mednarodne zaveze, ki jih je Slovenija prevzela na področju enakega
               obravnavanja." Se pravi, da gledamo v prihodnost, da nam natančno pojasnijo,
               predstavijo te nove okvire. O ostalih zadevah pa mislim, da je minister bil dovolj
               natančen že pri prejšnji točki. Mi tako predlagamo in mislim, da bo takšen sklep tudi
               sprejet. Hvala.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp7">

               <speaker>PREDSEDNICA TAMARA VONTA:</speaker>

               <p>Hvala lepa. Sicer moram reči, da teh natančnih razlogov in kje bo ta umeščen, jaz od
               ministra nisem slišala. Zdaj ne vem, ali nisem razumela, če bi lahko še pojasnili
               natančno, pod katero službo, ali bo to samostojna služba ali gre pod kakšno drugo
               službo.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp8">

               <speaker>EVA IRGL (PS SDS):</speaker>

               <p>No, gospa predsednica...</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp9">

               <speaker>PREDSEDNICA TAMARA VONTA:</speaker>

               <p>Saj pravim, <stage type="mag"/>(Nadaljevanje) mogoče nisem...
               /Govorita obe hkrati!/... Ne, samo pravim, ker ste sami rekli, da razumete to...
               /Govorita obe hkrati!/</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp10">

               <speaker>EVA IRGL (PS SDS):</speaker>

               <p>... Jaz nisem tukaj, da vam pojasnjujem, ampak menim, da je minister prej pojasnil,
               zakaj se je Vlada lotila te reorganizacije in zakaj Urad za enake možnosti pač gre
               pod okrilje Ministrstva za delo, družino in socialne zadeve. Tako tudi jaz razumem
               vaš sklep. In zato smo, ker se skušamo približati tudi kot koalicija opoziciji,
               predlagali, da to storimo na takšen način, kot sem prej rekla. Mislim, da je to nek
               korak tudi k vam, in bi bilo dobro, da ga tudi vi sprejmete, sicer bomo stali v neki
               pat poziciji, pa mislim, da to ni potrebno danes, da se ukvarjamo s takšnimi stvarmi,
               ker so nepotrebne.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp11">

               <speaker>PREDSEDNICA TAMARA VONTA:</speaker>

               <p>Hvala lepa, gospa Irgl.</p>
               <p>Gospa Potrata.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp12">

               <speaker>MAG. MAJDA POTRATA (PS SD):</speaker>

               <p>Hvala.</p>
               <p>Jaz razumem, da je to amandma na predlagani sklep, o katerem bomo glasovali, in glede
               na dejansko stanje stvari tako ni skrbi, da to ne bi bilo sprejeto.</p>
               <p>Zdaj pa moram povedati svoje stališče, zakaj bi sama glasovala za izvirni predlog
               sklepa. Zaradi tega, ker tisto, kar sem jaz slišala, so bili samo neki splošni
               argumenti, izhajajoči iz gospodarske situacije, iz razmer in odločitev. Tu pa je
               vendar zapisano še tudi, da natančno pojasni in razčleni razloge za reorganizacijo.
               Ko je govora o pojasnitvi in razčlenitvi razlogov, so ti lahko pojasnjeni samo z neko
               analizo opravljenega dela in ugotovitvami, na katerih delih ta politika v tej
               organizacijski strukturi ni bila učinkovita. Še enkrat vam povem, pa bom zdaj morala
               ponoviti, da je bil poskus reorganizacije vladnih služb oziroma teh različnih uradov
               že pripravljen tudi v prejšnjem mandatu. Pa sem tudi takrat tistemu nasprotovala, da
               bi bilo spremenjeno, zato ker me niso prepričali, da način reorganizacije, ki so ga
               predlagali, ima tako trdne razloge za to, da bi se to lahko zgodilo, in je potem
               ostalo, kakor je ostalo. Ne gre zdaj za pripravljenost ali nepripravljenost najti
               konsenz za sprejetje sklepa, saj domnevam, da vem, kateri sklep bo sprejet, torej ta
               amandmirani, ampak hočem povedati, da bi bil meni bližji prvotni, ki bi vključeval
               tudi vse te razloge, ki so zaobseženi. Namreč, do zdaj od nikogar nismo slišali
               predstave o tem. In tisto, kar je bilo že tudi nekajkrat povedano, ne koliko se bo
               privarčevalo, če smo na ravni ekonomije, ne koliko bo to prineslo boljše delovanje,
               če smo na ravni družbenega pomena. Hvala lepa.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp13">

               <speaker>PREDSEDNICA TAMARA VONTA:</speaker>

               <p>Hvala lepa.</p>
               <p>Izvolite, gospa Irgl.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp14">

               <speaker>EVA IRGL (PS SDS):</speaker>

               <p>Poglejte, jaz smatram, da se zdaj ukvarjamo z nekaterimi stvarmi, ki verjetno ne
               peljejo nikamor. Dejstvo namreč je, da smo reorganizirali ministrstva, da je prišlo
               do nekaterih odločitev zato, ker je bilo to potrebno, ne pa zaradi tega, da bi se
               zmanjševalo vlogo vseh tistih, ki se ukvarjajo s politiko enakosti spolov, to moramo
               vedeti. In menim, da je minister pojasnil, zakaj je do tega prišlo, in da se moramo
               vsi skupaj zdaj ukvarjati s prihodnostjo. Prepričana sem, da tako zagovornik načela
               enakosti kot direktorica Urada za enake možnosti želita vedeti, kaj bo naprej, se
               pravi, kakšne oblike, kako bo to delo, ki sta ga do sedaj opravljala, umeščeno
               znotraj ministrstva. In to mi želimo v tem sklepu - se pravi, da se predstavi nove
               okvire. In to je bistveno, ne pa to, zakaj morajo ministrstva zdaj pojasnjevati,
               zakaj so se odločila za to reorganizacijo. Pred volitvami smo si vsi želeli tega, vsi
               smo se zavedali, v kakšni situaciji smo. In mislim, da tudi državljanke in državljani
               natančno vedo, da je to treba storiti, in mislim, da tudi razumejo to situacijo. In
               prav je, da bi jo razumeli tudi mi v Državnem zboru. Tu ne gre za to, da kdo
               zmanjšuje pomen teh politik, ampak izključno za to, da sedaj vidimo, kakšni so ti
               novi okviri. Mislim, da tud ostali, ki tu sedijo, želijo to vedeti - in to je to, to
               je naš sklep.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp15">

               <speaker>PREDSEDNICA TAMARA VONTA:</speaker>

               <p>Hvala lepa, gospa Irgl.</p>
               <p>Gospa Potrata.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp16">

               <speaker>MAG. MAJDA POTRATA (PS SD):</speaker>

               <p>Hvala.</p>
               <p>No, ko zdaj govorimo vsi pa vse, moramo biti previdni, ker vedno ni mogoče tako
               govoriti. Res je bilo govora o vitkejši vladi, o reorganizaciji in še o
                  marsičem.<stage type="mag"/> (Nadaljevanje) Ampak zraven smo
               nekateri opozarjali tudi na to, da ko se reorganizacije lotevamo, moramo natančno
               presoditi kateri razlogi, povodi, pogoji in učinki so predvideni, ko se
               reorganizacije lotevamo. Jaz ne bi rada pristala na politiko izvršenih dejstev.
               Zaradi tega, ker sem predstavnica opozicijske poslanske skupine, moram se sprijazniti
               z dejstvom, da v demokraciji odloča večina. Večina je odločila, da se stvari
               spremenijo. Želim samo, da ste dovolj natančni in upoštevate, da vsi ne mislimo
               enako. In zato pripisovati, meni, če imam pomisleke in želim, da se prej preden se
               neka stvar opravi, pogleda ali v bazenu je voda ali je ni, mi ni mogoče pripisovati,
               da ne razumem trenutka v katerem ta družba živi. Samo za to gre. Saj pravim, mi bomo
               dobili sklep kakršen bo, bo že to velik dosežek, če bomo vsaj tak sklep sprejeli,
               glede na to, da na prejšnji seji nismo ničesar sprejeli, ampak jaz moram povedati, da
               sem za preudarno ravnanje, in da vedno, kadar se nekatere, nekih stvari lotimo, se
               jih moramo lotiti tako, da vemo kam nas bodo peljale. Hvala lepa.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp17">

               <speaker>PREDSEDNICA TAMARA VONTA:</speaker>

               <p>Hvala. Gospod Šetinc, izvolite.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp18">

               <speaker>BOŠTJAN VERNIK ŠETINC:</speaker>

               <p>Najlepša hvala! Jaz bi samo opozoril, da je ena od točk oziroma teh problemov, ki so
               bili zaznani, identificirani tudi s strani zagovornikov v letnem poročilu, tudi to
               vprašanje teh neučinkovitih politik v dosedanjih, gledano z vidika vseh politik na
               področju diskriminacije, in da v bistvu rešitev, ki jo zagovarjam ali pa sem jo
               zagovarjal, jo še vedno branim, namreč naj bi prišlo do ustanovitve enega močnega
               organa za ustvarjanje vseh ne diskriminacijskih politik, da jim je pač žal, da ta
               ideja ni prodrla, čeprav je bilo nekaj časa tudi govora o njej. Zakaj? Jaz osebno
               mislim, da vertikalne politike, se pravi osredotočanja samo na položaj posameznih
               skupin pač ni strateško najboljši pristop. Zelo veliko razlogov je za to. Mislim, da
               je eden od najbolj temeljnih to, da se izgublja priložnost za sinergije, da bi se te
               ne diskriminacijske politike medsebojno krepile, in da se prepreči kakršnakoli
               možnost, da bi prihajalo do nekih občutkov, da je nekdo zapostavljen bolj ali manj
               oziroma o tem, bitkah za prestiž. To je pač nekaj v kar iskreno verjamem. Mislim, da
               bi morebitna združitev uradu dala veliko več tudi prostora za prihranke, za bolj
               učinkovito delo itn., ker dejansko kaj se je sedaj zgodilo, vztraja se še vedno na
               razpršenem, v bistvu razpršenem mehanizmu za ustvarjanje politik. Sicer je res, da
               mogoče je to dvorezen meč, da zadeva prihaja od ministra neposredno, ker pač minister
               je vseeno nekdo, ki sedi v vladi in odloča, med tem ko generalni sekretar, če je bil
               prej šef v smislu usmerjanja politik, pa ni bil, pač vseeno ni nekdo, ki glasuje na
               vladi. Tako da, to je dvorezen meč, če bi seveda sedaj minister to nalogo
               usklajevati, politike na področju diskriminacij, kar je ena od nalog dosedanjega
               urada za enake možnosti in na podlagi zakona o uresničevanju načela enakega
               obravnavanja, res vzel bolj resno. Ampak kaj je problem? Problem, ki ga jaz vidim, je
               sedaj ta razpršenost in hkrati vztrajanje, da bi naj to povečalo učinkovitost samo po
               sebi jo težko poveča, bi rekel, predvsem pa so spet tukaj vprašanja, na katere ni
               odgovora. Recimo, jaz sem tukaj prinesel en pregled teh pravnih obveznosti,
               mednarodnih, na področju teles za promocijo spremljanja stanja in zaščito pred
               diskriminacijo, predvsem z vidika teh <stage type="mag"/>
               (nadaljevanje) varstvenih organov, tega varstvenega organa, ampak recimo konvencija o
               pravicah o preprečevanju vseh oblik diskriminacije žensk v 2. členu zahteva, da imajo
               države med drugim tudi sprejmejo vse primerne ukrepe in brez kakršnegakoli odlašanja
               sprejmejo politiko za odpravljanje diskriminacije proti ženskam. In kako se zdaj ta
               obveznost razume? Seveda morajo biti zelo močni organi, ki potem dosežejo to
               spoštovanje, zaščito in izpolnitev teh nalog najprej na ravni vlade, da so močni in
               imajo neke pomembne usmerjene politike znotraj izvršilne veje oblasti, ki lahko potem
               z neko iniciativo, koordinacijo in tudi izvajanjem teh politik izpolnijo te
               obveznosti države. Te institucije, se pravi te organizacijske oblike, to pravi
               CEDO(?), morajo biti opolnomočene, da nudijo nasvet in analize direktno na najvišje
               nivoje države, ampak hkrati pa CEDO(?) tudi pravi poleg teh organov morajo biti pa
               tudi organi oziroma mehanizmi, ki so, oziroma tako pravi neodvisne institucije za
               spremljanje stanja kot so na primer nacionalne institucije za varstvo človekovih
               pravic ali pa neodvisne komisije za spremljanje položaja žensk, ki imajo mandat, da
               promovirajo in ščitijo pred tem. Skratka, spet mi rabimo tudi organ, ki bo neodvisno
               spremljal stanje, spodbujal in ščitil. In to, če pogledamo potem, tudi izhaja iz
               direktiv evropskega sveta za področje spola, konvencija o pravicah otrok tudi terja,
               da so zaščiteni otroci na podlagi diskriminacije zaradi spola, konvencija o pravicah
               invalidov tudi tako terja, da so invalidi zaščiteni pred diskriminacijo na podlagi
               spola. Skratka, so razlogi zakaj bi morali težiti, da se zelo močno sodeluje med
               vsemi temi organi, ne pa da vsak okopava svoj vrtiček, da se v bistvu ta energija
               zgublja v teh bitkah za prestiž. Meni je žal, da moram to zdaj tukaj reči, ampak
               imamo referendum čez nekaj dni, za ta referendum bo šlo toliko in toliko sredstev.
               Človekove pravice nekaj stanejo. Ampak ali si kdo predstavlja kaj bi se dalo narediti
               s tem denarjem na področju preprečevanja diskriminacije. Mi smo prej slišali, da ni
               denarja, ampak s približno 4 milijoni evrov imamo mi institucijo za 8 let, da lahko
               učinkovito dela in neverjetne količine denarja načrpa iz EU, ampak mi se gremo v
               bistvu zdaj, da tako rečem, razdvajanje po političnih linijah, verskih, ne verskih,
               kdo ima koga rad in tako naprej. To ni učinkovit pristop. In jaz mislim, da je tudi
               ta razvoj dogodkov pokazal, da je treba več narediti na iskanju teh sinergij, med
               vsemi oblikami in razlogi, ki vodijo v diskriminacijo in med vsemi politikami
               .../nerazumljivo./.. To je v nekaj kar se mi zdi pomembno, da tudi danes tukaj povem,
               da mi je žal, da sem edin moški, ki prisostvujem tej razpravi...O.K. sva dva, se
               opravičujem. Ne vem zakaj je to tako../nerazumljivo./... tudi en indikator stanja
               duha. To, če vam prav pride mogoče.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp19">

               <speaker>PREDSEDNICA TAMARA VONTA:</speaker>

               <p>Hvala lepa. Če se izklopite. Še kdo bi razpravljal mogoče? Jaz bi sicer samo dodala,
               da se mi zdi, da če izločimo, mislim ne vidim razloga, da bi izločili ta stavek,
               zato, ker v bistvu ne nalaga ničesar groznega in grdega vladi. Mislim, da kot
               opozicija samo želimo izvedeti in to sem želela izvedeti tudi danes od gospoda
               ministra. Verjetno so neki izračuni koliko se bo privarčevalo, samo to pa nič
               drugega. Saj to pravim, tudi za naprej. <stage type="mag"/>
               (nadaljevanje) Verjetno pa so neki izračuni, zato se je tudi šlo v takšno
               reorganizacijo, sem prepričana, da ste to proučili in da lahko dobimo to. To je samo
               neko pojasnilo. Tu ne gre za nobeno zanko, nič takega. Skratka, odločitev je pa tako
               ali tako vaša.</p>
               <p>Če bi še kdo želel razpravljati? Torej, ugotavljam, da ni nikogar, ki bi bil še
               prijavljen k razpravi, zato to razpravo zaključujem. Predlog sklepa, čisto prvega, o
               treh bomo odločali. Prvi predlo sklepa je, da se je pač Komisija za peticije ter za
               človekove pravice in enake možnosti seznanila s predvideno reorganizacijo Urada za
               enake možnosti in posledicam za enake pravice žensk in moških. No, čeprav tukaj se
               nismo še čisto seznanili, ampak...</p>
               <p>Kdo je za? Je kdo proti?</p>
               <p>Sklep je soglasno sprejet.</p>
               <p>Ugotavljam, da je sklep sprejet.</p>
               <p>Gremo na drugi sklep. Glasujemo o drugem sklepu, ki se glasi: Komisija za peticije
               ter za človekove pravice in enake možnosti poziva Ministrstvo za delo, družino in
               socialne zadeve, da komisiji v 14 dneh natančno pojasni in razčleni razloge za
               reorganizacijo do sedaj samostojnega Urada za enake možnosti pod ministrstvo ter
               predstavi nove okvirje, v katerih se bodo uresničevale naloge dosedanjega urada in
               vse mednarodne zaveze, ki jih je Slovenija prevzela na področju enakega
               obravnavanja.</p>
               <p>Kdo je za? (3 člani.) Je kdo proti? (4 člani.)</p>
               <p>Ugotavljam, da sklep ni sprejet.</p>
               <p>Glasujemo še o amandmiranem sklepu, ki pa glasi: Komisija za peticije ter za
               človekove pravice in enake možnosti poziva Ministrstvo za delo, družino in socialne
               zadeve, da komisiji v 14 dneh natančno, se opravičujem, da komisiji v 14 dneh
               predstavi nove okvirje v katerih se bodo uresničevale naloge dosedanjega urada in vse
               mednarodne zaveze, ki jih je Slovenija prevzela na področju enakega obravnavanja.
               Glasujemo. .../oglašanje iz klopi./ Izvolite.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp20">

               <speaker>MAG. LEJLA HERCEGOVAC:</speaker>

               <p>V 14 dnevih ne bo, ker potem pa seveda bo datum šel v Državnem zboru za sprejetje
               amandmaja.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp21">

               <speaker>PREDSEDNICA TAMARA VONTA:</speaker>

               <p>Kako? Tega nismo razumeli...</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp22">

               <speaker>MAG. LEJLA HERCEGOVAC:</speaker>

               <p>V 14 dnevih je dolg čas, mogoče bo sprejeto v Državnem zboru potem odločitve
               ministrstva, tisto, kar je že bilo rečeno. Vi ste rekli s 1. aprilom...</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp23">

               <speaker>PREDSEDNICA TAMARA VONTA:</speaker>

               <p>To je že tako ali tako sprejeto. Izvolite, gospa Potrata.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp24">

               <speaker>MAG. MAJDA POTRATA:</speaker>

               <p>Jaz mislim, ne glede na to, kaj si kdo o vsebini predlaganega sklepa misli. Da ta
               sklep stoji zaradi tega, ker je tu sedaj naloženo tistemu, ki smo mu z zakonom o
               državni upravi že tako ali tako določili to področje. Tako da to ne bo nič spremenil.
               Mi bomo samo morebiti slišali kako bo stvar organizacijsko izgledala v prihodnje, ker
               smo izločili tisto. Zakaj bo tako ne bomo izvedeli koliko se bo privarčevalo. To je
               že moja razlaga, pa ne bi nadaljevala. Mislim, kolegica, da tu ni nevarnosti. Mi ne
               moremo ničesar spremeniti, ker je ta sklep, da gre to pod Ministrstvo za delo, bil že
               sprejet, ko je bil sprejet zakon. Edino kar mi lahko sedaj dosežemo je, da smo
               obveščeni o tem in da potem spremljamo, kako se napovedi ministrstva bodo
               uresničevale in jih bomo lahko čez eno leto vprašali ali so zato tudi rezultati
               boljši. Hvala.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp25">

               <speaker>PREDSEDNICA TAMARA VONTA:</speaker>

               <p>Hvala lepa, gospa Potrata. Torej, glasujemo o tem amandmiranem sklepu.</p>
               <p>Kdo je za? (5 članov.) Je kdo proti? (Nihče.)</p>
               <p>Ugotavljam, da je ta sklep sprejet.</p>
               <p>S tem tudi zaključujem to točko dnevnega reda.</p>
               <p>Vabljenim se zahvaljujem za udeležbo na seji.</p>
               <p>Imamo še točko <title>RAZNO,</title>
               če kdo želi besedo. Verjetno ne, torej.../oglašanje iz klopi./ Izvolite. <stage type="mag"/>
               </p>
            </sp>
            <sp xml:id="SDT6-KZPTZČPIEM-nujna-2-2012-03-21.sp26">

               <speaker>MAG. MAJDA POTRATA (PS SD):</speaker>

               <p>Gospa predsednica. Nekaj stvari nas bo doletelo. Danes je že vmes bilo večkrat
               omenjeno, da pravzaprav področje diskriminacije zadeva tudi vse tisto, kar se bo
               zgodilo na referendumu v nedeljo, ne glede na izid referenduma bo takšen, ampak to je
               področje diskriminacije in bi morebiti v prihodnje pogledali ali bi se dalo kaj na to
               temo pripraviti kot vsebinsko točko. Bomo videli ali bo to, jaz sem razumela gospoda
               Virnik Šetinca, da bo ta zadeva tudi predmet njegovega naslednjega poročila ali
               poročila za leto 2011. Potem, če bo to v okviru tiste točke ne vidim potrebe, da bi
               bilo posebej.</p>
               <p>Druga stvar, ki me pa zelo muči pa je vprašanje romske družine in pričakujem, glede
               na to, da sem slišala, da ste v oddaji Romske poti, ki je na sporedu na 1 programu
               nacionalnega radia, da ste bili skupaj z Blažem Kovačem na obisku v tej občini, da bi
               morebiti, ko boste presodili o tem tudi poročali ali da bi to postalo točka dnevnega
               reda. Jaz si pa želim, da ne bi stvar postala tako akutna, da bi jo morali kot nek
               nujni primer tudi na tej komisiji obravnavati. Hvala lepa.</p>
            </sp>
            <sp xml:id="SDT6-KZPTZČPIEM-nujna-2-2012-03-21.sp27">

               <speaker>PREDSEDNICA TAMARA VONTA:</speaker>

               <p>Hvala lepa gospa Potrata. Sem verjetno prej že pri redni seji pod točko razno to...
               Sem pač nekako poročala, kolikor sem pač lahko poročala in tudi pozvala članice, če
               bi se mogoče enkrat udeležili skupnega sestanka na terenu. To se mi zdi zelo
               pomembno, zato da umirimo te strasti, ker županje sta nekako prepuščena sami sebi, da
               rečem in precej prestrašeni, naredite cel kup mogoče nekoliko nespametnih potez in
               izjav je bilo izrečenih, ki so povzročile potem samo še dodaten gnev in podobno. Jaz
               sem opozorila, da gre za dejanje, ki je v bistvu protizakonito in da bi lahko te
               vaščane dejansko policija, ki je bila tam vklenila in odpeljala v marici kot...
               Mislim, to je res skrajna stvar, ampak povsem upravičeno. Policija je zadeve uspela
               umiriti. Jaz včeraj tega medijsko nisem želela niti izpostavljati. To je pač potem
               prišlo ven iz županjinega urada, ravno zaradi tega, da se te stvari ne razplamtijo
               tako daleč, da potem ne bomo mogli več tega plazu ustaviti. Jaz bi vas resnično čisto
               iskreno pozvala, če ste za to, da enkrat gremo tja, pa da si to zadevo ogledamo, pa
               da vse strani povedo svoje. Če se strinjate? Na načelni ravni zdaj govorim, vas ne
               obvezuje, ampak bi prosila tudi za pomoč, mislim, da kot komisija bo to en dober
               znak, ki bi ga naredili. Samo toliko. Hvala lepa.</p>
               <p>S tem zaključujem sejo. Hvala. <title> Seja je bila zaključena 21. marca 2012 ob 13.08.
               </title>
               </p>
            </sp>
         </div>
      </body>
   </text>
</TEI>

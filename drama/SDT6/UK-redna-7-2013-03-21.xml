<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-UK-redna-7-2013-03-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E94E02A2DDCBB085C1257D1F005A6FD6</idno>
               <idno type="custom" subtype="day">828854C50FA4EA09C1257B36002F9037</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=828854C50FA4EA09C1257B36002F9037</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-UK-redna-7-2013-03-21.UK" n="7">
               <name>redna seja</name>
               <date when="2013-03-21"/>
            </setting>
         </settingDesc>
         <particDesc>
            <listOrg>
               <org xml:id="SDT6-UK-redna-7-2013-03-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-UK-redna-7-2013-03-21.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE USTAVNA KOMISIJA</stage>
            <stage type="session">7. seja</stage>
            <stage type="date">(21. marec 2013)</stage>
            <stage type="chairman">Sejo je vodila Maša Kociper, podpredsednica Ustavne komisije.</stage>
            <stage type="time">Seja se je pričela ob 10.02 uri. </stage>


            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Spoštovani. Predlagam, da začnemo. Na podlagi drugega odstavka 47. člena Poslovnika
               in ustnega pooblastila gospoda dr. Gregorja Viranta, z dne 18. 3. 2013, začenjam kot
               podpredsednica Ustavne komisije 7. sejo Ustavne komisije in vas vse skupaj prav lepo
               pozdravljam. Obvestil o zadržanih članih nisem prejela. Sem pa dobila kar nekaj
               obvestil o članih, ki na seji sodelujejo na podlagi pooblastila, in sicer gospoda
               poslanca Grimsa nadomešča po pooblastilu gospa poslanka Romana Tomc, gospo poslanko
               Župevc po pooblastilu gospa poslanka Maja Dimitrovski, gospoda poslanca Viranta po
               pooblastilu gospa poslanka Kristina Valenčič, gospoda Jakiča po pooblastilu gospod
               poslanec Branko Ficko, gospoda Möderndorferja po pooblastilu gospod poslanec Jožef
               Kavtičnik in na izpraznjenem mestu  poslanske skupine SDS po pooblastilu gospod poslanec Tomaž Lisec.</p>
               <p>K tej točki dnevnega reda so bili vabljeni tudi naslednji strokovnjaki in ostali:
               člani strokovne skupine za zakonodajni referendum dr. Avbelj, dr. Čebulj, dr.
               Jerovšek, dr. Kavčič, dr. Pogorelec, dr. Ribičič, dr. Ude, potem dr. Miro Cerar
               koordinator strokovne skupine, mag. Hočevar predstavnica predlagatelja predloga za
               začetek postopka za spremembo Ustave, predstavniki Državnega sveta, predstavniki
               Vlade, gospa Prelesnik generalna sekretarka, gospod Strle vodja Zakonodajno-pravne
               službe, gospa Ratoša vodja kabineta predsednika. Vse skupaj, tiste, ki so prisotni
               seveda, prav lepo pozdravljam.</p>
               <p>Kar se tiče dnevnega reda ste ga sprejeli s sklicem dne 6. 3. 2013. In ker do 12. ure
               včeraj nisem prejela nobenih predlogov za umik oziroma razširitev ostajamo pri tej
               točki, ki jo bom sedaj tudi prebrala: Obravnava delovnega osnutka predloga ustavnega
               zakona o spremembah 90., 97. in 99. člena Ustave obravnava na podlagi 179. in 180.
               člena Poslovnika Državnega zbora. Državni zbor je na 10. seji, dne 1. 2. 2013,
               zaključil prvo fazo ustavno revizijskega postopka za spremembo Ustave na področju
               zakonodajnega referenduma s sprejemom sklepa, da se začne postopek in s sprejemom
               stališča o osnutku ustavnega zakona s katerim je določena vsebina predloga ustavnega
               zakona, ki je predmet odločanja na tej Ustavni komisiji. Ustavna komisija mora na
               podlagi sprejetih odločitev na podlagi 179. člena Poslovnika pripraviti predlog
               ustavnega zakona za plenarno zasedanje Državnega zbora. Zato sem, skladno s sklepom o
               ustanovitvi strokovne komisije, ki tudi določa njene pristojnosti, posredovala to
               odločitev v odločanje strokovni skupini. Strokovna skupina se je lotila dela in nam
               6. 3. predložila delovni osnutek tega predloga, ki ste ga vsi člani tudi prejeli. O
               delovnem osnutku predloga ustavnega zakona bomo odločali po opravljeni razpravi. Pri
               obrazložitvi ustavnega zakona, ki ste jo prejeli skupaj z delovnim osnutkom besedila
               predloga ustavnega zakona pa se bomo seznanili le z njeno vsebino, saj ni predmet
               ustavno revizijskega postopka in sprejemanje v Državnem zboru. Poleg delovnega
               osnutka besedila predloga ustavnega zakona ste s sklicem dobili tudi pritrdilno
               ločeno mnenje enega od članov, in sicer dr. Cirila Ribičiča s stališčem in nato dne
               14. 3. še dopolnilno ločeno mnenje enega od članov, in sicer dr. Udeta, ki ste ju
               prav tako dobili na vpogled.</p>
               <p>Preden dam besedo za uvodno obrazložitev bi vas želela še obvestiti, da je vladna
               služba za zakonodajo ustno opozorila na dve manjši redakcijski napaki oziroma
               popravka predloženega besedila, in sicer se v točki I. v napovednem stavku v oklepaju
               pri citiranju uradnih listov namesto besede <q>"Republika Slovenija"</q> uporabi kratica. V
               razdelku II. pa se v prvem odstavku črta kratica zakona o referendumu in ljudski
               iniciativi <q>"ZRLI"</q> in je treba potem to nadalje uskladiti v nomotehničnem smislu.
               Upam, da se boste s tem strinjali in se vam zahvaljujem za razumevanje.</p>
               <p>Sedaj bi pa dala besedo, in sicer bi začeli z gospodom koordinatorjem strokovne
               skupine, dr. Cerarjem, izvolite.</p>
            </sp>
            <sp who="SDT6:CerarMiro">

               <speaker>DR. MIRO CERAR:</speaker>

               <p>Hvala lepa za besedo. Lepo pozdravljam vse prisotne na seji. Kot koordinator delovne
               skupine bom sicer kratek, kajti skupina ima določenega poročevalca, to je prof. dr.
               Igor Kavčič, ki bo vsebinsko predstavil delovni osnutek predloga ustavnega zakona.
               Vendar pa kot koordinator želim opozoriti na nekaj vidikov tega trenutka ustavne
               razprave. Kajti, gre za zelo pomemben trenutek, pomembno sejo. Razpravljamo o tem,
               ali bo Ustavna komisija dokončno podprla besedilo spremembe Ustave.</p>
               <p>Želim povedati predvsem dve zadevi. Prvo to, da je strokovna skupina resnično vložila
               maksimalen napor in zelo odgovorno proučila vse možne vidike te materije. Vemo, da se
               pravzaprav problematika zakonodajnega referenduma odpira že vse od sprejetja naše
               Ustave in kmalu zatem tudi zakonodaje o tem referendumu. Tako, da strokovnjaki imajo
               za seboj že  ali pa imamo za
               seboj že vsi leta in leta teh diskusij. Tudi v Državnem zboru je bila ta diskusija
               večkrat odprta, tudi v okviru ustavne komisije, tako da smo upoštevali tudi vse
               pretekle izkušnje in lahko rečem, da smo pri oblikovanju samega besedila predloga
               dosegli izjemno visoko stopnjo konsenza, strokovnega konsenza glede samega besedila
               pravzaprav, kot ga predlagamo, ni bilo, govorim zgolj o sami ustavni spremembi kot
               taki, ko to besedilo ni bilo pravzaprav nobenih razhajanj, nobenih večjih razhajanj,
               bilo pa je kar nekaj strokovnih diskusij, ki ste jih tudi bili deležni že na Ustavni
               komisiji v prejšnji fazi.</p>
               <p>Predlog, ki ga bomo danes tukaj obravnavali, je tudi izčrpno pisno obrazložen in kot
               sem rekel, bo poročevalec izpostavil še nekatere pomembnejše vidike in tudi verjetno
               bosta oba člana, ki sta podala dopolnilni oziroma pritrdilni ločeni mnenji, povedala
               še kaj. Jaz pa bi želel dodati to, da smo bili dejansko v času priprave dela na tem
               predlogu soočeni z različnimi civilno-družbenimi pobudami in mnenji, ki so se
               dotaknili tudi neposredno nekaterih članov, strokovne skupine. Na nas so se obračali
               nekateri predstavniki civilno-družbenih iniciativ, gibanj, tudi teh protestnikov v
               zadnjem času in nas poziva, tako kot veste, da so pozvali tudi Ustavno komisijo k
               temu, da ponovno razmislimo stvar, ki jo obravnavamo, da po njihovem mnenju želimo
               nekako zožiti institucijo neposredne demokracije, to je zakonodajni referendum, kar
               je lahko vprašljivo. Skratka, pojavljajo se številne zahteve o civilni družbi, da se
               te razsežnosti ustavne razprave, ki zadeva razmerje med posredno in neposredno
               demokracijo, nameni večja pozornost, da se bolj temeljito razmisli ali je to pravi
               trenutek za take spremembe ali ne in podobno. Tudi politiki, poslanci, zagotovo
               poznate te diskusije. In strokovna skupina je tudi to premislila, vendar jo to na nek
               način kot skupino ni odvrnilo od tega, da po strokovni plati z nekim konsenzom oceni,
               da je takšna predlagana sprememba, kot je sedaj zapisana v tem delovnem osnutku,
               dobra. Verjetno optimalna glede na dane možnosti. Skupina za njo stoji, seveda pa
               ugotavlja, da je zdaj prvenstveno naloga ustavne komisije, poslancev, na nek način
               parlamentarnih strank in drugih političnih dejavnikov, ki so vpeti v to razpravo, da
               dokončno ovrednoti to predlagano spremembo tudi v luči teh civilno-družbenih
               iniciativ, gibanj in mnenj, kajti gre za neko politično vrednotenje, ki je pomembno
               in na to moramo kot strokovna skupina opozoriti, mi pa smo seveda oziroma strokovna
               skupina pa je v obrazložitvi predloga podala vsa tista dejstva in strokovna
               pojasnila, ki so pomembna tudi za tovrstno razpravo. Od tukaj naprej predlagam, da
               prisluhnemo, če bo to mogoče, kar neposredno poročevalca strokovne skupine, dr.
               Igorju Kavčiču, ki bo pa seveda vsebinsko predstavil sedaj ta delovni predlog oziroma
               delovni osnutek predloga ustavnega zakona. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa dr. Cerar. Izvolite, dr. Kavčič, vi imate besedo.</p>
            </sp>
            <sp who="SDT6:KavčičIgor">

               <speaker>DR. IGOR KAVČIČ:</speaker>

               <p>Hvala lepa gospa podpredsednica. Gospe poslanke in poslanci, kolegi, kolegice!
               Dovolite mi, da kot poročevalec skupine predstavim predlog, ki je nekoliko obsežnejši
               kot velja za podobne akte v preteklosti, vendar smo v strokovni komisiji menili in to
               je kolega Miro Cerar poudaril, da je vendarle sprememba referendumske ureditve nekaj,
               kar zahteva nekoliko obširnejše in poglobljeno informacijo o naših namerah. Na
               podlagi sklepa Državnega zbora je strokovna skupina pripravila delovni osnutek, ki je
               pred vami. V prvem delu predlagamo besedilo, ki je nomotehnično usklajeno z
               dosedanjimi sedmimi ustavnimi zakoni, ki so bili sprejeti, pri čemer smo razdelili to
               tematiko na tri člene v prvem delu in na štiri odstavke v drugem delu  ustavnega zakona. </p>
               <p>Kar se tiče same neposredne demokracije, torej kar se tiče vprašanja o katerem je
               zadnje čase zelo veliko razprav smo se čutili dolžne v skupini v uvodu nekoliko več
               reči o tem, pri čemer pa seveda nismo imeli kakšne pretirane želje docirati poslankam
               in poslancem pa vendarle se nam je zdelo, da ne v temu krogu ampak v širše, v laični
               javnosti ni povsem jasno kakšne pravzaprav možnosti že sedaj dopušča Ustava in zakon.
               In v okviru te predstavitve seveda ugotavljamo, da imamo praktično število institutov
               neposredne demokracije v naši ureditvi bistveno več kot v primerjalni. res pa je, in
               to tudi poudarjamo, praksa uporabe le-teh ni v korelaciji s temi. Ampak tukaj seveda
               ne gre za normativni manko ampak prakso, ki teh priložnosti ne izkorišča. Naj samo
               omenim, da imamo deset vrst referendumov v Sloveniji, torej to je res nekaj kar je po
               svoje zelo, zelo fascinantno ampak v praksi praktično večina ne živi, torej se ne
               uporablja. Tako da, očitek ki ga pogosto slišimo, da je premalo neposredne
               demokracije v Sloveniji je kvečjemu očitek, ki gre na uporabo teh institutov in ne
               toliko glede njihove normativne ureditve.</p>
               <p>Seveda ko gre za institute neposredne demokracije je potrebno vedno najti pravo mero.
               Jaz mislim, da je ta izraz povsem na mestu kajti vsako drugo izrazje je lahko
               zavajajoče. Prava mera pa je po mojem mnenju v tem, da se omogoči volivcem odločanje
               o najpomembnejših družbenih vprašanjih, na drugi strani pa onemogoči, prepreči
               zlorabe, govorim v političnem pomenu, zlorabe ali pa uporabo referenduma za ozke
               strankarske politične, v zadnjemu času ne smemo zanemariti tudi interesne potrebe.
               kajti vemo vsi da je en najšibkejših členov neposredne demokracije informiranost
               volivcev. Zaradi pomanjkljive informiranosti prihaja do zavajanja, prihaja do tega
               čemur pravimo v instrumentalizacijo volivcev. Zato mislim, da je odgovornost
               ustavodajalca, da to omeji, če ne povsem izključi. In v to smer gredo predlogi za
               ustreznejšo ureditev zakonodajnega referenduma v naši Ustavi.</p>
               <p>Naj ob tem povem, da se danes srečujemo že s tretjim poizkusom spremembe Ustave,
               ustavne ureditve referenduma in zakona o referendumu. Torej štirje poskusi so za
               nami, ki so vsi praktično na sila podoben način poskušali to tematiko urediti.
               Primerjava z dosedanjimi poizkusi s sedanjim je samo v tem, da v predlaganem sedaj
               uvajamo tako imenovani zavrnitveni model referenduma. Vse ostalo je bilo že večkrat
               in ponujeno in razpravljano, skratka to ni nekaj novega.</p>
               <p>Če mi dovolite, da nanizam posamezne člene, torej obrazložitev posameznih členov naj
               povem, da v prvem odstavku urejamo pravzaprav model referenduma. Sedanja ureditev,
               opredelitev referenduma v našem členu Ustave ni ustrezna. V praksi je povzročala
               velike težave, tudi Ustavno sodišče se je nenehno ukvarjalo z raznimi pojmi kot so
               vprašanja, ki jih urejajo zakoni in podobno zato strokovna skupina predlaga nedvoumno
               opredelitev, torej da gre za naknadni referendum, da ga lahko razpiše samo Državni
               zbor, da se razpiše samo na podlagi zahteve volivcev in da se na njem, torej na
               referendumu odloča o zavrnitvi zakona, čemur pravimo suspenzivni referendum
               zavrnitvenega tipa. Torej, ta določba je sedaj nedvoumna, je popolnoma primerljiva z
               drugimi evropskimi državami, ki prakticirajo zakonodajni referendum in seveda omejuje
               različne interpretativne poti, ki so bile sedaj dokaj odprte.</p>
               <p>Tega, česar v predlogu ni več, to pa zato, ker ni več potrebno je določba, da je
               Državni zbor vezan na izid referenduma.  Potrebna pa ni zato, ker v zavrnitvenemu delu referenduma je odločitev
               na njem jasna. Torej, če je zakon potrjen, gre v razglasitev, če ni torej v tem
               primeru zakona ni, zakonodajni postopek je končan in okrog tega ne more biti kakšnih
               posebnih dilem.</p>
               <p>Seveda smo se v okviru 1. člena najpogosteje ukvarjali z vprašanjem pooblaščenih
               predlagateljev. Že na dosedanjih razpravah, v Ustavni komisiji in na Državnem zboru
               je nekako dosežena visoka stopnja soglasja, da bi referendum vrnili v roke volivcem.
               Torej, da bi lahko referendum zahtevalo samo 40 tisoč volivcev, ne pa več tretjina
               poslancev in tudi ne Državni svet. Pa ne gre samo za konsenz, ki je vedno političen,
               ampak gre tudi za argumentacijo, ki v naši obrazložitvi dajemo. In ker smo o njej že
               velikokrat govorili, je ne bi zdaj ponavljal.</p>
               <p>Prehajam na drugi odstavek 1. člena, ki je po mojem mnenju ključni v tej spremembi.
               Gre za vprašanje omejitev prepovedi referenduma za določene zakone. Mi smo v uvodu k
               temu predlogu zapisali kako je ta problematika urejena v Evropi. V tem nedvomno
               poudarjamo dejstvo, da v državah kjer referendum lahko zahtevajo samo ali pa tudi
               volivci je zakonodajni referendum vedno omejen. Obseg te omejitve so, kot bom kasneje
               razložil, bistveno manjši kot ga ponujamo mi. Torej, mi ponujamo v predlogu ustavnega
               zakona res ozko obliko zoževanja v primerjavi z drugimi državami in pri posamezni
               omejitvi vam bom tudi poskušal to natančneje določiti.</p>
               <p>Težava sedanje ureditve je v tem, da Ustava izrecno ne predvideva omejitev, temveč to
               prepušča Ustavnemu sodišču, ki na podlagi presoje ali gre za možnost nastanka
               protiustavnih posledic referendum dopusti oziroma ga ne dopusti. Vsi vemo kakšne
               polemike, tudi zadnja prepoved je imela v strokovni, kot tudi laični javnosti. Temu
               se želimo izogniti na nek bolj predvidljiv način, torej da ne bi prihajalo do
               arbitrarne omejitve, ampak da bi vnaprej podali neke jasnejše kriterije, neka sidra
               na katera bi tudi v bodoče sicer Ustavno sodišče lahko presojalo dopustnost
               referenduma. Prva takšna omejitev se nanaša na nujne ukrepe, ki so povezani z
               zagotovitvijo obrambe države varnosti in odprave naravnih posledic. Ta omejitev je
               mislim da razumna, zato je tudi nismo ne vem kako široko razlagali, potrebna, res pa
               da ne samo v naši praksi, če upoštevamo dosedanjo 20-letno prakso, kot tudi v drugih
               državah pride sila redko v poštev, ampak vendarle ko pride, takrat mora imeti
               zakonodajalec na voljo relativno avtonomno možnost odprave teh posledic nesreč
               oziroma morebitnega izrednega stanja in podobno.</p>
               <p>Druga omejitev je po mojem ključna, okrog nje je tudi največ polemike. Gre za
               omejitev glede davčnih in proračunskih zakonov. Tukaj poudarjamo, da vsi primerjalni
               pokazatelji govorijo v prid širši izključitvi teh zakonov, vendar se na podlagi
               razprave, tako v strokovni javnosti, kot tudi v Ustavni komisiji odločamo za ožji
               pristop. Namreč, naj omenim, da v državah, ki jih tudi navajamo so praviloma
               izključeni iz zakonodajnega referenduma vsi proračunski in vsi finančni zakoni. Ta
               pojem uporabljam v delovnem pomenu, medtem ko se mi za to nismo odločili, temveč
               predlagamo, da se referendum ne razpiše zgolj o zakonu o izvrševanju proračuna, torej
               o enem zakonu ter ne o vseh finančnih zakonih temveč samo o davčnih zakonih. Če v
               generičnem smislu vanj štejemo tudi carine in druge dajatve, ker ta pojem, mislim
               celo bi zadoščalo samo davčnih zakonih, ampak v izogib nejasnostim smo se odločili za
               bolj široko razlago. Torej, gre za zakone, ki, kot v obrazložitvi posebej navajamo,
                   urejajo to problematiko
               celovito. Torej, ne gre za zakone, ki v kompleksnem, nekem sistemskem zakonu med 200,
               300 določbami ima tudi eno samo določbo o tem vprašanju, ampak zakoni, ki so
               namenjeni urejanju teh vprašanj. S tem smo se veliko ukvarjali in tudi v dopolnilnem
               mnenju kolega profesorja Udeta se kaže to naše iskanje, te naše dileme, torej kako
               res opredeliti, da ne bi s tem izključevali vseh finančnih zakonov. Jaz mislim, da
               dobre rešitve gledano pravno nomotehnično ni, je tudi težko najti, ampak mislim, da
               smo vendarle z obrazložitvijo kot samo osnovno dikcijo tej nalogi vendarle bili kos.
               Če pogledamo primerjalne ureditve so vsi v tem zelo generični, zelo splošni in vsaj
               praksa, ki jo poznam, italijanskega ustavnega sodišča kaže, da je treba vedno znova
               ob vsaki zahtevi za referendum presojati ta vidik, oblikovati judikaturo in preprosto
               Ustava ne more biti akt, ker bi se to tako natančno, eksaktno določilo, morebiti celo
               naštelo zakone, ker nekateri predlagajo.</p>
               <p>Tretji sklop vprašanj se nanaša na mednarodne pogodbe. Znano je, da je v Sloveniji,
               po mojem mnenju to ni najboljša rešitev, pa vendarle, mednarodne pogodbe Državni zbor
               ratificira z zakoni. Posledica tega je, da je vsak tak ratifikacijski zakon lahko
               predmet zakonodajnega referenduma. Vprašali smo se ali glede na naravo sklepanja
               mednarodnih pogodb, in sicer specifike mednarodnih odnosov takšna ureditev dobra.
               Menimo, da ko gre za najpomembnejše mednarodne pogodbe, ki jih vključuje 3.a člen, to
               so tiste pogodbe, s katerimi Republika Slovenija prenaša dele suverenih pravic na
               druge članice, zlasti na EU, to izključujemo, to za te pogodbe 3.a člen referendum
               dopušča, te so izvzete. Ostaja torej možnost, ki je predlagana, da se za druge
               mednarodne pogodbe izključi možnost referenduma. Tudi tukaj podajamo primerjalni
               argument, praktično večina, da sem natančen, večina primerjanih držav o tej materiji,
               torej mednarodnih pogodbah referenduma ne dopuščajo. Naj ob tem omeni, da že Ustava
               mednarodne pogodbe posebej vedno ločeno obravnava, ne pri zakonodaji, ampak posebej
               govorijo o mednarodnih pogodbah in celo v 160. členu, ko govori o presoji mednarodnih
               pogodb pred Ustavnim sodiščem, izrecno določa, da dopuščena predhodna presoja pogodb,
               s čimer nakazuje na to, da je treba vprašanje mednarodnih pogodb rešiti pred
               ratifikacijo. Ko je enkrat mednarodna pogodba ratificirana je možnost referenduma
               omejena ali celo izključena. To, kot rečeno, izhaja iz te narave sklepanja
               mednarodnih pogodb.</p>
               <p>Četrta, torej zadnja skupina ni bila vključena na podlagi presoje strokovne skupine,
               temveč nekaterih poslanskih skupin, da bi zaradi negativnih izkušenj iz preteklosti
               vanj vključili tudi človekove pravice. Mi smo ves čas poudarjali, da v vsakem primeru
               Ustavno sodišče vedno, ko tehta dopustnost referenduma, se opredeli tudi do tega,
               torej ali zakon odpravlja ugotovljene kršitve človekovih pravic. Zato je bil naš prvi
               predlog, da generično izključimo referendum za zakone, ki odpravljajo ugotovljeno
               protiustavnost. No, ker med ugotovljene protiustavnosti tako ali drugače sodijo tudi
               pravice in svoboščine, ker pa gre za občutljivo sfero, tudi v Ustavi uživa posebno
               varstvo, smo jo vendarle potem v dikcijo vključili, kot rečeno, ne bi bilo pa to
               čisto nomotehnično in tudi jezikovno nujno kot pogosto pravim ne škoduje, koristi pa
               tudi ne, če je tak premislek bil dosežen znotraj Ustavne komisije.</p>
               <p>Ob vseh teh omejitvah poudarjamo, da bo Ustavno sodišče moralo tudi v bodoče pogosto,
               ne vedno, presojati ali gre v tem primeru za zakon, ki je izvzete iz referendumskega
                   odločanja, vendar v tem
               primeru bo šlo za drugačen pristop. O tem ne bo odločal Državni zbor, tako kot sedaj
               z glasovanjem in poskušal zavreti referendumske ambicije, ampak bo tisti, ki bo dal
               zahtevo, torej volivci za referendum, tisti, ki jim bo potem Državni zbor to zavrnil,
               prišlo bo do spora med predlagatelji referenduma in Državnim zborom. V tem sporu bo
               odločalo ustavno sodišče. To je naša pot, ki jo ponujamo.</p>
               <p>Naj bo tem omenim še nekaj. Pogosto je v strokovni, kot tudi laični javnosti
               omenjeno, da te omejitve bodo bistveno omejile referendumsko demokracijo, da bodo
               praktično izključile referendum, to o čemer je tudi govoril kolega Cerar. Sam sem si
               dovolil vse dosedanje zahteve za zakonodajni referendum presojati ali če hočete
               simulirati skozi te predvidene omejitve. Mi smo doslej imeli v Sloveniji 16
               zakonodajnih referendumov. Vloženih je bilo 28 zahtev, 12 zahtev ustavno sodišče ni
               ugodilo. Torej je prepovedalo referendum. Če vse te zahteve, torej vseh 28 zahtev
               presojamo skozi predlagane omejitve, ugotovimo, da bi imeli celo en referendum več,
               kot doslej. Torej imeli bi 17 in ne 16 referendumov, nebi pa imeli <gap n="..."/> torej celo
               imeli bi referendum, ki ga je ustavno sodišče prepovedalo in seveda s tem se ta
               očitek v veliki meri z relativizira.</p>
               <p>Seveda zdaj ni časa, da bi našteval vse zakone ampak zagotovo bi bili prepovedani ali
               pa onemogočeni referendumi, če se spomnite o odvzemu državljanstva, bilo je celo 5 o
               izbrisanih in podobno. Torej vsi ostali pa bi bili dopuščeni.</p>
               <p>Skratka očitek, ki ga pogosto v zadnjem času slišimo ne drži, če seveda gremo skozi
               empiričen prikaz. Ne morem pa seveda zdaj futuristično razmišljati o bodočih
               situacijah. Daleč od tega torej, da gre za radikalno omejitev referendumskega
               odločanja. </p>
               <p>In še tretji sklop. Gre za predlog, ki ga je v prvotnem besedilu skupina poslancev
               oblikovala, kot uvedbo kvoruma. Mi smo v prvem našem strokovnem mnenju poudarili, da
               kvorum udeležbe ni dobra rešitev. Povedali smo tudi zakaj ni dobra rešitev in zdi se
               mi, da smo na zadnji seji ustavne komisije okrog tega dosegli veliko stopnjo
               soglasja, zato tudi v našem tokratnem mnenju obrazlagamo model zavrnitvenega
               referenduma.</p>
               <p>Torej zagovarjamo rešitev, da bi bil zakon na referendumu zavrnjen, če bi ga zavrnila
               četrtina volilnega telesa. Torej ne startamo na udeležbo samo ampak mora za zavrnitev
               zakona biti neka prepričljiva večina znotraj volilnega korpusa.</p>
               <p>V primerjalnem prikazu poudarjamo, da je to najnižja večina, ki jo poznajo sistemi.
               Drugje imajo tretjino vseh volivcev ali 30% vseh volivcev, to je praviloma.</p>
               <p>Mi smo se odločili za četrtino, torej za manjše število, ker mislimo, da je še nekako
               smiselno omejevati, res pa je, da poudarjamo, to je politična izbira. Tako kot
               marsikaj od povedanega, mi ponujamo rešitve, te rešitve presojamo, primerjamo z
               drugimi, bolj preverjenimi sistemi. Odločitev izbira med različnimi možnostmi pa je
               vedno, jasno, politična izbira.</p>
               <p>Ob tem naj pri zavrnitvi na referendumu omenimo še eno novost, ki mogoče niti ne
               izstopa preveč, to je, da sedanja Ustava ne govori o tem ali štejejo pri referendumu
               samo veljavni ali tudi neveljavni glasovi. Okrog tega so bile neke strokovne razprave
               v 3.a členu, ki smo ga leta 2003 pisali, na novo smo to že popravili in tudi v tem
               primeru predlagamo to dopolnitev, torej da to število velja za veljavne glasove.
               Torej gre za koncept veljavnega glasovanja, ki mislim, da je edini pravi. V dveh nadaljnjih členih, to sta
               2. in 3. člen samo črtamo predlagamo črtanje iz Ustave tistih določb, ki se nanaša na
               spremembo predlagateljev, torej gre za dva člena, dve določbi v katerih ima državni
               svet pravico zahtevati referendum in s kakšno večino o tem odloča.</p>
               <p>Drugi del Ustavnega zakona se nanaša na izvedbo le-tega. Potrebno je zdaj seveda v
               prehodnem režimu, če bo ta predlog sprejet, urediti dvoje situacije. Urediti je
               potrebno vprašanje zahtev, ki bi bile vložene pred sprejetjem Ustavnega zakona in
               zahtev, ki bi bile vložene po sprejetju Ustavnega zakona vendar pred sprejetjem
               oziroma spremembo Zakona o referendumu in o ljudski iniciativi. Kar se prve situacije
               tiče predlagamo, da se že vložene zahteve obravnavajo po sedanji, torej veljavni
               ureditvi, o tem ni nobenega dvoma. Za vse tiste, ki pa bodo vložene po morebitnem
               sprejemu Ustavnega zakona in pred spremembo Zakona o referendumu, za katerega v
               predlogu menimo, da naj bi bil sprejet v letu dni, torej v temu času pa podajamo
               interpretacijske in tudi siceršnje določbe kako te vloge reševati. Torej, zelo
               poenostavljeno, te zahteve bi reševali ob smiselni uporabi tega predlaganega novega
               90. člena in seveda s tem, da bi Ustavno sodišče, če bi prišlo do spora med
               predlagateljem in Državnim zborom ta 21. člen, ki je sedaj podlaga za odločanje
               Ustavnega sodišča, Ustavno sodišče razlagalo tako, da presoja dopustnost referenduma
               na podlagi spremenjenega 90. člena. Gre za mogoče bolj zahtevna pravna vprašanja
               vendar jih je potrebno urediti, kajti prehodni režim lahko vedno povzroča velike
               težave, pri uporabi novih določb, ki še nimajo ustrezne zakonske razčlenitve.</p>
               <p>Naj ob koncu omenim to kar je tudi že kolega prof. Cerar omenil, dva kolega prof.
               Ribičič in prof. Ude sta, jaz ne bi temu rekel ravno dala ločena mnenja ampak neka
               dopolnilna mnenja, ki jih bosta verjetno naknadno predstavila, ki pa v ničemer ne
               spreminjata predstavljene ideje. Torej rešitev z izjemo kolega Udeta, o čemer sem že
               govoril, da še vedno razmišlja o ustreznosti predloga glede izključitve davčnih in
               proračunskih zakonov, torej o čemer je bilo praktično tudi na naši skupini
               porabljenega največ časa. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa gospodu poročevalcu, dr. Kavčiču. Zdaj pa, če sem prav razumela bi želeli
               vi gospod Cerar še dopolnitev? Izvolite.</p>
            </sp>
            <sp who="SDT6:CerarMiro">

               <speaker>DR. MIRO CERAR:</speaker>

               <p>Hvala za besedo. </p>
               <p>Samo v dveh stavkih, rad bi še dodal, to sem uvodoma pozabil povedati, da je seveda
               strokovna skupina ob vsem strokovnem pomisleku v bistvu pri oblikovanju tega
               delovnega osnutka predloga Ustavnega zakona v celoti upoštevala in tudi uspela
               upoštevati v temu smislu, da je vnesla v to vse elemente, torej stališča državnega
               zbora iz prve ustavne revizijske faze. Torej, v celoti so ta stališča nekako s to
               spremembo, ki jo imamo zdaj na mizi upoštevana, kar se mi zdi pomembno zato ker sta
               tukaj nekako politična volja in strokovni pogledi pravzaprav v celoti sovpadli. Hvala
               lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa dr. Cerar. Zdaj pa dajem besedo članom strokovne skupine, tistim ki to
               želijo. Izvolite, gospod Ribičič.</p>
            </sp>
            <sp who="SDT6:RibičičCiril">

               <speaker>DR. CIRIL RIBIČIČ:</speaker>

               <p>Hvala lepa za besedo.</p>
               <p>Jaz bi samo v enem stavku najprej rekel zakaj po mojem mnenju, kaj je moj motiv da
               podpiram to spremembo. V svetu, v parlamentarnem sistemu, parlamentarna kriza nastopi
               takrat, ko izgubi vlada večinsko podporo v parlamentu. Pri nas pa v bistvu vladna
               kriza, če ne spremenimo teh določb nastopi s trenutkom, ko vlada izgubi podporo med
               volivci. Namreč s tem, da se lahko vsak zakon da vsak trenutek na referendum začnejo
               padati kot domine predlogi vlade in vlada pravzaprav ne more niti pokazati tistega
               kar je v njenem programu.</p>
               <p>Zaradi tega se mi zdi, da so tukaj spremembe nujne. In zaradi tega sem tudi napisal
               pritrdilno ločeno mnenje. Zdaj, sam pojem ločenega mnenja ni samo znanje iz prakse
               Ustavnega sodišča ampak tudi dosedanjega dela  strokovnih skupin. Zakaj sem jaz to imenoval pritrdilno ločeno mnenje,
               zato, ker se strinjam s spremembo, strinjam se s tistim, kar mi popularno v strokovni
               skupini imenujemo Kavčičev predlog spremembe Ustave, pač pa mislim, da v obrazložitvi
               nekaj manjka. In sicer kaj manjka v obrazložitvi? Dejstvo je, ne glede na to na
               kakšen način razlagamo te spremembe, dejstvo je, da gre za omejevanje referendumskega
               odločanja. Po mojem mnenju upravičeno in razumno omejevanje, ampak vendarle
               omejevanje. Medtem ko javnost, zlasti pa protestniki zahtevajo več neposredne
               demokracije. In tukaj pridemo do konflikta, ki ga je po mojem mnenju treba
               razreševati in je priložnost, da o tem nekaj rečemo že ob tej priložnosti. Skratka,
               moje mnenje je bilo, da bi strokovna skupina morala reči, da glede na to, da pride do
               nekega dodatnega ravnotežja med organi oblasti in tudi v razmerju do neposredne
               demokracije, je prav, da v obrazložitvi našega stališča strokovne skupine, in isto
               mislim, da bi bilo koristno tudi za Ustavno komisijo, pove katere bi morale biti
               tiste prihodnje spremembe, ki bi to neravnotežje odpravljale.</p>
               <p>Kolega prof. Kavčič je v zvezi s tem rekel, da imamo zelo veliko možnosti neposredne
               demokracije, ki ni izkoriščena in da niso potrebne normativne spremembe. Jaz imam
               tukaj nekoliko drugačno stališče, navedel sem kakšnih 8 manjših normativnih sprememb,
               ki naj bi spodbudile drugačno prakso. Strinjam se z njim, problem je seveda praksa,
               ampak tudi z normativnimi spremembami je možno to prakso spremeniti. Ne bom vas zdaj
               utrujal s tem katere so te zadeve, ker ste to pritrdilno ločeno mnenje dobili. Če bi
               se hoteli strinjati z menoj, potem bi Ustavna komisija sprejela sklep, da strokovno
               skupino v tej ali kakšni drugačni sestavi zadolžuje da naj pogleda kaj bi bilo v
               prihodnje smiselno spremeniti, zaradi tega, da se to ravnotežje v korist drugih vej
               oblasti nasproti izvršilni veji oblasti in v korist neposredne demokracije ponovno
               vzpostaviti. Pri tem pa bi vendarle rekel, da nisem za tiste spremembe, ki
               revolucionarno negirajo parlamentarni sistem. Gre za manjše spremembe, ki naj ga
               demokratizirajo. Mi v javnosti imamo tudi drugačne pristope. </p>
               <p>In drugo kar velja po mojem mnenju poudariti je to, da je izraz sem si sposodil pri
               dr. Kavčiču, da gre pri zakonodajnem referendumu, tudi tako, kot bo zdaj za naprej
               zamišljen, če bo sprememba sprejeta, za pasivni ljudski veto. Se pravi ne gre za
               tisto, kar protestniki zahtevajo - večjo aktivno participacijo in odločanje na
               oblasti in večji vpliv na odločanje, gre za to, da lahko onemogoči uveljavitev nekega
               zakona. Medtem ko te spremembe, kjer sem se jaz potrudil, da sem jih nekaj predlagal,
               možne pa bi bile še druge, pa gredo v drugi smeri, da se dopušča oziroma spodbuja
               aktivnejša participacija pri odločanju, med drugim tudi tako, vsaj po mojem mnenju,
               da bi če zakon, ki ga predlagajo državljani s svojimi podpisi, pade v Državnem zboru,
               ne bi bil možen referendum, Državni zbor pa bi predlagal svojo alternativno
               rešitev.</p>
               <p>Glede ustavnega zakona pa bi rekel samo to, da vi ste videli že iz dosedanjih
               obrazložitev, da smo najmanj zadovoljni ali prepričani, da smo našli najboljšo
               rešitev glede finančne prepovedi glasovanja na referendumu o finančnih zakonih. Jaz
               bi v zvezi s tem povedal, da se mi zdi, da prav velikih sprememb tukaj ne bomo več
               uspeli, čeprav tukaj strokovna skupina računa s tem, da bo današnja diskusija nam
               dala kakšne nove ideje kako, na kakšen način določiti to prepoved glasovanja o
               finančnih zakonih, da ta prepoved ne bo preširoka in da praktično da ne bodo možne
               zlorabe v tem smislu, da zakon ureja neko finančno vprašanje, že zaradi tega
               avtomatično referendum ni mogoč. Opozarjam pa tudi na to, da ni nujno, da je vse v
               besedilu. Da je kaj od tega za omejitev možno zapisati tudi v obrazložitev. Tako, da
               mislim, da na tem področju bi bilo treba še kaj dodati. </p>
               <p>Hvala lepa.
               </p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa dr. Ribičič. Želi morda še kdo? Izvolite, dr. Ude.</p>
            </sp>
            <sp who="SDT6:UdeLojze">

               <speaker>DR. LOJZE UDE:</speaker>

               <p>Hvala.</p>
               <p>Jaz sem naslovil svoje mnenje, dopolnilno ločeno mnenje čeprav sem razmišljal o tem,
               da bi ga označil kot odklonilno ločeno mnenje. Ampak, ker se v mojem ločenem mnenju
               predlagam v glavnem drugačno proceduro za odlikovanje predloga, ki je brez
               nadaljnjega možna in glede katerega delovna skupina ni zavzela nekega decidiranega
               stališča in ker je tista moja razprava o prepovedi referenduma glede finančnih
               zakonov, jih kar generično imenujem, pravzaprav razmišljanje o večih možnih rešitvah,
               sem potem na koncu naslovil dopolnilno ločeno mnenje. Meni se zdi seveda ključna moja
               pripomba glede prvega vprašanja; veste kadar sem imenovan v kakšno delovno skupino,
               ki obravnava ustavno revizijo nikoli ne morem ločiti stroke od pravnopolitičnih
               vprašanj. In, jaz ne znam razpravljati o ustavnih vprašanjih, ne da bi upošteval
               pravno politična. Tako da je to cepljenje na strokovno problematiko ustavne revizije
               in politično, ki naj pripada potem politično odločanje parlamentu, za mene umetno. In
               iz tega tudi izhaja moja prva pripomba.</p>
               <p>Veste, da ne boste mislili, da sem eden od tistih, ki kakor hitro se sliši o
               vstajnikih je že ves nekako kot bi ga kača gledala pasiviziran in ne upam nič reči.
               Vstajniki še zdaleč nimajo artikuliranih svojih misli in tudi ni jasno kako se bo to
               razvijalo vnaprej. Zato seveda njihovih stališč ni potrebno jemati kot nekih stališč,
               ki bi jih bilo potrebno konfrontirati s temi stališči, ki so se doslej izoblikovala,
               tako v razpravi o osnutku kot tudi sedaj v delovni skupini. mislim pa da je potrebno
               opraviti širšo javno razpravo. Bom prebral tisto opredelitev, ki jo vsebuje deset
               zahtev deklaracije, vseslovenske ljudske vstaje iz 4. marca letos. Druga točka je:
               <q>"Hočemo parlamentarno demokracijo z bistveno okrepljenimi elementi neposrednega
               ljudskega odločanja in udeležbe državljank in državljanov pri sprejemanju odločitev,"</q>
               pa nič drugega. To je seveda, kaj sedaj iz tistega nabora, ki ga že imamo zahtevajo
               in ali to sploh poznajo dobro je drugo vprašanje. Vendar, nobenega dvoma pa ni, da je
               v Sloveniji med ljudmi se vendarle utrdilo neko nezadovoljstvo s političnimi
               strukturami in da politiki očitajo da od sprejema odločitve ne glede na interese
               državljank in državljanov in brez njih.</p>
               <p>In zaradi tega mislim, da bi morali razširiti razpravo, javno razpravo, da ne
               zadostuje dosedanja javna razgrnitev mnenj ampak da je potrebno ljudi vsaj poslušati
               in poskušati razložiti s strokovnega in političnega stališča kako je s temi problemi
               omejevanja referenduma in drugimi vprašanji neposredne demokracije vendar jih je
               potrebno poslušati. Ker jaz politično ocenjujem, da bo sicer padel očitek, da
               omejujemo vsi skupaj referendum, tudi mi ki smo v delovni skupini pomagali oblikovati
                   tak tekst in da na ta
               način izključujemo, kljub temu kar se v državi dogaja, razpravo ljudstva. In mislim,
               da je to slaba politična popotnica za politične stranke, ki, kot vidite vendar
               govorijo o parlamentarni demokraciji, ne gredo več v tiste, več ali manj absurdne in
               v bistvu utopična razmišljanja o nekih oblikah popolnoma neposredne demokracije.</p>
               <p>Zato jaz mislim, da je pravnopolitično nujno izpeljati v okviru oziroma pred
               oblikovanjem predloga nekaj takšnih razprav. V kakšni obliki je druga stvar.</p>
               <p>Moram pa reči še nekaj, ko predlagam, da se razpravlja tudi recimo v zakonodajni
               ljudski iniciativi seveda ne mislim da je mogoče v tekoč ustavno revizijski postopek
               že vključiti te spremembe, ker potem bi morali začeti znova na nek način, ker je
               parlament že dal osnutek v obravnavo vendar razprava bi pa moral potekati, morebiti
               tudi od katerih od vprašanj, ki jih je kolega Ribičič naštel oziroma, ki so bolje
               obrazložena v njegovem ločenem mnenju. Skratka, jaz vas pozivam, da se odločite, jaz
               imam svoje pravno politično stališče, ki ga ne glede na to, da smo strokovna skupina
               glede na moje razumevanje nalog strokovne skupine tudi posredujem, da je to nujno
               treba opraviti. Nujno treba opraviti v temu trenutku ne glede na to kako ocenjujemo
               vstajniška gibanja, ker je odklonilno mnenje po mojem mnenju neutemeljeno dokler se
               ne pogovarjamo z njimi do teh njihovih predlogov.</p>
               <p>No, zdaj pa čisto na kratko še tej edini za mene odprti točki omejevanja referenduma
               na področju finančnih zakonov, naj jih tako imenujem. Naša dikcija se glasi o Zakonih
               o davkih, carinah in drugih obveznih dajatvah ter v Zakonu, ki se sprejema za
               izvrševanja državnega proračuna moram reči ta druge obvezne dajatve me krepko motijo.
               Za del teh obveznih dajatev se seveda strinjam, to so razni prispevki za socialno
               zavarovanje, predvsem glede na obseg so to prispevki za pokojninsko zavarovanje,
               prispevki za zdravstveno zavarovanje, ti so največji, so pa tudi drugi. Ampak kaj pa
               bo potem ostalo bomo pa spet prepuščali Ustavnemu sodišču. Recimo, se spomnite
               referenduma o RTV? Ta je imel tudi določbe o plačevanju naročnine in ali bomo takšen
               referendum potem prepovedali, čeprav seveda se napad referendumski napad na ta zakon
               ni ukvarjal predvsem s temi naročninami ampak je šlo za druga vprašanja. In še vedno
               je dikcija takšna, da dopušča pri nekaterih zakonih odprto definicijo obveznih
               dajatev in še vedno se bomo lahko lovili ali pa sprožali ustavni spor za prepoved
               referenduma. Jaz sem mislil, jaz sem podpiral saj vidite iz obrazložitve, da je to
               korektno prikazano tudi v temu našemu poročilu, da bi se oglasil v tekst, ki
               sistemsko urejajo pa tako naprej, vse te obvezne dajatve.</p>
               <p>Kolegi so mi med drugim rekli, da s tem uvajamo neke sistemske zakone kar po mojem ne
               drži, ker jih ne uvrščamo v hierarhijo pravnih aktov ampak govorimo o njihovi
               vsebini. Nekateri zakoni so namenjeni res sistemskemu financiranju določenega  področja, nekateri pa vsebujejo
               samo posamične določbe, ki vsebujejo tudi obvezne dajatve. Tako da se meni zdi ampak
               to tudi nisem oblikoval kot ločeno mnenje zato, ker tudi sam nisem prepričan o svoji,
               o tej dikciji o kateri govorim in bom seveda, če bo drugačno stališče o delovni
               skupini je že bilo, če bo drugačno stališče sprejeto tudi v okviru Ustavne komisije
               in kasneje na Državnemu zboru ga bom seveda spoštoval in sprejel, ne da bi mislil, da
               je napačno. To je ena od variant ki je za mene še nekoliko preširoka.</p>
               <p>To se pravi ti dve stvari, bolj me muči tista prva. In tukaj jaz nimam samo enega
               nasveta, jaz imam kar predlog da se<gap n="..."/> Ampak to je moj oseben seveda potem, da se
               izpelje neka širša razprava kako bi se pa organizirali je pa seveda drugo vprašanje,
               ker že takrat, ko rečeš koga bom vabil že ne vem koga bom vabil in tako naprej. To je
               meni vse jasno ampak biti na temu področju, ki je eno ključnih področij, na katera se
               nanašajo stališča vstajnikov enostavno neobčutljiv in iti kar naprej po tistem
               principu karavana gre dalje, psi pa lajajo, to pa se mi ne zdi dobro.</p>
               <p>Tako da, to mislim da je resna stvar, ki bi jo morali oceniti in jaz bom seveda
               kritičen do ocene, če bo že ustavna komisija odklonila takšno širitev razprave, ki je
               brez nadaljnjega možna v okviru poslovniških določil. V okviru poslovniških določil
               ni mogoče spraviti novih stvari, ker je ustavno revizijski samo za referendum,
               razpravljati je pa seveda o njih v zvezi z referendumom mogoče. In po mojem ne bi
               bilo slabo izkoristiti te prilike, da se skuša tudi te vstajnike, tako imenovane,
               nekako vključiti v naš politični sistem, da ne prihaja do popolnih razkorakov in do
               zahtev, vsa politična elita naj gre. Pri čemer so med vstajniki tudi tisti, ki med
               politiki do sedaj niso uspeli, nekaj sem jih že videl. </p>
               <p>Tako da, veste<gap n="..."/> Ampak vprašanje je pa težko in ne moremo pa reči ne briga nas kaj
               javnost ta trenutek razpravlja. Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa dr. Ude. Bi še kdo od članov strokovne komisije želel? Izvolite, gospod
               Pogorelec.</p>
            </sp>
            <sp who="SDT6:unknown-M">

               <speaker>GOSPOD POGORELEC:</speaker>

               <p>Hvala lepa.</p>
               <p>Seveda, tudi sam sem kot državljan in tudi kot državni uradnik velikokrat precej
               nelagoden takrat kadar mi tudi kdo očita, da zmanjšujemo neposredno demokracijo,
               urejamo stvari bolj rigorozno kot smo jih urejali nekoč. Posebej sem seveda nelagoden
               tudi zaradi tega, ker pri svojem delu redno spremljam kako se ne upošteva resolucijo
               o normativni dejavnosti, ki jo je ta parlament sprejel, kako se pogosto sprejemajo
               zakoni, ki nekako ne gredo v neke dolgoročne sistemske rešitve, v izgradnjo pravnega
               sistema ampak prej v neko gašenje požarov, kazoistiko in neke korporativne
               interese.</p>
               <p>In seveda s tega vidika včasih rečeš, saj še dobro, da je referendum ampak po drugi
               strani seveda in se tudi strinjam s prof. Udetom, ki pravi da je potrebno poslušati
               protestnike in poslušati pomisleke zoper te stvari ampak seveda po drugi strani mora
               iti poslušanje v obe smeri. Mora iti tudi v to smer, da se poslušajo tudi strokovni
               in primerjalno pravni argumenti, tudi s strani protestnikov  če hočete, čeprav je to včasih težko doseči.
               Ampak ti strokovni in primerjalni argumenti pa seveda gotovo govorijo za to, da je za
               uspešnost in primerljivost naše države drugim uspešnim državam takšne spremembe, kot
               so tukaj predlagane potrebno sprejeti. Potrebno jih je sprejeti preprosto, če ne
               želimo tukaj odstopati, če ne želimo tukaj blokirati samega sistema. </p>
               <p>Seveda, drugo vprašanje, ki je prav tako zelo pomembno pa je kako kvalitetno
               zakonodajo mi sprejemamo in kdaj in kako je ta zakonodaja v interesu ljudstva in kdaj
               ne. Ampak seveda tega ne moremo reševati zgolj z referendumom.</p>
               <p>Pa, naj se tudi jaz spravim zgolj na eno točko kjer sem jaz nekoliko nelagoden,
               čeprav to besedilo predloga ustavnega zakona v celoti podpiram in se mi zdi, da je
               zelo kvalitetno pripravljeno. Tisto kjer se mi zdi edini morebitni problem je bolj ta
               problem interpretativne narave, namreč kako bomo razumeli. In mislim, da je prav da
               jo razumemo tako kot bom predlagal, da tudi za kasnejšo interpretacijo s strani
               ustavnega sodišča bi takšno razumevanje bilo pravilno. Da se torej pri tej zadnji
               alineji drugega odstavka, ki pravi, da referenduma ni dopustno razpisati v zakonih,
               ki odpravljajo protiustavnost na področju človekovih pravic in temeljnih svoboščin
               ali drugo, protiustavnost, da to določbo razumemo vsi na ta način, da gre za
               protiustavnost, ki je bila ugotovljena. Ki je bila ugotovljena še preden je bil
               sprožen referendumski postopek. Če namreč pristanemo na interpretacijo, da gre za
               neko zatrjevano protiustavnost, ki bi jo nekdo zatrjeval šele v času, ko je
               referendumski postopek že v teku potem bi tukaj prišli po mojem mnenju v to, da bi se
               nam nadaljevalo to stanje, ki ga imamo že kar dolgo časa. In, ko se vsi soočamo in
               vemo za kr dokajšnjo arbitrarnostjo ustavnega sodišča pri odločanju o vprašanjih ali
               bo nek referendum prepovedalo ali ne. </p>
               <p>Jaz mislim, da ta interpretacija kot jo predlagam odpravlja vsak dvom o tem kateri
               referendumi so dopustni in kateri niso dopustni. In, da pravzaprav ne bi želel, res
               ne bi želel, da bi še naprej bilo tukaj neko polje odprto kjer bi lahko potem Ustavno
               sodišče tudi konec koncev, bilo porinjeno v ta preigravanja raznih ideoloških temah.
               Me pa to skrbi tudi seveda s čisto pravnega vidika, ker pri nas imamo uveljavljeno
               naknadno oceno ustavnosti v našem sistemu in nimamo predhodne ocene ustavnosti. Se
               pravi, če bi Ustavno sodišče smelo in bi lahko odločalo o nekem vprašanju v smislu
               ali pa ta zakon odpravlja neko protiustavnost, ki je sicer še ni nihče ugotovil, ki
               jo samo nekdo zatrjuje ampak bi rekli OK, zdaj tole moramo odločati ali se s tem
               odpravlja neka protiustavnost ali ne, na ta način pa pridemo pravzaprav do tega, da
               uvedemo neko predhodno oceno ustavnosti, ki jo mora Ustavno sodišče izvajati pod
               nekim pritiskom tega referenduma v teh nemogočih rokih zaradi katerih vsi čakamo
               potem ali bo ta referendum izveden ali bo končno odobren ali ne bo in tako
               naprej.</p>
               <p>In seveda kot rečeno, s takšno interpretacijo teh stvari, s katero upam, da bi se
               ustavna komisija lahko strinjala ni potrebno ničesar v samem tekstu spreminjati.
               Dovolj je, da so te stvari tukaj nekje na zapisniku in v magnetogramih, da torej
               potem pridemo do tega, da v teh postopkih ne bo prihajalo do tega, da bi Ustavno
               sodišče odločalo o tem ali bi bila s sprejetjem zakona odpravljena neustavnost o
               kateri Ustavno sodišče ali pa nek drugi organ, do sedaj pravzaprav sploh ni odločal in je ni ugotovil.
               Mislim, da tudi ta dosedanja ureditev, na tak način, kot je bila narejena je tudi
               jemala veliko mero kredibilnosti našemu referendumu in da tudi s tem, ko to
               odpravljamo, ko tudi več ne govorimo o nekih protiustavnih posledicah, ki bi nastale
               z nesprejetjem nekega zakona, kar je absurd, ampak da govorimo o zakonih, ki
               odpravljajo protiustavnost, da smo s tem pravzaprav tudi na strokovni skupini
               naredili nek velik premik k bistveno boljši in tudi če hočete pametnejši in
               smiselnejši ureditvi referenduma.</p>
               <p>Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, dr. Pogorelec. Želi morda še kdo, ali je sploh še kdo od <gap n="..."/> Ne, saj
               nikogar več ni. Hvala lepa.</p>
               <p>Potem pa kar dajem besedo predstavnici predlagatelja in sicer gospe mag. Katarini
               Hočevar, izvolite.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p> Hvala za besedo, spoštovana podpredsednica, prav vse vas lepo pozdravljam.</p>
               <p>Težko je še kaj dodati po tako poglobljeni razpravi članov strokovne skupine in vidi
               se, da ste v tej skupini dejansko zelo poglobljeno razpravljali o tem predlogu in
               seveda se vam na tem mestu zato res iskreno zahvaljujem in mislim, da je pač, če bi
               hotela vse to strniti v en stavek, bi se ta glasil, da je bil tukaj pa res dosežen en
               konsenz med politiko in stroko in jaz mislim, da moramo zdaj s tem postopkom
               nadaljevati, ker je bilo vloženega veliko dela, energije in pa ene skrbnosti.</p>
               <p>Mogoče bi se dotaknila teh razlik, ki so bile glede na naš prvi predlog sedaj z vašo
               pomočjo bolj dodelane. Mene žalosti mnenje Državnega sveta, ki so dali v prvi fazi
               tega postopka pozitivno, zdaj nekako mislim, da se, glede na njihovo mnenje nekako ne
               strinjajo s tem, da bi bili oni izvzeti kot predlagatelj, mislim, pa da bi tukaj
               politika vendar stopiti skupaj in reči, da ta institut referenduma dajemo v roke
               volivcem in da se ta možnost kot predlagatelja odvzame tako Državnemu svetu kot pa
               Državnemu zboru.</p>
               <p>Največ in zelo poglobljeno smo govorili o vsebinskih omejitvah, tukaj je strokovna
               komisija opravila, dala veliko dodano vrednost na naš prvotni predlog in tukaj tudi
               na tem delu imam kot prvopodpisana mirno vest, ker mislim, imamo še eno sidro,
               Ustavno sodišče bo tudi v prihodnje pristojno odločati o sporu, kar ste seveda
               povedali in bi nekako zavrnil razpis referenduma lahko, vendar bo odslej imel bolj
               določene meje, trdnejšo oporo in pa jasno določene okvire, kar je seveda poponoma
               prav.</p>
               <p>Glede tega modela zavrnitvenega referenduma bi rekla, da smo imeli isti cilj, imeli
               smo cilj višjega praga legitimnosti, ki ga pač v pravni teoriji lahko rečemo, da je
               to kvorum udeležbe ali kvorum zavrnitve in mi smo pač predlagali udeležbo in tukaj pa
               zdaj tudi vidim kot ta zavrnitveni model, ki ste ga predlagali kot en poskus, da
               naredimo korak tudi k večji udeležbi na volitvah. Ta model nekako sili volivce, da se
               udeležijo referenduma, da se s tem ko glasujejo proti in jaz upam, da bomo s tem tudi
               pritegnili volivce, da bolj množično prihajajo na volitve, tudi takrat, ko bodo
               državnozborske ali pa kakšne druge. Bistveno za danes se mi zdi ugotovitev, oziroma
               bistvo te razprave je, da referendum ni edini institut neposredne demokracije in da
               že samo dejstvo, da je bil prevelikokrat uporabljen napram drugim oblikam kaže na to,
               da je poseg  v ta institut
               potreben in pa dobrodošel.</p>
               <p>Tako, da, spoštovani profesor Ude je lepo napisal, da je ustava konsenz vseh
               državljanov in za to vsebino jaz mislim, da dejansko razprava poteka že vse od
               sprejema ustave. Veliko črnila je bilo prelitega, strokovnjaki se s tem ukvarjajo že
               vrsto let, tudi politika, je dejansko naš predlog bil lanskega septembra, ko je bil
               vložen, tretji po vrsti in vse to kaže na to, da ne glede na to, katera vlada je,
               enkrat moramo zagristi v to jabolko in v tem parlamentu doseči tisto potrebno večino,
               da v ta institut posežemo. Tisti, ki nekako povsem upravičeno opozarjajo na to, da je
               to mogoče korak k zmanjšanju neposredne demokracije, jaz sama predvsem mislim, da je
               potrebno okrepiti dialog s civilno družbo in tako kot ste že sami opozorili, dosledno
               izvajati resolucijo o normativni dejavnosti. Oboje je jasno zapisano tudi v novi
               koalicijski pogodbi, pa ne glede na to, tudi za prihodnje vlade mislim, da je to
               tisti bistven in pomemben korak, da bo referendum dejansko postal najvišja vrednota
               oziroma najpomembnejši institut neposredne demokracije v tem, da ga bomo uporabljali
               za najpomembnejša družbena vprašanja. Za tista vprašanja, ki privedejo na volitve
               kvalificirano večino, ki se čutijo, da morajo o tem odločati in zato se pač tudi meni
               zdi ta kvorum, ki ste ga predlagali v strokovni komisiji, ustrezen za slovenske
               razmere in v primerjavi z drugimi ureditvami.</p>
               <p>Dr. Kavčič je seveda s svojo predstavitvijo in s tem, ko ste povedali, da ste
               naredili eno simulacijo glede na že izvedene referendume, mislim, da ste zelo jasno
               in ustrezno ovrgli to, da posegamo radikalno v omejitev referendumskega
               odločanja.</p>
               <p>Kar se pa tiče tega predloga dr. Cirila Ribičiča, da nekako ta skupina nadaljuje z
               delom na nek način, da prevetrite, da se pogovorite in predlagate možnosti, ki bi
               pomenile krepitev vpliva neposredne demokracije, ju pa jaz podpiram. Tako, da jaz kot
               prvopodpisana bi mogoče na tem mestu vas samo prosila za podporo temu predlogu
               ustavnega zakona, ki ga imamo trenutno na mizi in pač mislim, da bi bil to ustrezen
               signal naši javnosti, tudi tujini, da se tudi v slovenski politiki znamo dogovoriti
               in da znamo prisluhniti stroki, takrat ko je to potrebno.</p>
               <p>Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, mag. Hočevar.</p>
               <p>Ker predstavnika vlade ni med nami, dajem besedo predstavniku Državnega sveta, gospod
               Kozelj, izvolite.</p>
            </sp>
            <sp who="SDT6:KozeljMirko">

               <speaker>MIRKO KOZELJ:</speaker>

               <p> Hvala za besedo, predsedujoča, spoštovane poslanke in poslanci, spoštovani
               ostali.</p>
               <p>Državni svet Republike Slovenije je na včerajšnji 5. redni seji sprejel sklep oziroma
               mnenje o delovnem osnutku predloga ustavnega zakona o spremembah 90., 97. in 99.
               člena ustave in sicer je to negativno mnenje, ki se glasi, Državni svet ne podpira
               delovni osnutek predloga ustavnega zakona o spremembah navedenih členov ustave.
               Zakaj?</p>
               <p>Predstavnica predlagatelja je rekla, da jo žalosti to. Moram ugotoviti, da je bilo to
               mnenje sprejeto v Državnem svetu tako rekoč soglasno in mislim, da je temeljni vzrok
               za to dejstvo, da delovni osnutek tega predloga ustavnega zakona predvideva črtanje
               ene izmed pristojnosti Državnega sveta, navedenih v 97. Ustave Republike Slovenije,
               to je možnost Državnega sveta, da poda zahtevo za razpis referenduma. Državni
               svetniki temu ostro nasprotujejo.</p>
               <p>Vemo, da  v javnosti
               prevladuje mnenje, da je Državni svet neke vrste brezzobi tiger, da tako ali tako
               nima nobenih pristojnosti, da je pravzaprav neko slepo črevo, privesek demokracije,
               kot se včasih reče. Zdaj se pa na ta način še ena od tistih redkih pristojnosti in
               učinkovitih pristojnosti, ki jih ima, na ta način tudi črta. Pristojnost predlaganja
               referendumskih zahtev bo po predlagani rešitvi omejena, saj določa, da Državni zbor
               razpiše referendum o uveljavitvi zakona, ki ga je sprejel, le če to zahteva najmanj
               40 tisoč volivcev, te možnosti ne bi imela več najmanj tretjina poslancev, čemur
               sicer ne nasprotujemo, nasprotujemo pa, da je tudi Državni svet med tistimi, ker je
               bistvena razlika med pristojnostmi Državnega sveta in Državnega zbora.</p>
               <p>Tako, da glede predlagane spremembe subjektov, ki lahko zahtevajo razpis referenduma,
               državni svetniki v prvi vrsti opozarjajo, da Državni svet doslej, da je uporabljal to
               zahtevo za razpis zakonodajnega referenduma nadvse preudarno, saj je zahteval
               referendum le dvakrat, in sicer, v letu 1997 in v letu 2007 in v obeh primerih je bil
               utemeljen in z uspešnim izidom, kar ni nepomembno. To pomeni, da se Državni svet
               zaveda pomena te pristojnosti in če je pri zahtevi za razpis referenduma tako ravnal
               v preteklem obdobju, ni nobenega razloga, da tako ne bi bilo tudi v bodoče.</p>
               <p>Predlagane spremembe določajo vsebinske omejitve referendumskih zahtev o zakonih o
               nujnih ukrepih za zagotovitev obrambe države, varnosti ali odprave posledic naravnih
               nesreč, o zakonih o davkih, carinah in drugih obveznih dajatvah ter o zakonu, ki se
               sprejema za izvrševanje državnega proračuna in o zakonih o ratifikaciji mednarodnih
               pogodb, o zakonih, ki odpravljajo protiustavnost na področju človekovih pravic in
               temeljnih svoboščin ali drugih protiustavnostih. Izrecne določitve zakona je bistveno
               bolj predvidljiva in omejuje možnost arbitrarne presoje nastanka protiustavnih
               posledic, ki so razlog za ustavno-sodno prepoved referenduma. Tem razlogom in tem
               namenom predlaganega zakona državni svetniki ne nasprotujejo. Edini in osnovni vzrok
               za to je že navedena sprememba pristojnosti oziroma odvzem pristojnosti na tem
               področju.</p>
               <p>Bom pa navedel še nekaj pripomb, ki so jih državni svetniki izrekli ob obravnavi tega
               zakona. Opozoriti kaže na primere, ko Državni zbor ob zakonu o izvrševanju proračuna
               sprejema več zakonov, za katere ni predvideno, da bi bili izključeni iz referenduma
               in podobno velja za zakone, ki lahko posredno ali neposredno vplivajo na druge
               javnofinančne odhodke in poroštva. Do težav bi morda lahko prihajalo predvsem na
               področju zakonov, ki urejajo socialne pravice. Praviloma imajo le-te vse vpliv na
               proračun, obstaja pomislek glede morebitne preširoke razlage izključitvenega razloga,
               ki bi v praksi lahko pomenila predvsem referenduma za večino zakonov, saj ti
               prevladujoče urejajo tudi javnofinančna vprašanja ali vsaj posredno ali neposredno na
               njih vplivajo. Veljavna dikcija 4. zakona 90. člena ustave določa, predlog je na
               referendumu sprejet, če zanj glasuje večina volivcev, ki so glasovali in opredeljuje
               navadno, relativno večino, potrebno za potrditev zakona na referendumu in s tem tako
               imenovani potrditveni referendum. Predlog ustavnega zakona predvideva opustitev tega
               modela z uvedbo tako imenovanega zavrnitvenega referenduma. Sprememba koncepta in
               konotacija referenduma od tako imenovanega potrditvenega k zavrnitvenemu vzbuja
               pomisleke in bi kazalo o njem ponovno razmisliti. Ta model ne temelji na volilni
               udeležbi, temveč na številu tistih, ki odločajo. Predlog določa, zakon je na
               referendumu zavrnjen, če proti njemu glasuje večina volivcev, ki so veljavno
               glasovali, pod pogojem, da proti zakonu glasuje četrtina vseh volivcev.</p>
               <p>Določitev kvorumov je pretežno vprašanje politične izbire, pri čemer to število ne
               sme biti previsoko, niti prenizko. Po mnenju  Državnih svetnikov je predlagani pogoj, da proti zakonu glasuje
               četrtina vseh volivcev, občutno previsok in neuravnotežen. V osnovi bi kazalo
               razmisliti o postavljanju kvorumov, tako pri zahtevah in predlogih civilne iniciative
               in ugotavljanje izida referendumskih odločitev na eni strani in na drugi strani
               kvoruma, potrebnega za volitve v Državni zbor ter Evropski parlament in volitve v
               lokalnih skupnostih ter jih morda sistemsko uravnotežiti.</p>
               <p>Spremembe referendumske ureditve pomembno zožujejo neposreden vpliv volivcev.
               Zoževaje referendumskega odločanja ni v sozvočju z zahtevami volivcev, ki terjajo
               širitev pomena in vpliva neposredne demokracije. S predlaganimi spremembami ustave se
               omejuje en vidik tega vpliva in sicer pasivno odklanjanje sprejetih zakonov s strani
               volivcev, tako imenovani ljudski veto, medtem, ko volivci zahtevajo povečanje
               njihovega aktivnega in ustvarjalnega vpliva na vsebino parlamentarnega odločanja.
               Državljani in civilnodružbene skupine javno izražajo pobudo po širitvi inštitucij in
               neposredne demokracije na državni in lokalni ravni. Upoštevaje ustavno načelo
               demokratičnosti kaže upoštevati tudi le-te, širše razsežnosti ustavne razprave in
               ponovno pretehtati predlagane rešitve.</p>
               <p>V luči določene referendumske ureditve kaže poudariti, da se v Evropski uniji
               spodbuja sodelovanje civilne iniciative. Tako pogodba o Evropski uniji določa, da
               najmanj milijon državljanov Unije iz večjega števila držav lahko s svojo pobudo
               pozove Evropsko komisijo k sprejemu ukrepov. Trenutno poteka zbiranje izjav o podpori
               predlagani evropski državljanski pobudi, s katero predlagatelji pozivajo Evropsko
               komisijo, da predlaga zakonodajo, ki bo izvrševala človekove pravice do vode in
               komunalne ureditve ter bo spodbujala zagotavljanje vode in komunalne ureditve kot
               osnovne javne storitve za vse.</p>
               <p>To je nekaj pomislekov, ki so bili izrečeni na seji Državnega sveta, še posebej pa še
               enkrat poudarjam, da v primeru, to je moje osebno mnenje, to posebej ni bilo izrečeno
               na Državnem svetu, ampak v primeru da se ne sliši in da se ne upošteva to mnenje
               Državnega sveta, je seveda povsem realno in možno, da se potem na končni presoji
               govori tudi o vetu, ki je edino orožje, ki ga potem Državni svet še ima, da opozori
               na nestrinjanje s tako rešitvijo.</p>
               <p>Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, spoštovani.</p>
               <p>Vsi člani Ustavne komisije ste to mnenje Državnega sveta dobili tudi pisno, morda v
               pojasnilo, glede veta pa morda kasneje.</p>
               <p>Zdaj pa dajem razpravo članicam in članom komisije, zaenkrat imam prijavljenega
               gospoda Tanka, se želi še kdo prijaviti?</p>
               <p>Gospod, niste član Ustavne komisije, poglejte, niste bili vabljeni na sejo in v
               skladu s poslovnikom in tudi v skladu s prakso te Ustavne komisije vam ne morem dati
               besede. Vaša razprava tudi ni smiselna v luči tega, v kateri fazi je ustavno
               revizijski postopek, kajti izhajamo lahko samo še iz stališč in iz predloga ustavnega
               zakona in ne moremo širiti te tematike, kot bi si mogoče zdaj želela civilna družba.
               Tako, da in v luči procedure in v luči vsebine, vas prosim, da razumete, da vam
               besede ne morem dati.</p>
               <p>Zdaj pa dajem besedo za razpravo gospodu Tanku, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p> Hvala lepa.</p>
               <p>No, da ne boste imeli zagovornikov samo vstajniki, na Ustavni komisiji bomo tudi mi
               nekaj povedali.</p>
               <p>Jaz mislim, da je šlo v delu teh uvodnih stališč članov strokovne komisije v enem
               delu tudi za zlorabo Poslovnika Državnega zbora, ker so se te razprave pač oddaljile
               od materije, ki jo danes obravnavamo na Ustavni komisiji.</p>
               <p>Zdaj, dejal sem, da se mi na to ne bomo odzivali, ampak mislim, da je kakšno besedo
               vseeno potrebno reči. Zdaj, če bi hoteli tem protestnikom, vstajnikom, kot jih
               imenujete, na lep način pomagati, potem bi bilo dobro, da bi v okviru Ustavne
               komisije odprli predvsem teme,
               ki so povezane s ključnimi zahtevami vstajnikov, to pa je delovanje pravne države,
               delovanje sodstva in teh stvari. Predlaganih je bilo že nekaj zadev na tem področju,
               tudi v smislu ustavnih sprememb, pa neke refleksije v strokovni javnosti, niti v
               politični, na tem področju ni bilo, ali pa je bila usmerjena predvsem v neko smer, da
               se na to področje ne bi poseglo. Ni bilo možno dobiti nikoli neke ustrezne večine za
               odločanje in razpravo o teh stvareh. Temeljni problemi teh gibanj so povezani z
               delovanjem pravne države in glede na to, da kakšen način je ta razprava tekla, v delu
               tega, potem na nek način razumem, da bi se ta manjšina, ki je upravičeno nezadovoljna
               z delovanjem pravne države obravnavala kot neka posebna skupina, kot neka elitna
               skupina v okviru postopka obravnave na Ustavni komisiji. Jaz mislim, da to ni dobro,
               da je potrebno, ali opraviti razpravo predvsem o tisti tihi večini, ki ne protestira,
               ne razpravlja, pa pravzaprav se morda tudi z rešitvami ne strinja, vendar to na nek
               drug način sprejema te stvari in se tudi poslužuje teh dovoljenih ustavnopravnih
               sredstev v teh postopkih.</p>
               <p>Zdaj, 1. odstavek člena, ki ga popravljamo, je dovolj odprt, da tudi tisti, ki se
               prištevajo med vstajnike, lahko sprožijo postopek. 40 tisoč verificiranih podpisov
               legitimira vsako aktivnost, vstajnikov, skavtov, katerekoli civilnodružbene skupine,
               ki s katerokoli rešitvijo do sedaj, zdaj bodo neke omejitve, ni bila zadovoljna. In
               jaz mislim, da ta kriterij bi moral zadostiti vsem tistim stvarem, ki omejujejo ali
               zadevajo, prizadevajo, škodujejo interesom tudi teh skupin. Jaz mislim, da je ta prag
               dovolj nizek, po moji oceni, najbrž za začetek, za sprožitev referenduma, bistveno
               prenizek. Mislim, da je to ena od ključnih stvari, ki je problem v tem ustavnem
               zakonu, vendar mi ne bomo temu nasprotovali.</p>
               <p>Drugo, kar se mi zdi na nek način potrebno opozoriti je, da je prišlo v tem postopku
               ustavne spremembe do neke, po mojem mnenju, kar pomembnega obrata predvsem pri 4.
               odstavku 1. člena. Startali smo z nekim usklajevanjem glede kvoruma, ki bi bil
               zadosten za to, da je referendum veljaven, zdaj, na Ustavni komisiji, oziroma
               strokovna skupina je to preoblikovala, mi smo prišli iz nekega rezultata, recimo 18,
               17, zapisali smo 35- odstotni kvorum, zdaj na to, da mora biti najmanj 25 odstotkov
               tistih, ki neki rešitvi nasprotujejo. Mi smo prišli iz 18 odstotkov na 25, če
               poenostavim to rešitev, vendar, seveda, 18, 17, dam grobi rezultat, kvorum je bil 35
               odstotkov, ne legitimira rezultat referenduma. V tem primeru, v tem 4. odstavku, to
               ni več tako, ker je napisano najmanj 25 odstotkov proti in ta prag se je praktično
               dvignil za 50 odstotkov. Vendar tu je problem še en drugi, po mojem mnenju. V
               primeru, ko gre za izredno razdeljeno delitev, ko imamo recimo 25, 1 proti 24, 9 na
               referendumu, je v tem primeru potrebnih 50 odstotkov volilne udeležbe, največ 25,
               recimo, če je brez glasu <q>"za"</q>
               referendum odločen, pride v tem primeru do volilne udeležbe, ki mora biti 50
               odstotna. Če se vklopi še ta del pobude, ki je v uvodu povedal gospod Kavčič, da se
               še kvorume upošteva, to še dvigne in mi te stvari v tem delu bistveno zaostrujemo.
               Jaz predlagam, da na Ustavni komisiji razmislimo, da to četrtino znižamo na petino in
               v tem primeru še vedno v tej polarizirani delitvi, ko je zelo majhna razlika med <q>"za"</q>
               in <q>"proti"</q>, še vedno pride do 40 odstotne volilne udeležbe. To mislim, da je dovolj
               visoka stopnja legitimiranja za odločanje na referendumu, mislim, da je 50 odstotkov
               previsoka, v tem primeru je to še vedno 40 odstotkov in se mi zdi, da bi bila ta
               zadeva nekoliko bolj smiselna, bolj racionalna, glede tudi na trende, ki se dogajajo
               na področju referendumov in predvsem volitev.</p>
               <p>Mislim, da bi bila to prava smer, da se v 4. odstavku ta četrtina popravi na petino,
               ker s tem tudi v tem zelo razdeljenem volilnem telesu pride do 40 odstotne udeležbe,
               recimo 20, 1 proti 19, 9, večina mora biti dosežena, to je neto in ta prag moramo v
               tem primeru doseči, tu pa zelo potem vpliva na volilno udeležbo.</p>
               <p>Tako, da mi smo tudi v stališču poslanske skupine, ko smo obravnavali ta predlog na
               plenarni seji, napovedali razmislek o tem, povedali smo, da gre v tem primeru za
               bistven preskok v tem delu in zato zdaj predlagam tudi na Ustavni komisiji, da
               opravimo razpravo in odločamo tudi o predlogu, da to zadevo ustrezno znižamo.</p>
               <p>Kar zadeva druge dele predloga nimamo zadržkov. Ne glede 40 tisoč volivcev, čeprav v
               principu bi po moje to moralo biti višje, ker tu se regulirajo stroški in interes, ne
               s pragi in kvorumi, ampak vstopom. Kar zadeva vsebinske omejitve tudi ne
               nasprotujemo, čeprav se pridružujem tem, tudi gospodu Kavčiču, ki je opozoril na
               nepotrebno ustavno prenormiranost v delu tega besedila, ki je predmet spremembe.
               Ostale stvari so bolj tehnikalije.</p>
               <p>Kot rečeno, 4. odstavek in predlog za to, da se ta ustrezna četrtina, ki je
               predvidena, zniža na petino volivcev. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, gospod Tanko. Hvala tudi za konstruktiven predlog.</p>
               <p>Jaz predlagam, da z razpravo nadaljujemo, morda pa vabim razpravljajoče, da se
               opredelijo tudi do tega predloga, potem bom ocenila, kakšno podporo ima in če bi bila
               podpora zadostna, lahko stvar rešimo tudi z amandmajem.</p>
               <p>Tako, da kar vabim k besedi naslednjega razpravljavca in sicer, gospa Jelušič,
               izvolite.</p>
            </sp>
            <sp who="SDT6:JelušičLjubica">

               <speaker>DR. LJUBICA JELUŠIČ (PS SD):</speaker>

               <p> Najlepša hvala za besedo, spoštovana podpredsednica, lep pozdrav, kolegice in
               kolegi in lepo pozdravljeni člani strokovne komisije, ki ste opravili zelo pomembno,
               dobro delo za podlago za odločanje te Ustavne komisije. Moram pa reči, da imam danes
               občutek, da ste tudi s pritrdilnimi, čeravno pritrdilnimi ločenimi mnenji več
               problemov odprli kot zaprli in da nam v bistvu niste zelo olajšali dela danes pri
               sprejemanju nekega, bomo rekli neke dokončne odločitve.</p>
               <p>Najprej, vidim, da v bistvu oba, ki sta dala ločeno mnenje, opozarjata na vprašanje
               vključenosti idej s področja neposredne demokracije in sicer, dr. Ude to rešuje s predlogom o ponovni
               širši splošni razpravi o predlogih, o katerih se danes pogovarjamo, kar bi po moji
               presoji lahko poimenovali kot neko kratkoročno rešitev vključitve pobud s področja
               neposredne demokracije in dr. Ribičič, ki pa predlaga, da se uvede neke vrste
               uravnoteženje ali protiomejevanje v ta predlog. Se pravi, če po eni strani omejujemo
               možnosti neposredne demokracije na področju referenduma, bi bilo prav, da na
               nekaterih drugih točkah, zdaj ne vem, če ste mislili prav ustave ali predvsem
               zakonodaje od tistega kar omenjate potem tudi v opombah, mislite predvsem na
               zakonodajo, torej da na nekih drugih točkah pa istočasno ponudimo več možnosti
               vstopanja ljudem, ki danes s pomočjo neposredne demokracije oziroma na vstajniški
               način poskušajo povedati svoja mnenja. Torej, gre za vprašanje, kako ljudem mimo
               strank dati večji vpliv na politiko. Zdaj, tukaj me zanima, ker ste vi, dr. Ribičič
               tudi pisali precej o tem vprašanju dinamičnega ravnotežja oblasti, ali je možno v
               naši ustavi sploh doseči ta premik iz njene statične narave v bolj dinamično naravo
               in s tem v bistvu tudi omogočati te premike v zavorah in ravnotežjih iz enega člena v
               drugi. Je pa res, da se v tem trenutku pogovarjamo samo o 90. členu in ne moremo zdaj
               odpreti še kakšnega drugega člena, v trenutni razpravi, razen seveda če ne sprejmemo
               kakšnega sklepa, ki bi zagotovil nadaljevanje ustavno-revizijskega postopka. Tukaj
               vas vseeno prosim, če lahko ta vaš sistemski vidik nekoliko bolj pojasnite, da bomo
               razumeli, kaj lahko pravzaprav ta hip ukrenemo. Dr. Pogorelec je opozarjal na način
               sprejemanja zakonov in jaz tudi na podlagi izkušenj v vladi lahko rečem, da je težava
               z nespoštovanjem resolucije normativne dejavnosti, zlasti na točki, ko bi bilo možno
               širše razpravljati oziroma omogočiti ljudem, da širše razpravljajo o predlaganih
               zakonih. Pa me zanima, ali obstaja tu na tej točki kakšen konstruktiven predlog, kako
               pa zavezati vlado k temu, da bo skladno z resolucijo, ki je vendarle samo resolucija,
               ni zakon, ni nek bolj zavezujoč akt, upoštevala oziroma spoštovala princip splošnih
               razprav pri zakonodaji in pa seveda tudi skrb za neko večjo konsistentnost pri
               zakonodaji.</p>
               <p>Jaz sem tudi na strani tistih in danes je bil glede tega dokaj ekspliciten dr. Ude,
               ki menijo, da smo z alinejo, ki govori, da se ne dopušča zakonodajnih referendumov o
               zakonih o davkih, carinah in drugih obveznih dajatvah ter o zakonu, ki se sprejema za
               izvrševanje državnega proračuna, jaz sem na tej točki tudi skeptična, če ne ta
               alineja vendarle dopušča preveliko število izvzetih zakonov. Na zadnji seji se
               spomnim mag. Kamnarjeve, ki nam je dokaj jasno povedala, kolikšno število zakonov bi
               po takšni dikciji bilo izvzetih, pri čemer ne znamo in ni mogoče bilo še takrat
               oceniti, koliko zakonov bi se lahko skrivalo v teh tako imenovanih drugih obveznih
               dajatvah. Tako, da mislim, da na tej točki bi vendarle morali od strokovne skupine
               pričakovati oziroma jo prositi še za en korak, in sicer za neko natančnejšo
               opredelitev, bodisi v okviru alineje v členu ali pa v obrazložitvi potem. Se pravi
               jasnejše opredelitve, kateri zakon je ta in kateri zakoni ne pridejo v poštev v tem
               naboru. Zdaj, tako kot je stanje sedaj je pravzaprav isto stanje kot je bilo na
               prejšnji seji Ustavne komisije in tistih pobud oziroma zadržkov, ki smo jih slišali
               od mag. Kamnarjeve ta moment še nimamo razčiščenih.</p>
               <p>Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, gospa Jelušič.</p>
               <p>Naslednji se je k besedi javil gospod Veber, izvolite.
               </p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p> Hvala za besedo in lep pozdrav vsem.</p>
               <p>Mogoče ob teh dilemah ali pa tudi opozorilih, ne nazadnje, ki so bila dana glede
               sodelovanja javnosti v postopku spremembe ustave, bi želel opozoriti, da imamo v
               poslovniku zelo jasno zapisano, da se sprememba ustave lahko začne na predlog 20
               poslancev vlade ali najmanj 30 tisoč volivcev. Zdaj, predlog, ki ga imamo pred sabo
               je seveda bil začet na podlagi mislim, da 50 poslancev, ki smo vložili zahtevo in
               seveda je to postopek, ki je predviden, tako v poslovniku, predvsem v poslovniku in
               ga je potrebno spoštovati in peljati v skladu s pravili, ki jih imamo za ta namen
               sprejete. Glede javnosti bi seveda bilo za njih bistveno enostavneje oziroma imajo
               zagotovljeno možnost sodelovanja v tem postopku, v kolikor bi ta postopek bil začet
               na podlagi najmanj 30 tisoč podpisov volivec. Takrat nastopajo kot predlagatelj in so
               ves čas neposredno vpeti v ta postopek. Želel bi opozoriti, da imamo možnost
               vključevanja volivcev v ta postopek, je predpisan, vendar ta hip teče na podlagi
               podpisov poslank in poslancev. Tako, da se ne bi strinjal z oceno, da počnemo nekaj
               na način, da onemogočamo mogoče vključevanje javnosti, ker je to vključevanje dano v
               tej obliki, kot sem poskušal predstaviti.</p>
               <p>Poleg tega bi opozoril na dejstvo, da je v predlogu ustavnega zakona, ki ga je
               strokovna skupina predložila Ustavni komisiji predvideno, da bi v enem letu moral
               biti sprejet tudi Zakon o referendumu in ljudski iniciativi. In tudi tukaj, če
               pogledamo možnost sodelovanja javnosti pri sprejemanju zakona, je seveda bistveno več
               možnosti, da javnost sodeluje pri Zakonu o referendumu in ljudski iniciativi kot pa
               neposredno v temu postopku, ki teče ta hip, za spremembo ustave. Dejstvo je, da se bo
               Zakon o referendumu in ljudski iniciativi, če bo ta predlog ustavnega zakona sprejet,
               moral prilagoditi tej spremembi in da bo eno leto seveda, po mojem mnenju, lahko
               tekla resnično zelo intenzivna razprava o tem, da se detajlneje izčistijo ta
               vprašanja ali pa razlage predvsem tudi o pomenu določenih besed ali stavkov, ki so
               zapisani v ta predlog spremembe ustave. Seveda je s tem zakonom dan okvir, ki ga
               moram seveda spoštovati tudi predlog Zakona o referendumu in ljudski iniciativi in
               okrog tudi opozoril, ki so bila dana s strani posameznih članov strokovne skupine
               glede drugih obveznih dajatev, bi mogoče poskušal zdaj tudi konkretno povprašati, ker
               je tudi v okviru teh razprav znotraj naše poslanske skupine bilo izpostavljeno
               vprašanje, ali bi mogoče ta del besedila ustavnega zakona bilo bolj izčiščeno ali pa
               prilagojeno tem pričakovanjem, da ne bi iskali katere druge obvezne dajatve, spadajo
               v ta okvir, če bi besedilo bilo zapisano na način, da referendum ne bi bil dopusten o
               zakonih, katerih zavrnitev bi predstavljala neposredno ogrožanje finančne stabilnosti
               države in zaradi katere bi bilo onemogočeno stabilno izvrševanje financiranje
               državnega proračuna in drugih blagajn javnega financiranja. Mogoče samo za občutek,
               če je možno dati kakšno ocene s strani članov strokovne skupine, ali to pomeni, da bi
               ta tekst, ki sem ga prebral bil mogoče jasnejši od tistega, ki je zapisan glede drugih obveznih
               dajatev, kajti menim, če govorimo o zakonih o davkih in carinah, da smo zelo jasni in
               tudi sam lahko povem, da če govorimo o zakonu, ki se sprejema za izvrševanje
               državnega proračuna, se pridružujem obrazložitvi k tej dikciji, da gre izrecno in
               samo za zakon o izvrševanju proračuna, da ni dileme, za kateri zakon gre, ali je to
               še kateri drugi zakon ali ne, ampak tudi sam razumem, da gre izrecno za zakon za
               izvrševanje državnega proračuna.</p>
               <p>Glede konkretnega predloga, ki ga je gospod Tanko predlagal, da bi vendarle
               premislili tudi glede pogoja, da postane izid na referendumu veljaven, seveda se
               zavedamo, da je najmanj četrtina vseh volivcev, ki morajo zavrniti zakon, kar resen
               prag, tako da menim, da ta predlog za eno petino je sprejemljiv po mojem mnenju,
               resnično da nismo opravili širše razprave, tudi znotraj poslanske skupine o tem,
               vendar če seštevamo te odstotke, ki so potrebni, da bi prišlo do zavrnitve
               posameznega zakona, o katerem bi bil referendum razpisan, bi mogoče tudi pri tej
               plati bil odziv, če lahko rečem politike, kajti tudi strokovna skupina je opozorila,
               da je ne nazadnje to politična odločitev, ali bomo šli na eno četrtino ali bomo šli
               na manj ali celo na več, tako da z vidika opozoril civilne iniciative ali pa
               javnosti, ki se vključuje v ta postopek spremembe ustave, ocenjujem, da je to tudi
               eden od tistih korakov, da zbližamo pogled na to, kdaj referendum razpisati in seveda
               kdaj ta referendum tudi uspe.</p>
               <p>Toliko mogoče v tej fazi, pa potem, če bo možno še kakšno vprašanje dodatno
               izčistiti, bom seveda tudi hvaležen, predvsem tudi za odgovor na tisti del,
               vprašanja, ki sem ga postavil glede obveznih dajatev oziroma zakonih, ki bi, če bi
               padli, recimo, lahko potem povzročili ogrožanje finančne stabilnosti v državi.
               Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, gospod Veber.</p>
               <p>Predlagam, da predstavnik oziroma člani strokovne komisije odgovorijo na koncu naših
               razprav. Zdaj bi pa kar nadaljevali z gospo Valenčič, izvolite.</p>
            </sp>
            <sp who="SDT6:ValenčičKristina">

               <speaker>KRISTINA VALENČIČ (PS DL):</speaker>

               <p> Hvala za besedo.</p>
               <p>Tako spoštovani člani strokovne skupine, vsi izvrstni pravni strokovnjaki in odlični
               poznavalci naše ustavne ureditve, kot tudi kolega poslanca pred mano so opozorili na
               pomembnost teh ustavnih sprememb, kot tudi predstavili konkretne rešitve, ki jih
               imamo danes na mizi.</p>
               <p>Meni osebno se zdi pomembno sledeče. Prvič, da se je Državni zbor teh sprememb lotil
               preudarno, počasi, vsi se zavedamo, kako zahtevne in pomembne in drugič, da smo
               vključili tako splošno kot predvsem seveda strokovno javnost. Tako imamo danes na
               mizi predlog sprememb, ki po moji oceni je zadosten, je ustrezen, ker vključuje
               rešitve, ki podajajo zadovoljiv odgovor na probleme, ki jih imamo s trenutno
               ureditvijo referendumske zakonodaje. Ocenjujemo namreč, da so referendumi ta trenutek
               predvsem politično orodje, torej orodje za politično obračunavanje, ali pa za
               uresničevanje potreb ozkih interesnih skupin. Zdi se mi tudi pomembno, da je
               strokovna skupina pri oblikovanju predloga tega besedila dosegla visoko strokovno
               soglasje.</p>
               <p>Zdaj, glede vseh teh opozoril civilne iniciative oziroma javnosti, sama osebno delim
               mnenje, kot ga je predstavil tudi dr. Kavčič, torej, tudi sama menim, da je javnost
               preslabo informirana o konkretnih vsebinskih spremembah, ki jih imamo ta trenutek na
               mizi, predvsem pa tudi, da ne pozna dobro vseh institutov, ki jih ima na voljo. To
               kaže, ne nazadnje, po mojem mnenju, tudi statistika, če recimo pogledamo samo dosedanjo volilno udeležbo,
               kar si lahko sama razlagam tudi tako, da javnost ne želi odločati o zadevah, ki so
               zelo ozko strokovne oziroma, ki jih ne razume.</p>
               <p>Torej, sama dejansko predlagane spremembe podpiram, ocenjujem, da zdaj dejansko
               dajemo referendum na voljo le volivcev in ne politiki in interesnim skupinam.</p>
               <p>Glede podanih predlogov s strani gospoda Tanka, najprej. V Državljanski listi temu
               predlogu ne nasprotujemo, v kolikor seveda to pomeni, da bodo spremembe dosegle
               potrebno podporo, tudi v nadaljevanju, tudi sama ocenjujem, da so tisti korak, da se
               približamo tudi opozorilom javnosti. Kar se tiče pa predloga same dikcije, ki jo je
               predlagal gospod Veber, pa ocenjujem, da gre za strokovno vprašanje in seveda bomo v
               tem primeru sledili mnenju strokovne komisije. Torej v Državljanski listi besedilo
               predloga podpiramo. Hvala.</p>
            </sp>
            <sp who="SDT6:MateDragutin">

               <speaker>PODPREDSEDNIK DRAGUTIN MATE:</speaker>

               <p> Hvala lepa, gospa Valenčič. Pa da ne boste presenečeni, jaz sem drugi podpredsednik
               Ustavne komisije in ker je podpredsednica, ki vodi sestanek, morala za par minut
               zapustiti sejo, bi nadaljevali, tako da naslednji na spisku za razpravljavce je
               gospod Prevc in vam dajem besedo.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p> Hvala lepa za besedo, lep pozdrav vsem skupaj, tudi v mojem imenu.</p>
               <p>Ne bom dolg, zato ker mislim, da smo predstavniki poslanskih skupin svoja stališča v
               preteklosti več ali manj že jasno povedali, tako na Ustavni komisiji kot ne nazadnje
               tudi nazadnje na zasedanju Državnega zbora, kjer smo z dvotretjinsko večino v tej
               sestavi poslanci pokazali vendarle voljo, da na spremembi tega ustavnega zakona nekaj
               storimo.</p>
               <p>Mi smo, v Slovenski ljudski stranki seveda, že v prejšnjih mandatih poudarjali, da je
               na tem področju treba nekaj postoriti, posebne volje ni bilo, v tem mandatu smo pa
               vendarle uspeli ta voz premakniti naprej, ne nazadnje s kar veliko angažiranostjo
               prejšnjega predsednika Ustavne komisije in pa ne nazadnje z vključitvijo
               ustavno-pravnih strokovnjakov, ki so danes tu med nami in mi smo tudi na Državnem
               zboru jasno povedali, da se nam njihovo strokovno mnenje zdi pravo in ne nazadnje
               podpiramo tudi ta predlog ustavnega zakona, ki ga imamo tu na mizi.</p>
               <p>Ta razprava, ki poteka tu na Ustavni komisiji je vedno zanimiva, ne nazadnje tudi
               razna ločena mnenja, drugačna mnenja pravnikov so za nas, ki smo bolj laiki na tem
               področju, zanimiva in glede na to, da je bilo danes večkrat rečeno, prav glede vas,
               ustavnih strokovnjakov, da bi bilo mogoče v tem času, v katerem se nahajamo, potrebno
               več poslušati civilno družbo, potrebno več poslušati javno mnenje in pravzaprav tudi
               njihovo mnenje bolj vključevati v ta pomemben inštitut, to se pravi referenduma, ki
               ga spreminjamo in zaradi katerega dobivamo očitke, da omejujemo nek demokratičen
               inštitut, da mogoče ne bi bilo narobe, jaz verjamem, da podpredsednica Ustavne
               komisije mora spoštovati poslovnik, vendar ne vem, mogoče bi bilo dobro tudi že prej,
               na prejšnjih Ustavnih komisijah, da bi vendarle lahko dali besedo tudi kakšnemu
               predstavniku civilne družbe. Ampak dobro, če tako piše v poslovniku, potem je to
               treba spoštovati.</p>
               <p>Zdaj pa mogoče samo še na ta predlog ustavnega zakona. Zdaj, mogoče bi se osredotočil
               samo na dve točki,  in sicer,
               tisto kar je zelo dobro razmišljal dr. Pogorelec, to se pravi zakoni, ki odpravljajo
               protiustavnost na področju človekovih pravic in pa temeljnih svoboščin in pa dodano
               je sedaj ali drugo protiustavnost. Mi smo že na prejšnji Ustavni komisiji opozarjali
               na to, da je v tej dikciji treba zelo jasno zapisati, da lahko takšen zakon vsebuje
               samo člene, ki neustavno ureditev odpravljajo, nikakor pa ne more tak zakon vsebovati
               kakšnih drugih vsebin, kajti kaj bi se lahko zgodilo, na tak način, to se pravi, z
               neko jasno dikcijo bi omejili možnost zlorabe, to se pravi, da bi lahko nekdo, se
               pravi predlagatelj zakona pod krinko odprave neustavnosti sprejel še kup drugih
               sprememb, za katere pa, zaradi člena, ki odpravlja neustavnost, potem ne bi bila
               možnost referendumske presoje. Zdaj, jaz sem z zanimanjem poslušal dr. Pogorelca, ne
               nazadnje sem natančno prebral tudi obrazložitev in lahko rečem, da glede na natančno
               obrazložitev v zvezi s to dilemo, ki smo jo mi izpostavili, me pravzaprav ta
               obrazložitev tudi zadovolji, v tej meri, da ta dikcija lahko ostane tudi takšna kot
               je.</p>
               <p>In mogoče še druga zadeva, tudi v Državnem zboru smo poslanci Slovenske ljudske
               stranke opozorili, da je vendarle mogoče, vendarle ta zavrnitveni referendum, s
               pragom 25 odstotkov, če začneš preračunavati, kaj seveda to pomeni, da je nekoliko
               previsok. In zato smo tam povedali, da bomo se v nadaljevanju, to se pravi na tej
               Ustavni komisiji pogovarjali in seveda, če bo dosežen konsenz, da se ta prag zniža,
               se bomo mi s tem strinjali. In predlog, ki ga je podal kolega Jože Tanko je dober, je
               v tej smeri, v kateri smo mi v Ljudski stranki razmišljali in prepričan sem, da to
               absolutno ne pomeni, da bi s tem, ko prehajamo na petino, da ta prag znižamo na
               petino, da bi to še vedno dajalo tisto potrebno kredibilnost odločitvi na
               referendumu.</p>
               <p>Tako, da jaz bom ta predlog oziroma ta amandma podprl, drugače pa še enkrat, mi v
               Slovenski ljudski stranki bomo seveda ta predlog ustavnega zakona v nadaljnjih
               postopkih, nadaljnjih sprejemanjih tudi podprli. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, gospod Prevc, tudi za vašo konstruktivnost.</p>
               <p>Na vrsti je gospod Gašpar Gašpar Mišič, izvolite.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p> Podpredsednica, hvala lepa. Spoštovani vabljeni.</p>
               <p>Torej, vedno ko govorimo o spremembi ustave sem tudi osebno v dilemi, kako ravnati,
               ko imamo toliko ljudi v državi nezadovoljnih in mislim, da resnično nismo izbrali
               pravega trenutka za spremembo ustave, vendarle čas krize ni čas za ustavne spremembe,
               pa četudi je še tako nujen. Vendar, glede na to, da smo do danes, upoštevajoč vse
               pomisleke in strokovna preverjanja prišli do zelo pomembnih ugotovitev, s katerimi se
               tudi osebno kot poslanec strinjam, torej, da referendum ne morejo več zahtevati
               oziroma predlagati 30 poslancev. Osebno sem tudi za to, da to ne more narediti niti
               Državni svet, ko pa govorimo o omejevanju in o kvorumu volivk in volivcev oziroma
               državljank in državljanov, sem pa nekoliko skeptičen in tudi sam sem mnenja, da je ta
               prag 25 odstotkov nekoliko visok in bi se strinjal s predlagatelji, da bi ta prag
               nekoliko znižani in sicer, na predlaganih 20 odstotkov, to se pravi, da je udeležba,
               namesto 25, 20 odstotkov oddanih glasov vseh volivcev. Vedno se moramo vprašati, kdo smo mi in koga
               pravzaprav predstavljamo, sebe, ljudstvo ali pravičnost. Mislim, da so referendumi
               samo posledica slabega ravnanja, negospodarnega ravnanja, ljudje so brez služb, brez
               plač, težko preživljajo iz meseca v mesec, in tukaj moramo znati dejansko bolje
               prisluhniti in če bi v tej državi imeli boljše pogoje, če bi imeli ljudje službo in
               ne da iz dneva v dan, iz tedna v teden, iz meseca v mesec, v medijih lahko zasledimo,
               da so zdaj zaprli eno podjetje, potem drugo podjetje in jih imamo čez 125 tisoč
               nezaposlenih. Da mladi ne dobijo službe in tako naprej, in je logično, da so ljudje
               nezadovoljni. Nihče ne mara referenduma, niti politiki, niti predlagatelji. Jaz sem
               prepričan, da je eden ključnih razlogov za referendum pomanjkanje dialoga, hitenje
               pri sprejemanju določenih zakonov, neupoštevanje volje ljudstva, neupoštevanje volje
               tistih, ki so nas izvolili v hram demokracije, v ta parlament.</p>
               <p>Jaz osebno imam pozitivno mnenje oziroma pogled na odklonilno mnenje gospoda Udeta,
               ker mislim, da je prav, da nas tudi opozori, za kaj pravzaprav gre. To hitenje vodi
               samo v še večje razslojevanje, še večje nezadovoljstvo ljudi in kakšna je dejansko
               sporočilnost politike ljudstvu, kakšna je sporočilnost nas in tako naprej. Dilema je,
               nezaupanje je v politiko nasploh, izredno veliko in iz dneva v dan. Tam nekje zunaj
               se snujejo raznorazni načrti, kako je dejansko treba zrušiti to politiko in zavedati
               se moramo vsi skupaj, da smo po 22-ih letih slabega upravljanja z državo vsi skupaj,
               politika in politiki v Republiki Sloveniji dobili nezaupnico. Zdaj, kako bomo znali
               ravnati v času, oziroma kako bomo sprejeli to nezaupnico, ali bomo še nadaljevali in
               drveli nekam v smer, ki ni prijazna do naših ljudi, do državljank in državljanov, ali
               jim bomo prisluhnili in jim dali možnost, da sodelujejo pri spremembi ustave. Prejeli
               smo kar nekaj dopisov civilnih iniciativ oziroma nevladnih organizacij, kjer dejansko
               tudi soglašajo s tem, da poslanci in svetniki naj ne bi imeli možnosti več predlagati
               sklic referenduma oziroma razpisa referenduma, kajti to se je izkoriščalo izključno
               za politične namene, ali pa vsaj približno v tej smeri se je delovalo. Že to, da
               imamo sedaj pogoj 40 tisoč overjenih podpisov zbranih v 35 dneh je izjemno visok
               prag, izjemno zahtevno, tako da ne more kar nekdo se odločiti in dati pobudo ali pa
               sklicati toliko in toliko ljudi za neko referendumsko vprašanje, če res ne gre za
               pomembnost in če res ni ranjena ena širša skupina državljank in državljanov.</p>
               <p>Torej, če bo šla razprava v tej smeri, da bomo danes morda tudi obravnavali oziroma
               predlagali, da se zmanjša kvorum iz 25 na 20 odstotkov, bom lažje glasoval <q>"za"</q>, kar
               se pa tiče omejevanja o zakonih o davkih, carinah in drugih obveznih dajatvah ter o
               zakonih, ki se sprejmejo za izvrševanje državnega proračuna sem pa osebno skeptičen,
               tudi, in mislim, da tukaj se dopušča možnost, da si vsakokratna vlada ali pa sklic
               ali pa nek tako imenovan, v narekovajih <q>"vladar"</q>, lahko spet tolmači po svoje in
               onemogoča referendume tudi o vprašanjih, ki so zelo, zelo pomembna in usodna za to
               državo.</p>
               <p>Dejstvo je, da se ne moremo izogniti enemu pomisleku ali pa mnenju, kako prihaja do
               diktatur, kako prihaja do določenih neprijaznih političnih sistemov, ko nekdo zasede
               nek položaj kot oblastnik, takrat se dejansko preveč oddalji, gre nekam pod oblake in se oddalji od
               ljudstva in takrat več ne zastopa interese ljudi, ampak zastopa interese nekih ozkih
               posameznih skupin, ali pa če rečemo strukturnih lobijev. Zato moramo ravnati zelo,
               zelo previdno in za v bodoče ustavo spoštovati in je ne kar tako spreminjati, zato
               sem jaz na strani opozoril, ki jih je podal gospod Ude in danes, če se bomo odločali,
               moram reči, da sem, dokler me ne boste prepričali bom težko bil za konkreten predlog,
               kajti skeptičnost v meni je vedno višja, zastopim in razumem, da je potrebno ustavo
               spremeniti v tem delu, predvsem v tistem delu, ki je dovoljevala politične
               manipulacije, izigravanje volje ljudi, zato naj mi ne zameri nihče na mojem osebnem
               stališču in mnenju, ker nisem dolgo v politiko in ne želim s to svojo prisotnostjo v
               politiki, v Državnem zboru, ogroziti kogar koli, delovati proti tistim, ki so me
               izvolili v Državni zbor.</p>
               <p>Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, gospod Gašpar Gašpar Mišič.</p>
               <p>Aha, še gospa Poropat, izvolite. Gospa Poropat, nato gospod Tonin, izvolite.</p>
            </sp>
            <sp who="SDT6:KotnikPoropatMarjana">

               <speaker>MARJANA KOTNIK POROPAT (PS DeSUS):</speaker>

               <p> Hvala lepa za besedo, gospa podpredsednica, lep pozdrav vsem prisotnim.</p>
               <p>Tudi sama bi se želela opredeliti do tega ustavnega zakona o spremembah Ustave
               Republike Slovenije in sicer menim, da so zelo pomembne zadeve, kako smo prišli do
               tega besedila in na prvo mesto bi postavila pomembnost tega, da smo vključili splošno
               in strokovno javnost v razprave o tem zakonu. Menim, da so spremembe, ki so pred
               nami, primerne in zato seveda jih podpiram.</p>
               <p>Predvsem bi želela povedati, da se mi zdi pomembno, da smo se zedinili o kriterijih
               oziroma o tem, kdaj ni dopustno razpisati referenduma, torej, podpiram seveda ta
               določila, če bi bile prizadete človekove pravice in temeljne svoboščine, potem če gre
               za nujne ukrepe za zagotovitev obrambe države, varnosti ali odprave posledic naravnih
               nesreč, če gre za zakone, ki določajo davke, carine in druge obvezne dajatve, o
               zakonih, ki določajo izvrševanje proračuna in na mizo smo dobili nov predlog, in
               drugih blagajn javnega financiranja, jaz bi to besedilo podprla.</p>
               <p>Pomembno je tudi to, da smo se dogovorili, kdaj ni možno, samo malo, pomembno je, da
               se opredelimo tudi do tega, koliko volivcev lahko predlaga spremembo in mislim, da bi
               podprla predlog gospoda Tanka, ki je namesto ene četrtine predlagal eno petino, se mi
               to zdi primerno.</p>
               <p>Tako, da DeSUS podpira te spremembe in v kolikor bo prišlo do usklajevanja seveda
               podpiramo to, kar se bomo dogovorili. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p> Hvala lepa, gospa Kotnik Poropat. Na vrsti je gospod Kavtičnik, izvolite.
               </p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Spoštovani! Nisem pravnik, še manj ustavni strokovnjak, nadomeščam kolega na tej
               Ustavni komisiji, pa vendar iz slišanega in tudi po tem, kar sem prebral, lahko
               zaključim, da je politika nekako soglasna, da je treba poseči v spremembo ustave na
               tem področju. Danes je stroka, ki se ji zahvaljujem v svojem imenu in tudi v imenu
               ljudi, povedala, na kakšen način in kako si zamišlja, da bi prišli do teh sprememb,
               ki bi šle v smeri izboljšanja te referendumske pobude. To pa gre tudi v smeri, da se
               naredi ljudem bolj prijazno. Danes smo slišali, da je nekako konsenz med politiko in
               stroko, vendar tu meni še ni čisto jasno, iz tega, kar sem slišal, da je stroka že
               res prišla čisto do konsenza, ker sem slišal tudi različna mnenja in sem prepričan,
               da je tu še nekaj manevra, ki ga je treba storiti. Sem pa absolutno na strani, da ne
               more pri spremembi ustave priti samo do konsenza med politiko in stroko, ampak tudi
               med ljudstvom. In ravno to nam zadnje čase ljudje nekako zamerijo, ker se počutijo
               odrinjene in velikokrat - morda tudi neupravičeno, ampak oni tako čutijo, mi jim ne
               moremo preprečiti teh občutkov -, da niso slišani, da so izigrani. Zato sledim temu,
               da so spremembe potrebne, in bom podprl spremembe, vendar absolutno, da damo možnost
               - to, kar je spoštovani dr. Ude dejal -, da se opravi širšo javno razpravo. Na kakšen
               način, kako, koga vabiti, to je stvar dogovora, pogovora, še nadaljnjih razmišljanj,
               ampak to bi bilo treba narediti. Ljudem je treba dati občutek in tudi možnost, da
               povedo. Stroka in seveda tudi politika, sem prepričan, bosta znali javnosti na teh
               razpravah dati jasno sporočilo in tudi obrazložitev, zakaj je to potrebno in nujno,
               ker za njih gre, kajti mi smo poslanci, poslani od ljudi. In zato tudi čestitke vam,
               ki ste vložili te spremembe, seveda jih podpiram, s tem nadaljevanjem, kot sem
               dejal.</p>
               <p>Predlog gospoda Tanka podpiram, se približuje temu, kar tudi sam razmišljam.
               Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, gospod Kavtičnik.</p>
               <p>Na vrsti je gospod Tonin. Izvolite.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Dober dan! Vsem lep pozdrav!</p>
               <p>Mislim, da se vsi skupaj strinjamo, da so ustavne spremembe potrebne na tem področju,
               ki zadeva referendum. Da je sedanja ureditev omogočala politične blokade in tudi
               najrazličnejše politične zlorabe.</p>
               <p>Veste, da smo imeli v Novi Sloveniji kar nekaj pripomb na kvorum in na rešitev, ki je
               uvajala kvorum, ampak smo bili zavoljo sprememb, ker spremembe so pa vendar potrebne
               na tem področju, pripravljeni stisniti zobe in te spremembe kljub vsemu podpreti.
               Zato absolutno podpiram zdaj ta predlog za znižanje zavrnitvenega kvoruma. V vmesnem
               času pa smo dobili na mizo tudi nek predlog amandmaja glede drugega odstavka oziroma
               druge alineje, ki se nanaša na finančne zadeve. Po moji oceni je ta predlog mnogo
               slabši od sedanjega, ker je še manj konkreten. V vseh dosedanjih razpravah ste vsi
               rekli, da si želite bolj konkretnih stvari, bolj natančnih, ampak ta amandma, ki je
               zdaj predlagan, je pa mnogo bolj splošen, zato ga jaz ne nameravam podpreti.</p>
               <p>Za konec pa malo za hec, malo zares. Kolega Gašparja Mišiča bi vendarle opozoril, da
               ni več v opoziciji, zdaj je v koaliciji, in ko si v koaliciji, je treba odločitve sprejemati, ne moreš biti
               malo za, pa malo proti. Pač, odločiti se moraš, ali si za ali pa si proti, to je
               dejstvo. Je pa res, da so včasih v koaliciji odločitve zelo neprijetne, ampak tega se
               boste tudi navadili.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, gospod Tonin.</p>
               <p>Gospod Göncz je na vrsti. Izvolite.</p>
            </sp>
            <sp who="SDT6:GönczLászló">

               <speaker>DR. LASZLO GÖNCZ (PS NS):</speaker>

               <p>Hvala lepa, gospa podpredsednica. Spoštovani prisotni! Bom zelo kratek.</p>
               <p>Menim, da so bile uvodne obrazložitve jasne in dileme o tem ni, da je stroka več ali
               manj poenotena pri predlaganih spremembah. Dileme so bile točno argumentirane, ampak
               konkretno na tekst se tako rekoč ne nanašajo. Zato bom tudi samo dve vprašanji odprl,
               in sicer tisti dve zadevi, ki sta bili odprti.</p>
               <p>Kar se tiče predloga gospoda Tanka, načelno nimam težav s tem, torej, podprl bom tudi
               to varianto. Vendar sem pa pozorno poslušal gospoda Kaučiča, ki je s primerjavami
               ponazoril, da s tem, ko postavljamo prag na eno četrtino, smo še vedno precej izpod
               evropskega povprečja, če sem prav razumel, ker je omenjal tretjino oziroma 30%.
               Skratka, kljub temu bi rad slišal v zvezi s tem še nekaj argumentacij, čeprav je z
               druge strani utemeljen ta predlog, pač glede na okoliščine, v katerih smo konkretno
               zdaj, tudi glede pritiskov javnosti, ki so seveda po svoje upravičeni. Torej, podprl
               bom obe varianti, da bom jasen, ampak bi bilo prav, da zaradi tega ne pade zdaj ta
               predlog, da se dejansko uskladi in naj bo potrebna večina pri eni ali pri drugi
               varianti. Korak je vsekakor naprej v primerjavi z dosedanjim.</p>
               <p>In druga stvar. Tu se pa strinjam z gospodom Toninom, kar se tega predloga tiče, ki
               je bil zdaj prinesen na mizo. To besedilo bi lahko podprl zgolj v neki kombinaciji z
               že obstoječo drugo alinejo drugega odstavka tega predlaganega 1. člena oziroma
               izvirnega 90. člena, ker sicer tako širimo to zadevo, da bomo še manj vedeli in bo še
               manj določeno, kot je bilo do sedaj. Tako v zvezi s tem menim, da je, vsaj za moje
               pojme, prvotna rešitev boljša. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, gospod Göncz.</p>
               <p>Če dovolite, kolegi, bi zdaj razpravljala tudi sama. Potem bi pa še en kratek krog
               razprav naredili na temo tega predlaganega besedila. Dva kolega sta se že izjasnila,
               tudi gospod dr. Kaučič in dr. Cerar bosta rekla kakšno besedo na to vaše
               izvajanje.</p>
               <p>Veliko je bilo že povedanega, in tudi sama se strinjam, da razprava o tem vprašanju
               ne poteka samo zadnjih 7 mesecev, ampak že vrsto let. Osebno mislim, da jo je
               vendarle mogoče v nekem delu ločevati na strokovno razpravo in potem na politično
               razpravo v smislu odločitve, pa seveda primernosti trenutka za to odločitev.</p>
               <p>Kar se tiče strokovnega dela, po tem, kar sem imela priliko videti glede predlogov,
               ki so se pojavljali v zadnjih letih na to temo, mislim, da so bili trije, sem tudi
               jaz skoraj povsem prepričana, da je to daleč, daleč najboljši strokovni predlog, ki
               smo ga do sedaj imeli. Vidi se, da je za njim neka zgodovina premislekov, tudi
               strokovnih, primerjalni pregled, ki so ga opravili naši strokovnjaki, člani strokovne
               skupine, in na podlagi tega so podane neke strokovne rešitve, ki so temeljile na
               nekem predlogu, ki je bil pred tem že dokaj s širokim konsenzom usklajen v
               politiki.</p>
               <p>Stvari so pač take, da se nikoli verjetno ne bomo strinjali okrog vseh detajlov. Kar
               se tiče, recimo, večine, ki je predlagana, sem tudi sama, seveda kot vsi ostali,
               imela pomisleke, ampak če strokovna skupina na koncu predlaga neko večino, ki jo dobi
               na podlagi tega, da napravi neko primerjalno analizo, je zagotovo to nek pokazatelj,
               o kateri številki se pogovarjamo. In če je konsenz, ki je danes možen, možen pri tem,
               da ugodimo tem pomislekom, ki so jih verjetno imele vse poslanske skupine, da za 5%
               znižamo, mislim, da smo lahko blizu zelo širokemu in zelo lepemu konsenzu. In tudi v
               svojem imenu ta konsenz podpiram. Tudi v naši poslanski skupini, kot rečeno, so šli
               pomisleki pri tem končnem besedilu zlasti v to smer.</p>
               <p>Kar zadeva vse ostalo, obžalujem odločitev Državnega sveta, da so spremenili svojo
               odločitev. Tu ne glede na to predlagam, da vztrajamo pri osnovnem izhodišču, da ta
               institut ostane samo še državljanom, kajti če zopet začnemo odstopati od tega
               principa, potem bo kmalu nekdo rekel, no, pa naj pride potem še tretjina poslancev,
               in tako naprej. Se pa popolnoma strinjam z Državnim svetom, kajti Pozitivna Slovenija
               je bila tista, ki je nasprotovala ukinitvi Državnega sveta, da so brezzobi tiger. In
               v tem smislu je naša poslanska skupina že predlagala, in bo verjetno tudi v
               nadaljevanju, okrepitev Državnega sveta v tisti smeri, kjer mislimo, da ga je treba
               okrepiti in kjer je njegova glavna vloga, to je v smeri četrtega branja. In če boste
               kolegi temu naklonjeni, je morda res smiselno v bližnji prihodnosti opraviti to
               razpravo in morda najti rešitev, ki bi bila ustrezna za vse.</p>
               <p>Kar se tiče drugega odstavka in posameznih dilem glede teksta. Na podlagi osnovnega
               predloga smo zadnjič res člane strokovne skupine pooblastili, da razmislijo še o
               nekaterih dopolnitvah in popravkih. In danes je dr. Kaučič, mislim, da zelo korektno
               obrazložil, kakšno je njihovo stališče. Mi smo jih prosili, da te zadeve preučijo. Po
               preučitvi nam strokovna skupina kot večina sporoči, da menijo, da se pravno delo
               konča tukaj in da je ostalo mogoče prepustiti Ustavnemu sodišču v presojo. Namreč, ne
               pozabimo, nikakor ne ukinjamo s tem Ustavnega sodišča. Še vedno ima Ustavno sodišče
               tozadevno pomembno pristojnost in nikoli ne bo mogoče nobenega teksta tako zelo
               natančno definirati, da ne bi bile možne še kakšne dileme. To, kar zdaj govorim, ne
               izključuje tega, da bi opravili še en krog razprav o predlogu, ki smo ga zdaj dobili
               na mizo.</p>
               <p>Kar se tiče večine, sem povedala že prej, zato samo še nekaj besed glede pomisleka
               dr. Ribičiča, ki se meni zdi zelo realen, in pa glede pomislekov dr. Udeta. Namreč,
               res je, da so že tako ta ravnovesja med posameznimi vejami oblasti v naši ustavi zelo
               naravnana v to smer, da imamo močno vlado, to smo zdaj videli celo v praksi. In
               izjemno se strinjam s pomisleki dr. Ribičiča, da je v bodoče treba narediti razmislek
               v smeri, kako bi to nekoliko bolj uravnovesili. Ali je ta parlament in ta družba
               sposobna morda povečati pristojnosti predsedniku države, kot predlagajo nekateri
               strokovnjaki, recimo, to je v svojem programu predlagala tudi Pozitivna Slovenija.
               Vse to so stvari, o katerih se lahko pogovarjamo, in sploh, če je to možno v nekem
               vzdušju, kot je danes. In jaz sem takoj za to, če bi se odločili, da naredimo posvet
               ali pa potem tudi v skladu s 119. členom poslovnika razpravo o teh vprašanjih -
               predhodno obravnavo po 119. členu, se temu reče.</p>
               <p>Kar zadeva glavno vprašanje primernosti trenutka v skladu s temi dogajanji na ulici,
               cesti, demonstracijami in tako naprej, pa mi je zopet veliko dalo misliti mnenje dr.
               Ribičiča. Kolikor lahko in moramo spoštovati ta gibanja, pa verjetno ne moremo
               pristati, da lahko stvari spreminja samo pasivnost, se pravi, neko odklanjanje. To
               pač nikakor ne more delovati. Ne prihajanje na volitve, ne prihajanje na referendume
               in tako naprej, verjetno ni rešitev. Podan predlog je v skladu s prav temi pomisleki,
               ki sta jih imeli Nova Slovenija in Slovenska ljudska stranka na začetku, da je tudi
               pri referendumu treba spodbujati aktivno udeležbo in naj bodo tisti, ki zavračajo
               rešitev, ki jo je sprejela institucija v skladu z zakonom in poslovnikom, aktivni in
               to naredijo. In dovolj velika večina pomeni, da mora biti vprašanje dovolj pomembno
               in večina tako pomembna, da to naredi. Tako se v tem smislu absolutno strinjam s tem,
               da ne moremo pristati, da že to, da ne narediš ničesar, lahko spreminja stvari ali
               vpliva na odločitve ustavnih in z zakonom določenih institucij, kajti potem je res
               vse skupaj brez zveze.</p>
               <p>Še posebej pa se mi zdi pomembno to, kar je rekel dr. Kaučič.  Imamo institute, in to številne, primerjalno
               veliko bolje urejene kot druge države, neposredne demokracije, ki se jih ljudje ne
               poslužujejo. Spomnila bi tudi na to, da je ta koalicija, ki je včeraj sestavila
               Vlado, v prvi točki svojega dogovora izpostavila zavezo, da se bodo zakoni sprejemali
               v skladu z Resolucijo o normativni dejavnosti, ki na institucionaliziran način določa
               sodelovanje civilne družbe že pri sprejemanju zakonodaje. Veljalo bi razmisliti tudi
               o drugih oblikah, tudi to je lahko del posveta, o katerem sem prej govorila, da jih
               približamo ljudem, družbi, civilnim skupinam, da se jih bodo znali poslužiti. Kajti
               zdaj morda mislijo, da je samo naknadni referendum tisti, ki lahko nekaj spremeni. Ni
               tako. Drugi instituti so boljši in bolj primerni, in na tem je treba delati. Kajti
               potem, ko je res že celoten postopek izpeljan, je to veliko težje narediti kot v
               začetni fazi. In če bi lahko tudi mi, politiki, naredili nekaj na to temo, da jim
               približamo te druge institute, da spoštujemo Resolucijo o normativni dejavnosti, da
               damo Državnemu svetu to dodatno pristojnost v zvezi s sprejemanjem zakonodaje, oni so
               vendar drugi dom, potem mislim, da smo odgovorili tudi na te številne pomisleke
               civilne družbe. Če pa potem še v tej zvezi uspemo najti ustrezne rešitve glede
               odpoklica županov in tako naprej, pa sploh delamo v pravi smeri.</p>
               <p>Tako zaključujem z mislijo, da menda, tako pravijo strokovnjaki, Ustavna komisija in
               parlament še nikoli nista bila tako blizu odločitvi o spremembi ustave na tem
               področju. Kot pri vsakem doseganju kompromisa je tudi ta kompromis zelo, zelo krhek.
               Če smo že tako daleč, prosim vse kolege, poslanke in poslance, zdržimo zdaj še nekaj
               časa v tej razpravi. Jaz zdaj ne bi prekinjala seje. Predlagam, da naredimo krajši
               krog razprav še o tem vprašanju, naj strokovnjaki povedo, ali zopet znatno posegamo v
               besedilo in ali znatno odstopamo. In če nam uspe potem narediti ta korak danes,
               mislim, da smo naredili zelo veliko in smo sprejeli pomembno odločitev. Hvala
               lepa.</p>
               <p>Zdaj pa ima besedo gospod Tanko. Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Zdaj se ne bom spuščal v druge dileme, ki ste jih odprli. Osredotočil se bom samo na
               to, kar je predlagala Poslanska skupina Socialnih demokratov.</p>
               <p>Predlog, ki je na mizi, je dejansko bistveno preširok, zajema praktično vse, od A do
               Ž, tako da ga mi v tej vsebini ne podpiramo. Zdaj, če je treba pa dileme rešiti, kaj
               so to <q>"in druge obvezne dajatve"</q>, pa predlagam, da se iz osnovnega ustavnega besedila
               to dikcijo črta in ostane samo <q>"davki, carine in Zakon o izvrševanju proračuna"</q>. Te
               <q>"druge obvezne dajatve"</q> so pa potem predmet arbitraže na Ustavnem sodišču, če bo tako
               ocenila večina v Državnem zboru. Če nismo sposobni teh <q>"drugih obveznih dajatev"</q> bolj
               natančno definirati, se mi zdi nesmiselno, da jih postavljamo kot ustavno kategorijo
               v ustavni člen. Predlagam, da jih črtamo in ostane samo tisto, kar je nesporno, to pa
               so <q>"davki, carine in Zakon o izvrševanju proračuna"</q>. Čeprav je tudi v Zakonu o
               izvrševanju proračuna možno zapisati kakšne druge obvezne dajatve. Tako da se s tem
               ta problem nedefiniranosti ali pa potencialne zlorabe oblasti - temu se ne izognemo.
               Ni pa tega možno potem blokirati, če se to pojavi ob posameznem zakonu. Če bi bilo to
               sprejemljivo, mislim, da bi naredili tudi nov korak naprej.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, gospod Tanko.</p>
               <p>Želi še kdo razpravljati na temo tega dela besedila? Če ne, bi dala besedo obema
               strokovnjakoma, da se opredelita do obeh predlogov. Kdo želi najprej besedo? Dr.
               Cerar, izvolite.</p>
            </sp>
            <sp who="SDT6:CerarMiro">

               <speaker>DR. MIRO CERAR:</speaker>

               <p>Hvala lepa. Več vsebinskega
               vložka bom prepustil kolegu dr. Kaučiču, sam bi povedal samo nekaj. Če se bo začelo
               resno razpravljati o tem predlogu - za razmislek, mislim, da je naziv dober -, ki smo
               ga dobili pisno na mizo, in o tem, da se razmišlja o izločitvi dikcije <q>"druge obvezne
               dajatve in podobno"</q>, bom moral pač na neki točki potem predlagati, da bi Ustavna
               komisija prekinila delo, da se sestane strokovna skupina posebej. To so preveč
               zahtevne zadeve, da bi jih lahko reševali na seji. Smo jih pa že obravnavali zelo
               temeljito, tudi s pomočjo finančnih strokovnjakov, ki smo jih povabili na sejo, in
               mislim, da bo o tem zdaj spregovoril dr. Kaučič. Sam sem želel samo ta proceduralni
               vidik izpostaviti, da bo jasno, da tako pomembnih sprememb pa ni mogoče danes kar
               mimogrede opraviti. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, dr. Cerar.</p>
               <p>Dr. Kaučič, izvolite.</p>
            </sp>
            <sp who="SDT6:KaučičIgor">

               <speaker>DR. IGOR KAUČIČ:</speaker>

               <p>Hvala lepa. </p>
               <p>Torej, samo glede na dva, kot razumem, dva predloga. Najprej je gospod Tanko
               predlagal spremembo v odstotku volivcev, ki lahko zakon zavrnejo, in sicer s četrtine
               na petino. Mi smo že v predlogu zapisali, da gre v tem primeru za politično izbiro,
               ampak dodali smo pa tudi, da ta večina ne sme biti previsoka in tudi ne prenizka. Za
               oporo smo ponudili primerjalne podatke, ki si jih nisem vseh zapisal, ampak nekateri
               so celo 40% volilnega telesa do 30%. Mi smo šli na 25%. Razlog za to je bil v
               skupini, ker smo nekako prav z istim argumentom se poskušali približati tem 35%, tako
               da bi bili nekako s tem bolj v harmoniji. Znižanje na 20%, kot rečeno, je zame
               sporno, zlasti če upoštevamo dosedanjo prakso. Skratka, če bi zdaj preračunali, nimam
               teh podatkov pri sebi, ampak močno dvomim, da bi glede na dosedanje referendumu,
               odločitve, ki so bile sprejete, ne udeležbo, v bistvu našli kako veliko razliko. Po
               mojem je to prenizek standard, ki ga uveljavljamo, po mojem spominu je najnižji v
               Evropi. Ampak, kot rečeno, če je tak premislek, da je 25% preveč, potem seveda
               pristajamo na to, da zelo majhno število volivcev lahko zakon zavrne. Torej, 80%, če
               tako zdaj upoštevam, ki se ne udeležijo referenduma, po tem novem sistemu, praktično,
               kdor ni proti zakonu, ne rabi priti na referendum. To je podmena tega sistema. Torej,
               če si za zakon, lahko ostaneš doma. In potem tisti, ki pridejo, teh je pa samo 20%,
               recimo, pa to lahko zavrnejo. Mi smo iskali, kot rečeno, malo večje ravnotežje, malo
               večjo prepričljivost te številke, zato mislim, da vendar ni bila prestroga, no. Ne
               samo primerjalno, tudi če upoštevamo dosedanje referendume v Sloveniji. Ampak, kot
               rečeno, prepuščam odločitev, jasno, političnemu kvorumu.</p>
               <p>Kar se tiče predlogov gospoda Vebra, moram reči, da prav to, kar je on zapisal, je v
               bistvu smisel teh omejitev, ampak vsebuje toliko nedoločnih pravnih pojmov, na katere
               nas je vedno sodišče opozarjalo. Naj spomnim, recimo, na možnost nastanka
               protiustavnih posledic. Vedno nas je rotilo, kaj je zdaj ta možnost, mi potrebujemo
               jasen, oprijemljiv gabarit, da bomo lahko odločali. Zato jaz vidim to določbo zlasti
               kot del obrazložitve. Torej, točno to mi želimo s temi omejitvami - da z referendumom
               ne ogrozimo finančnega funkcioniranja države. In zdaj s tem prihajam tudi do razprave
               in predloga gospoda Tanka glede obveznih dajatev. Ta pojem, ki smo ga mi tu
               uporabili, je del našega ustavnega reda. Določbe o javnih financah govorijo ves čas o
               obveznih dajatvah. Obvezne dajatve so, žal, v našem sistemu tako raznolike, da imamo
               notri, recimo, prispevke za zdravstveno in socialno zavarovanje, ki so po mojem zelo
               resen del socialne države, in okrog tega bi rekel,  da se nima smisla igrati, kajti če lahko ti prispevki
               na referendumu padejo, in s tem padejo te blagajne, je to velik problem. Kot do zelo
               minormnih dajatev, ki jih poznamo v raznoraznih sferah, prispevkih in tako
               naprej.</p>
               <p>Jaz bi vendarle plediral za to, da to ostane, tako kot je predlagano in da vendarle
               Ustavno sodišče na podlagi istega merila, ki ga je gospod Veber predlagal, torej ali
               res ta zakon vsebuje tako pomembno dajatev, da če pade na referendumu, da je ogrožena
               ena izmed javnih blagajn, skratka da ta premislek prepustimo Ustavnemu sodišču. Zato
               moram reči, da ne podpiram nobeno od teh dveh odločitev, ker se mi zdi preveč
               tvegana. Ne zato, da ne bi imel razumevanja za te možne nevarnosti, ampak zaupam
               Ustavnemu sodišču, da bo to prepoznalo med resno dajatvijo, ki konstituira finančni
               položaj države, do neke neznatne, obrobne, za katere gre lahko tak zakon na
               referendum.</p>
               <p>Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, dr. Cerar.</p>
               <p>Jaz bi<gap n="..."/> Prosim? Pardon, se opravičujem, toliko se zdaj koncentriram na vsebino,
               upam, da mi oprostita. Jaz zdaj tako razmišljam, en predlog imamo, ki znatno širi
               dikcijo, imamo en predlog ki oži to dikcijo ali v duhu tega iskanja kompromisa se
               lahko strinjamo v tem delu s predlogom dr. Kavčiča, da dikcija ostane takšna kot je.
               V vsakem primeru namreč, kot vidite, če bo dilema presoja Ustavnega sodišča ne uide
               pri katerikoli dikciji. Tako, da to je predlog glede prvega dela. Seveda bom dala
               spet možnost za razpravo.</p>
               <p>Drugi predlog oziroma komentar, zato pa je komentar, na del, ki zadeva 20% pa moja
               razprava v tem smislu. Ne gre samo za to, da mi določamo pri tej spremembi kvorum in
               se zdaj pogovarjamo o kvorumu, pa čeprav je zavrnitveni. Pri tej spremembi smo na
               veliko točkah omejili referendum. Na vstopni točki zmanjšali število predlagateljev,
               določili omejitve ko referendum ni dovoljen in tako naprej. Šele tretja točka je ta
               kvorum, zavrnitveni, 25 ali 20. V tem smislu v svoji razpravi podpiram dogovor,
               kompromis, ki je tukaj zelo širok vidim, da gremo vendar na 20% in poskusimo danes to
               spremembo sprejeti.</p>
               <p>Izvolite, kdo še želi razpravljati?</p>
               <p>Izvolite, gospod Pogorelec.</p>
            </sp>
            <sp who="SDT6:Pogorelec">

               <speaker>DR. POGORELEC:</speaker>

               <p>Jaz bi predsednici želel samo z enim stavkom pritrditi, da dejansko tudi kolikor je
               ta določba iz razumljivih razlogov nedorečena, jo ravno ta razprava na Ustavni
               komisiji zelo pomembno dopolnjuje, ker ko bo Ustavno sodišče skozi teleološko
               razlago, skozi razlago po namenu ustavodajalca razlagalo to določbo, bo seveda vse te
               razprave lahko videlo in tudi upoštevalo in tudi s tega vidika mislim, da bomo stvari
               na ta način veliko jasneje definirali, kot bi bile definirane sicer.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, dr. Pogorelec.</p>
               <p>Spomnili ste me še na to, kar sem pozabila reči, da bi lahko, in tako sem želela tudi
               predlagati v okviru glasovanje sprejeli tudi napotilo, da strokovna komisija pri
               pisanju obrazložitve upošteva vse te pomisleke, ki so bili danes podani v smislu
               razlage teh, zdaj teh ne čisto vse, ampak razlage teh pojmov, ki so zdaj ostali kot
               sporni.</p>
               <p>Želi še kdo razpravljati?</p>
               <p>Izvolite, dr. Ude.</p>
            </sp>
            <sp who="SDT6:UdeLojze">

               <speaker>DR. LOJZE UDE:</speaker>

               <p>Samo ugotavljam, da ni posebne želje v parlamentu in med političnimi strankami, da bi
               ustvarili nek dialog z javnostjo. Ja, očitno je tako, če se vam ne zdi potrebno
               razpravljati o tej možnosti širše javne razprave. Jaz sem pred leti, se ne <q>"šlepam"</q>
               zdaj na <gap n="..."/><stage>/Nerazumljivo./</stage><gap n="..."/> samo. 2005 napisal članek Politika si je prisvojila
               ustavo. In meni ni všeč, da se odvija ustavno-revizijski postopek izključno in samo v
               okviru parlamenta, še s sodelovanjem stroke, to je res, to priznam, to daje parlament
               dovolj poudarka in možnosti stroke, ampak ne pa v javnosti.  Ker tista javna predstavitev, to pač ne
               zadostuje. To samo ugotavljam, saj vidim, da predloga niti resno<gap n="..."/></p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, dr. Ude.</p>
               <p>Želela sem spomniti, in tudi kolega se mi zdi da prej ni vedel, javna predstavitev
               mnenj o tem vprašanju je bila opravljena in je javnost imela možnost sodelovati in
               tudi sodelovala je v zelo širokem obsegu. Širša razprava v fazi, ko je besedilo že
               tako detajlno definirano in ker razpravljamo samo še na podlagi stališč in predloga
               zakona, ne vem<gap n="..."/></p>
               <p>Izvolite, dr. Ribičič.</p>
            </sp>
            <sp who="SDT6:RibičičCiril">

               <speaker>DR. CIRIL RIBIČIČ:</speaker>

               <p>Tukaj na tej točki sva se nekoliko razlikovala z dr. Udetom. Meni se je zdelo, da
               glede na to kolikokrat smo že imeli te razprave o spremembi Ustave glede referenduma
               in kako daleč smo prišli glede tega, da ni treba zavlačevati z odločitvijo o tej
               zadevi. Jaz sem poskušal oblikovati svoje pripombe na tak način, da to ne bi zaviralo
               te odločitve. Skratka, jaz sem se omejil na to, da bi bilo treba, da bi Ustavna
               komisija ali Državni zbor ob sprejemu tega dal neko samozavezo, da bo proučil kako bi
               se dalo te posledice te ureditve omiliti z nekaterimi drugimi zadevami, ki jih
               zahtevajo tudi <gap n="..."/><stage>/Nerazumljivo./</stage><gap n="..."/> ampak tisti, ki ste bili na javni predstavitvi
               mnenj, ste pa videli, da je to absolutno prevladovalo v Državnem zboru, ko smo imeli
               javno predstavitev mnenj glede referenduma. Saj večina jih je zelo odkrito rekla,
               hočete zamašiti usta ljudstvu in tako naprej. Tako, da, jaz mislim, da je bilo v
               razpravi dovolj elementov in da bi bil lahko nek kompromis tudi kolega dr. Cerar je
               poskušal tudi s svojim tekstom za današnjo sejo iskati neko takšno vmesno rešitev,
               kjer bi rekli, poenotili smo se glede teh rešitev, menimo pa, da bi bilo treba za
               naprej proučiti tiste stvari, ki bi to rušenje neravnotežja popravljale. Dr. Ude je
               šel tukaj korak naprej in je rekel, da bi bilo treba narediti to razpravo preden o
               tem odločamo. Jaz mislim, da to ni nujno, če se neka takšna samozaveza Ustavne
               komisije določi.</p>
               <p>Bi pa rad odprl to, kar je dr. Kavčič rekel. Tako, kot danes tudi jaz menim, seveda
               vi boste odločili ali je 25 ali 20%, ampak najbrž je prav mi kot strokovna skupina
               povem kako smo prišli do teh 25%. En od elementov je bil ta primerjalni vidik, kjer
               smo bili najprej pri 40 ali 40% ali ena tretjina. Na podlagi tega, kar nekatere
               države poznajo. Potem smo to soočali s tistimi 35%, kjer je bil že nek političen
               dogovor na udeležbo. Mi smo poudarjali to, da če gremo na zavrnitveni referendum in
               določimo kakšen je minimalni delež volilnega telesa za to, da se sprejme odločitev,
               ki ruši zakon, ki je bil sprejet v Državnem zboru, potem onemogočimo to, da bi nekdo
               bojkotiral referendum. Veste, če bi določili 35%, potem je lahko akcija dela politike
               da doseže svoj cilj, da bo zakon obstal na ta način, da onemogoči oziroma da pozove
               svoje volivce, da ne pridejo na volitve. Tega se tukaj zdaj po novi ureditvi ne da,
               ker 25% je pač treba doseči in če se 25% doseže je dovolj, da je bila udeležba 26%,
               če jih je čez 90% tistih, ki so glasovali. Skratka, tukaj gre za to, da 25% zdaj ne
               smemo kar množiti z 2, da to pomeni 50% udeležbo, mislim da bi to bilo pretirano. To
               je v neki skrajni možnosti, kjer bi bilo 51% za in 49% proti možno, ampak praviloma
               bo zdaj po tej novi ureditvi bodo prišli na referendum tisti, ki bodo nasprotovali
               zakonu in bodo poskušali doseči potreben kvorum za to, da bo ta odločitev
               sprejeta.</p>
               <p>In drugo. Mi smo zelo poudarjali, da je en od ciljev te ustavne spremembe legitimnost
               referendumskega izida. Zdaj pri 25% se nam je zdelo, da je to nekaj kar je na spodnji
               meji doseganja takšne legitimnosti. Jaz se moram s predsedujočo strinjati, da
               omejitve v tej spremembi 
               niso samo pri temu odstotku 25 ali 20%, so še druge omejitve kdaj. Ni mogoče
               <stage>/nerazumljivo/</stage> itn. Tako da, mislim, da verjetno ne obstane ali pade to, če se teh
               25% spremeni. Hotel sem pa opozoriti, mi smo imeli že napisano, predlog 1/3, pa smo
               potem rekli, če to primerjamo s tistimi 35% itn., pretiravamo, realno je pa 25%,
               ampak mi to nismo predlagali kot neko sredinsko možnost, ampak kot neko skrajno
               najnižjo mejo, vsaj tako sem jaz razumel razpravo v strokovni skupini. Hvala
               lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa. Dr. Ribičič, morda samo še ena pripomba. Naša poslanska skupina in jaz
               osebno smo izjemno veliko dobivali teh sporočil civilne družbe, pisanj, nase se
               obračali kot na zadnjega varuha pred to spremembo. Moram reči, to sem opozorila že na
               razpravi v Državnem zboru, da je iz njihovih pisanj izhajalo, da sploh ne razpolagajo
               z zadnjim tekstom besedila. To je morda tudi tehnični problem, ker če greš pogledati
               na internetno stran Državnega zbora pod gradiva, se to ne <q>"up data"</q> pač v skladu s
               potekom na ustavni komisiji, ampak je tam osnovni predlog. večina je pisala, ne sme
               biti referenduma, prepovedan referendum o vseh zakonih, ki imajo finančne posledice.
               To je bilo napisano praktično v vsakem sporočilu, ki smo ga dobili, pa to že davno
               takrat ni bilo tako.</p>
               <p>Zdaj res želim, pri tako pomembni spremembi ustave, pri eni po dolgem času čim večji
               kompromis. Če prav razumem, gospod Tanko, vaša poslanska skupina vztraja na 20%. Če
               prav razumem, s 25% te večine danes ni, ali pač in ali želimo iti v manjši konsenz.
               Gremo kar na glasovanje? Potem pa kar predlagam. Izvolite gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa za besedo. Poglejte, kakorkoli se bomo odločali, se bomo na koncu odločili
               politiki in to bo politična odločitev. Seveda je pa prav in pohvalno, da se je tukaj
               stroka tako kvalitetno odzvala, in da pripravlja zadevo tako daleč, da nam pomaga, in
               da bo tudi v javnosti izzvenelo, da to ni bila zgolj politična odločitev, ampak z
               upoštevanjem strokovnih mnenj in stroke. Zato mi bo, seveda se toliko lažje sedaj
               odločiti, da bom zadevo podprl. Vseeno pa ne morem mimo tega, kar je bilo že danes
               rečeno, da imajo ljudje možnost različnih inštitutov, da odločajo oziroma, da
               izražajo svoje mnenje, vendar to ljudje ne poznajo. In to moramo mi sedaj spoznati in
               nekaj ukreniti. Pri tem moramo predočiti, katere so tiste možnosti, istočasno pa
               moramo pogledati ali so uporabne oziroma ali so morda neuporabne, da jih ljudje ne
               koristijo in izrabljajo. Zato bi seveda tukaj morda lahko sprejeli neko odločitev, da
               bomo v tej smeri razmislili in tudi nekaj ukrenili. Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa gospod Kavtičnik. Potem pa glede na povedano kar prehajam na<gap n="..."/></p>
               <p>Zaključujem razpravo. Prehajam na odločanje. V skladu s 179. členom Poslovnika.
               Najprej bi rada razčistila ali sprejemata oba kolega ta kompromisni predlog, da o
               dikciji niti gospoda Tanka na temo in drugi predlogi niti o dikciji ne odločamo.
               Izvolite gospod Veber.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala. Da ne bo dileme, jaz sem hvaležen za ta opozorila in tudi obrazložitve. Tako,
               da tudi v tem smislu, da nekako razčistim razmislek ali pa dileme, ki so bile znotraj
               poslanske skupine, so bili odgovori na predlog, ki sem ga podal, zelo pomembni in
               seveda ne bom vztrajal pri tem, da bi bil to predmet amandmaja ali kaj takega. Želel
               pa sem v bistvu spodbuditi razpravo o tem in se zahvaljujem vsem tistim, ki so se
               opredelili do tega predloga. Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa gospod Veber. Gospod Tanko tudi ne vztraja. Gospod dr. Cerar,
               izvolite.</p>
            </sp>
            <sp who="SDT6:CerarMiro">

               <speaker>DR. MIRO CERAR:</speaker>

               <p>Hvala lepa. Sedajle bom malo tudi deloval kot advokat. Nekaterih članov v skupini in
               tudi glede te problematike, civilna družba vizavi organi oblasti, podal bom nek kratek razmislek, to niti ni
               predlog, ampak verjetno bi bilo koristno razmišljati o tem, da morda vodstvo
               Državnega zbora gospod predsednik ali kdorkoli v nekem doglednem, torej krajšem času
               v prihodnosti povabi morda na nek razgovor ali morda organizira nek posvet Državnega
               zbora njegovega vodstva kakorkoli s predstavniki z nekaterimi bolj relevantnimi in
               odgovornimi predstavniki teh družbenih gibanj in iniciativ in podobno, da se potem to
               kar je bilo ravnokar nakazano s strani predsedujoče in tudi gospodov poslancev in
               gospe poslank, da se morda to realizira skozi nek nadaljnji proces, da se odkrije kje
               so že obstoječe možnosti za večje uveljavljanje neposredne demokracije in kje bi
               morda bil tudi možen premislek, to je pa potem treba dobiti neko zadostno število
               podpore za razmišljanje o morebitnih novih zakonskih celo ustavnih spremembah. In jaz
               mislim, da bi to zelo pripomoglo k enemu izboljšanju odnosa in k razjasnitvi teh
               institucij, kajti če tu steče nek dialog, kot je bilo zdaj večkrat predlagano, se bo
               marsikatera dilema pokazala v manj ostri luči. Tako, da to se mi zdi, da je prav, ker
               so tudi naši člani nekateri o tem danes izrecno razpravljali in ker se cela strokovna
               skupina zaveda te težave, se mi je zdelo prav, da se oglasim in še to na koncu povem
               kot neko vrsto iniciative za razmislek. Hvala lepa.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa. Mislim, da je tudi glede tega kar visoko soglasje. Ste vi želeli?
               Izvolite.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Pravzaprav sem želel pozdraviti tudi ta predlog, tako da mislim, da je ta dialog
               izjemno potreben in bomo poskušali tudi predvsem nekako v okviru pogovorov in pa
               svetovanj tako s člani strokovne skupine ali pa tudi sicer še drugih, ki so
               zainteresirani, v strokovni ravni sodelovati v teh razpravah, da se dogovorimo kako
               bi lahko izvajali te aktivnosti, ker vse te spremembe so izjemno zahtevne in je prav,
               da ves čas nekako tudi strokovna javnost sodeluje pri tem. Tako, da sprejemam to
               opozorilo in si bom prizadeval, da bo do tega dialoga prišlo. Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Hvala lepa, gospod Veber. Gospod Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Jaz to razpravo in te pomisleke razumem glede te druge alineje, ki so bili zdaj
               povedani.</p>
               <p>Kar zadeva glasovanja ali pa predloge glede kvoruma, predlagamo, da to glasovanje
               opravimo. Toliko, da ločimo to, da ne bo kakšnih dilem. Hvala.</p>
            </sp>
            <sp who="SDT6:KociperMaša">

               <speaker>PODPREDSEDNICA MAŠA KOCIPER:</speaker>

               <p>Pravilno ste razumel, gospod Tanko. Jaz samo končam to debato in predlagam, razen, če
               se kdo od članov ne strinja, da v poročilu zapišemo to pobudo predsedniku Državnega
               zbora, da se ta razprava v prihodnje opravi. Je kdo proti temu? To je samo
               priporočilo v poročilu v skladu s tem kar smo se zdaj pogovarjali.</p>
               <p>Gremo na glasovanje. Glasujemo po tako imenovanih razdelkih in v sklopu tega o 1.
               členu, kjer pa bomo zdaj najprej glasovali o amandmaju, ki ga je predlagal gospod
               Tanko. Ker pisnega predloga nisem dobila, lahko dam kar ustni predlog na magnetogram.
               In sicer, mislim, da bi se ta amandma lahko glasil tako: v četrtem odstavku 1. člena
               prvega razdelka zakona se beseda <q>"četrtina"</q> spremeni v besedo <q>"petina"</q>. V redu? O.K.
               Kot običajno je bila praksa, razen, če jo bomo danes spremenili, tako je delal
               predsednik Virant, predlagam, da o amandmaju glasujemo ročno. Gospod Kavtičnik,
               glasovali bomo. Glasujemo o amandmaju, ki sem ga pravkar prebrala in to z dvigom rok.
               Kolegi, prosim za vaše glasove.</p>
               <p>Kdo je za? <stage>(18 članov.)</stage> Kdo je proti? <stage>(Nihče.)</stage></p>
               <p>Zelo, zelo, zelo z veseljem ugotavljam, da smo amandma podprli soglasno.</p>
               <p>Dajem na glasovanje celotni 1. člen predloga ustavnega zakona. Prosim, če glasujete z
               dvigom rok.</p>
               <p>Kdo je za? <stage>(18 članov.)</stage> Kdo je proti? <stage>(Nihče.)</stage> Hvala lepa. Tudi zdaj sem zelo zadovoljna.</p>
               <p>Nadaljujemo z glasovanjem o veliko bolj tehničnih členih. Člen 2 se nanaša na
               spremembo predlagatelja v skladu s spremembo v 1. členu. Prosim, če glasujete z
               dvigom rok.</p>
               <p>Kdo je za? <stage>(18 članov.)</stage> Kdo je proti? <stage>(?)</stage></p>
               <p>Hvala lepa.</p>
               <p>Glasujemo še o 3. členu. Tudi to je popravek 99. člena, drugi odstavek, Ustave, bolj
               tehnična sprememba. Glasujemo z dvigom rok.</p>
               <p>Kdo je za? <stage>(18 članov.)</stage> Kdo je proti? <stage>(?)</stage></p>
               <p>Hvala.</p>
               <p>Prehajamo na glasovanje še o drugem razdelku tega zakona. To so prehodne določbe, ki
               urejajo režim v vmesnem obdobju po sprejetju ustavne spremembe in do ureditve
               zakonodaje In sicer smo se zavezali v enem letu uskladiti Zakon o referendumu in
               ljudski iniciativi, 2. in 3. člen pa še bolj natančno v skladu z razlago dr. Kavčiča,
               razlagata kako bomo delovali v tem obdobju, če bodo vložene pobude. Vključno z
               redakcijskimi popravki.</p>
               <p>Kdo je za ta razdelek? <stage>(18 članov.)</stage> Kdo je proti? <stage>(?)</stage></p>
               <p>Hvala lepa.</p>
               <p>In na koncu glasujemo o predlogu ustavnega zakona o spremembah 90. 97. in 99. člena
               Ustave Republike Slovenije v celoti. Kolegi, z dvigom roke prosim potrdite, da ste za
               to spremembo aUstave.</p>
               <p>Kdo je za? <stage>(18 članov.)</stage> Kdo je proti? <stage>(?)</stage></p>
               <p>Hvala lepa.</p>
               <p>Z velikim veseljem razglašam, da je ustavna sprememba na Ustavni komisiji sprejeta,
               seveda pa še sledi odločanje na Državnem zboru.</p>
               <p>Sledi samo še obrazložitev, nič drugega nam ni potrebno kot da strokovno skupino
               pooblastimo, da v skladu z razpravo pripravi ustrezno obrazložitev. Želi na to temo
               še kdo karkoli razpravljati?</p>
               <p>Hvala lepa vsem in lep dan še naprej. Poročevalka bom jaz kot predsedujoča na
               današnji komisiji, če se strinjate? Hvala. S tem zaključujem 7. sejo. <stage type="time">Seja je
                  bila končana 21. marca 2013 ob 12.55.</stage>
               </p>
            </sp>
         </div>
      </body>
   </text>
</TEI>
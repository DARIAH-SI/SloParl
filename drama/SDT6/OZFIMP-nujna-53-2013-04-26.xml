<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-53-2013-04-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">187601804BE39242C1257D1F005A7339</idno>
               <idno type="custom" subtype="day">0DBC4B249C192D7AC1257B5900411DEF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=0DBC4B249C192D7AC1257B5900411DEF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-53-2013-04-26.OZFIMP" n="53">
               <name>nujna seja</name>
               <date when="2013-04-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-53-2013-04-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-53-2013-04-26.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">53. nujna seja</stage>
            <stage type="date">(26. april 2013)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 11.20. </stage>


            <sp xml:id="SDT6-OZFIMP-nujna-53-2013-04-26.sp1">

               <speaker>PREDSEDNIK BOJAN STARMAN:</speaker>

               <p>Lepo pozdravljam vse člane in vabljene na 53. nujni seji Odbora za finance in
               monetarno politiko. Lepo se opravičujem za to zmedo, za katero nismo krivi tukaj
               prisotni. Vendar pa moramo zaradi predvidene seje ob 14. uri Državnega zbora vzeti si
               čas in obravnavati to točko, ki je pred nami, zato prosim, da se skoncentriramo in
               začnemo z delom, da bomo lahko čim hitreje tudi ustrezno zaključili. Glede zadržanih,
               ker seja je bila sklicana pred tremi minutami, zadržan je samo gospod Roberto
               Battelli. Ostalo bo verjetno med sejo, sklepčni smo.</p>
               <p>Ker v poslovniškem roku nisem prejel dodatnih predlogov v zvezi z dnevnim redom,
               ugotavljam, da je določen takšen dnevni red kot ste ga prejeli z vabilom, kot sem že
               prej omenil pred nekaj minutami.</p>
               <p>Prehajamo na <title>1. TOČKO DNEVNEGA REDA - PREDLOG SKLEPA O SOGLASJU K ODTUJITVI
                  KAPITALSKE NALOŽBE DSU, DRUŽBE ZA SVETOVANJE IN UPRAVLJANJE D.O.O. V DRUŽBI PEKO
                  TOVARNE OBUTVE D.D..</title> Odbor bo kot matično delovno telo to točko obravnaval na
               podlagi 112., 169. a člena in 171. člena Poslovnika Državnega zbora. Državni zbor
               namreč soglasje k omenjeni odtujitvi izreče s sklepom in sicer po poslovniško
               predpisanem postopku za sprejem takšnega sklepa, kot akta Državnega zbor. Odbor bo na
               današnji seji torej obravnaval sklep o soglasju k odtujitvi kapitalske nalože DSU,
               Družbe za svetovanje in upravljaje d.o.o. v družbi Peko, tovarna obutve d.d., ki ga
               je vlada sprejela na seji 26. 4. 2013. Naj vas spomnim, da je na podlagi 12. odstavka
               38. člena Zakona o slovenskem državnem holdingu do uveljavitve klasifikacije za
               omenjeno odtujitev potrebno soglasje Državnega zbora na predlog vlade. Vemo, da smo
               preložili odločanje o klasifikaciji, zato je pač potrebno soglasje Državnega zbora.
               Danes je bila vložena tudi zahteva skupine poslank in poslancev  za izredno sejo Državnega zbora za obravnavo
               sklepa o soglasju. K tej točki so vabljeni Ministrstvo za finance ter
               Zakonodajno-pravna služba. Kot gradivo ste poleg omenjenega sklepa o soglasju prejeli
               tudi mnenje Zakonodajno-pravne službe in preden dam besedo predstavniku vlade namesto
               poslanca Marka Pogačnika ga nadomešča gospod Danijel Krivec, ga lepo pozdravljam in
               dajem besedo predstavnikom vlade. Gospod minister, gospod Stepišnik.</p>
            </sp>
            <sp xml:id="SDT6-OZFIMP-nujna-53-2013-04-26.sp2">

               <speaker>MAG. STANKO STEPIŠNIK:</speaker>

               <p>Gospod predsednik, hvala lepa za besedo. Pri Peku dejansko gre za to, da se je
               komisija zaključila s svojim delom odprodaje in odločila se je, da to proda lastniške
               družbi OSIMPEX d.o.o.. Ključni elementi ponudbe so, da kupnina znaša dva milijona
               tolarjev. Nadalje, da ta družba vloži v Peko 2 milijona za likvidnostno situacijo, za
               nabavo repromateriala in da ta družba vloži 6 milijonov do leta 2017. Nadalje zelo
               pomembno, da mora družba, ki kupuje Peko ohraniti 280 delovnih mest do leta 2017.
               Zastoj in problem je nastal pri garancijah, katere je dal OSIMPEX, te garancije niso
               bilo zadostne, zato smo poskušali doseči boljše garancije, tako da zaposleni ne bi,
               če bi prišlo do stečaja ostali na zavodu za zaposlovanje brez nadomestil. To smo
               dosegli, tako da je ta garancija, ki je sedaj dodatno dana zraven z aneksom omogoča,
               da v slučaju, če bi delavci izgubili delo dobijo povrnjene te stroške oziroma sama
               država dobi kompletno premoženje nazaj za en evro, če se do leta 2017 s tem podjetjem
               kaj zgodi. Tako, da to je bi rekel končna slika, trajalo je pa to kar precej časa, da
               smo dosegli. To je vse, kar je.</p>
            </sp>
            <sp xml:id="SDT6-OZFIMP-nujna-53-2013-04-26.sp3">

               <speaker>PREDSEDNIK BOJAN STARMAN:</speaker>

               <p>Hvala lepa. Še sporočilo, da poslanca Andreja Širclja zamenjuje gospod poslanec
               Zvonko Lah in odpiram razpravo o predlogu sklepa... Še predstavnica
               Zakonodajno-pravne službe. Izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp4">

               <speaker>ANAMARIJA VALENTINA MAROLT:</speaker>

               <p>Hvala za besedo. Zakonodajno-pravna služba je predlog sklepa o soglasju pregledala z
               vidika svojih pristojnosti in nanj nima pripomb. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp5">

               <speaker>PREDSEDNIK BOJAN STARMAN:</speaker>

               <p>Hvala lepa. S tem odpiram razpravo na predlog sklepa, ki ste ga tudi prejeli v
               gradivu, lahko pa vam ga še enkrat preberem. Državni zbor Republike Slovenije daje
               DSU, Družbi za svetovanje in upravljanje d.o.o. soglasje za odtujitev kapitalske
               naložbe DSU, družbe za svetovanje in upravljanje d.o.o. družbi Peko, tovarne obutve.
               Želi kdo razpravljati? Gospod Pavlišič.</p>
            </sp>
            <sp xml:id="SDT6-OZFIMP-nujna-53-2013-04-26.sp6">

               <speaker>MARKO PAVLIŠIČ (PS DL):</speaker>

               <p>Hvala. Jaz bi imel samo eno vprašanje. Koliko je ocenjena likvidacijska vrednost
               družbe Peko? Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp7">

               <speaker>PREDSEDNIK BOJAN STARMAN:</speaker>

               <p>Hvala lepa. Jaz mogoče še vprašanje ali pa v razjasnitev. Jaz sem pred nekam minuti
               pogledal gradivo, izgleda, da se je nekaj zapletalo s samimi garancijami okoli te
               prodaje in da je bilo v zadnjem trenutku nekje dogovorjeno, da v primeru
               neizpolnjevanja teh stvari, da se zapiše kot neke vrste hipoteka na to pogodbo, da
               lahko država odkupi za en cent al kako, en evro kompletno zadevo nazaj, to je mogoče
               ena zaščita za to, da ne bi mogoče naredila večje škode, ni pa bilo tistih pravih
               bančnih garancij. Še naprej želi kdo razpravljati? Gospa Romana Tomc, izvolite.
                  
               </p>
            </sp>
            <sp xml:id="SDT6-OZFIMP-nujna-53-2013-04-26.sp8">

               <speaker>ROMANA TOMC (PS SDS):</speaker>

               <p>Hvala lepa, predsednik za besedo.</p>
               <p>Mi smo vsi dobili gradivo tik pred zdajci, tako da se nismo imeli priložnost
               seznaniti sploh zakaj bolj poglobljeno gre. Zato mogoče kakšna vprašanja, takšna,
               bolj splošne narave, ker smo nevedni. Jaz bi prosila, da podate nekaj več informacij
               kdo je ta kupec, njegove karakteristike, kdo je njegov lastnik, iz kje izhaja, kakšno
               je njegovo premoženjsko stanje, da vidimo kdo Peko kupuje. Osimpex, če prav vem.</p>
            </sp>
            <sp xml:id="SDT6-OZFIMP-nujna-53-2013-04-26.sp9">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Bom dal besedo še gospodu Mehu in potem zaprosil ministra za konkretnejše
               odgovore.</p>
               <p>Še nekaj, gospoda poslanskega kolega Lojzeta Potočnika zamenjuje na seji gospod
               Branko Ficko, ga tudi lepo pozdravljam.</p>
               <p>Gospod Meh, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp10">

               <speaker>SREČKO MEH (PS SD):</speaker>

               <p>Prijazen pozdrav.</p>
               <p>Mi smo na Odboru za gospodarstvo zelo podrobno, dolgo in vsebinsko govorili o
               položaju Peka in takrat sprejeli tudi zaključke, da je smer reševanja Peka soglasna z
               občino, lokalno skupnostjo, soglasna z menedžmentom podjetja, torej z vsemi tistimi,
               ki so takrat bili nekako vpleteni v reševanje te družbe in da je to popolnoma
               konkreten predlog. Takrat smo govorili tudi o tem, da vstopa kot takrat še
               potencialni partner nekdo oziroma družba, podjetnik, ki je pripravljen vlagati v to
               in takrat smo videli tudi edino rešitev, da se ta recimo prodaja oziroma da se
               partner poišče in da na ta način rešimo tudi položaj Peka. Zaradi tega mislim, da je
               predlog, ki ga je podal minister dober, tudi v medijih je bilo relativno veliko
               informacij o tem kaj se dogaja in zaščita, da imamo zaščitena delovna mesta in da to
               premoženje ne bo kar tako padlo nekomu, se mi zdi dobro. Zato podpiram ta sklep in
               mislim da je prav, da zelo hitro in nujno rešujemo situacijo.</p>
               <p>Še to bi rekel, s tem, da smo to naredili danes na nujni ali izredni seji, kakorkoli
               že kdo hoče, smo pokazali, da razumemo, da je čas izjemen in da v tem izjemnem času
               so tudi izjemni ukrepi potrebni. Zato je prav, da se o tem Državni zbor in tudi Odbor
               za finance opredeli, da naredimo pomemben korak in da smo pri tem gotovi, da imamo
               zagotovila, da smo opravili vse tiste posege, za katere oziroma vse tiste zaščite, za
               katere smo razumeli, da jih lahko naredimo. Verjamem, da v tem primeru ne bo nobene
               napake, da smo se dobro odločili in da smo naredili dobro za gospodarsko družbo,
               predvsem pa za ljudi, ki so nas preko menedžmenta in tudi drugih prisotnih na Odboru
               za gospodarstvo nekako pooblastili, da v to smer delujemo.</p>
               <p>Sam oziroma Socialni demokrati bomo to podprli.</p>
            </sp>
            <sp xml:id="SDT6-OZFIMP-nujna-53-2013-04-26.sp11">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Zdaj pa bi dal še...</p>
               <p>Izvolite, gospa Plevčak.</p>
            </sp>
            <sp xml:id="SDT6-OZFIMP-nujna-53-2013-04-26.sp12">

               <speaker>MARIJA PLEVČAK (PS DeSUS):</speaker>

               <p>Hvala lepa za besedo.</p>
               <p>Ko pregledujem ta dokument mi pade v oči tudi ena zadeva, in sicer garancije, ki me
               malo skrbijo in ugotovljene neustrezne bonitete družbe Osimpex in ostalih porokov.
               Malo me tudi skrbi, da ne želijo zastaviti nepremičnine, kajti s tem se mi zdi da
               nekako ne garantirajo, da bi pač želeli to dejavnost obdržati.  In imam še eno vprašanje - kako je s strojno
               opremo, kajti strojna oprema ne gre pod nepremičnine. Stroje in podobno je možno
               demontirati in odpeljati. V redu, govorimo o zastarelem programu, pa kljub vsemu,
               kajti vemo, kaj se dogaja v Fructalu, in ne bi želela, da se zadeva ponovi. Zato bi v
               zvezi s tem res želela informacijo, kaj je na tej osnovi storjenega oziroma
               dogovorjenega. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp13">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Tudi sam se pridružujem temu vprašanju. Ustrezne garancije, tako za samo kupnino kot
               potem za tiste stvari, ki so obljubljene s pogodbo. Vemo, kaj je v podjetju tisto
               osnovno premoženje, ki bi bilo lahko tudi cilj špekulativnega nakupa, to so vse
               prodajalne po Jugoslaviji, ki so v lasti Peka. Zaradi tega pri taki stvari vedno
               obstaja riziko. In, seveda, kakšna je, kot sem rekel, garancija za kupnino in potem
               pravna podlaga za to možnost, da se odkupi nazaj za en evro - ali to pije vodo ali je
               to praktično v praksi neizvedljivo. Samo to vprašanje imam. Mislim, da smo vsi
               izrazili podobno skepso, sicer bomo pa podprli ta predlog.</p>
               <p>Izvolite, gospod minister.</p>
            </sp>
            <sp xml:id="SDT6-OZFIMP-nujna-53-2013-04-26.sp14">

               <speaker>MAG. STANKO STEPIŠNIK:</speaker>

               <p>Kar se tiče te garancije, je nakupna opcija dana, to pomeni, da v klirinško-depotno
               družbo se vpišejo delnice, tako da jih ne more Osimpex prodati. Za vsak večji
               poslovni dogodek v zvezi s poslovanjem oziroma prodajo mora predhodno obvestiti
               državo, preden kaj naredi. Jaz mislim, da je dobro poskrbljeno zdaj napram tistemu,
               kar je bilo od začetka.</p>
            </sp>
            <sp xml:id="SDT6-OZFIMP-nujna-53-2013-04-26.sp15">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi še kdo?</p>
            </sp>
            <sp xml:id="SDT6-OZFIMP-nujna-53-2013-04-26.sp16">

               <speaker>MAG. STANKO STEPIŠNIK:</speaker>

               <p>Za drugi del odgovora bi pa prosil...</p>
            </sp>
            <sp xml:id="SDT6-OZFIMP-nujna-53-2013-04-26.sp17">

               <speaker>PREDSEDNIK BOJAN STARMAN:</speaker>

               <p>Prosim, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp18">

               <speaker>MITJA MAVKO:</speaker>

               <p>Hvala lepa.</p>
               <p>Nekaj konkretnih vprašanj je bilo v zvezi z likvidacijsko vrednostjo. Na dan
               31.12.2012 je bila likvidacijska vrednost ocenjena na 7,4 milijona evrov, pri čemer
               pa ta ne upošteva potencialnih obveznosti, ki jih ima Peko. Skupaj z upoštevanjem
               potencialnih obveznosti je likvidacijska vrednost dobrih 600 tisoč evrov. Medtem ko
               je ocenjena tržna vrednost družbe Peko na podlagi metode diskontiranega denarnega
               toka danes enaka nič. Zato menimo, da velja ponujeno s strani podjetja Osimpex
               sprejeti.</p>
               <p>Nadalje je bilo vprašanje, vezano na ozadje kupca. Ključno premoženje, ključna
               dejavnost kupca je na Hrvaškem. Na Hrvaškem ima kupec podjetje, ena njegovih glavnih
               dejavnosti je podjetje Feroimpex na Hrvaškem, ki je glavni trgovec in dobavitelj s
               kovinsko opremo, kovinami, železom, na Hrvaškem. Ima hkrati večje število trgovskih
               centrov na Hrvaškem, torej se ukvarja tudi z dejavnostjo trgovine. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp19">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Samo še eno informacijo. Vemo, da je v lanskem letu država kar nekaj vložila v to,
               verjetno se bo to vprašanje pojavilo tudi kasneje na seji, pa bi še mogoče dodali ta
               odgovor, kako se gleda na to naložbo. </p>
               <p>Besedo ima še gospod Vizjak.</p>
            </sp>
            <sp xml:id="SDT6-OZFIMP-nujna-53-2013-04-26.sp20">

               <speaker>MAG. ANDREJ VIZJAK (PS SDS):</speaker>

               <p>Hvala lepa za besedo.</p>
               <p>Jaz nimam nobenih težav z odprodajo deleža, ne te ne katerekoli druge gospodarske
               družbe, ki seveda nima strateškega pomena za državo, in to gotovo ni strateška
               naložba.</p>
               <p>Veliko ste govorili o garancijah. Garancije pomenijo bore malo oziroma so več ali
               manj, bi rekel, tako, malo za občutek ali pa potešitev neke  oziroma zato, da lažje dvigneš roko pri takšni
               prodaji. Sicer pa od takšnih garancij oziroma podjetje in zaposleni imajo bore malo,
               ključna je garancija za mene, ključna garancija je kredibilnost kupcev. Se pravi ali
               je kupec kredibilna močna gospodarska družba, ne prezadolžena z neko poslovno
               politiko katere sestavni del je lahko tudi Peko in to je za mene garancija, da bo
               usoda Peka takšna kot si vsi želimo, razvojno naravnana, ta in še več delovnih
               mest.</p>
               <p>In vprašanje poslanke Romane Tomc je šlo v to smer, kakšen je ta kupec. Zdaj smo
               našteli, da se ukvarja tudi še z nekaterimi drugimi stvarmi, niste pa nič povedali o
               poslovni uspešnosti, o zadolženosti tega podjetja, o ostalih ekonomskih kazalcih, ki
               lahko govorijo ali je možno pričakovati z neke normalne percepcije uresničevanje tega
               petletnega poslovnega načrta in ostalih zavez, ki so notri. In mene predvsem to
               zanima ali na ministrstvu, ali ta prodajna komisija in na ministrstvu ocenjujete...
               Oziroma tukaj je šla DSU je tukaj prodajala, če prav razumem je bil nosilec posla,
               ali ocenjujete da gre za kredibilnega kupca, ki bo kot takšen, pustimo s temi
               formalnimi zavezami sposoben to kar je tudi obljubil.</p>
            </sp>
            <sp xml:id="SDT6-OZFIMP-nujna-53-2013-04-26.sp21">

               <speaker>PREDSEDNIK BOJAN STARMAN:</speaker>

               <p>Hvala lepa gospod Vizjak.</p>
               <p>Tukaj moram še povedati, da poslanca Matevža Frangeža nadomešča gospod Srečko Meh ter
               poslanca Matjaža Hana gospod Branko Smodiš na tej seji.</p>
               <p>Zdaj pa dajem besedo še gospe Brunskole potem pa pričakujemo odgovore.</p>
            </sp>
            <sp xml:id="SDT6-OZFIMP-nujna-53-2013-04-26.sp22">

               <speaker>RENATA BRUNSKOLE (PS PS):</speaker>

               <p>Hvala lepa.</p>
               <p>Sama bom predlagani sklep podprla. Glede na vse podane, res v kratkem času podane
               okoliščine kar se tiče soglasja k odtujitvi kapitalske naložbe DSU v družbi Peko in
               glede na podano, da je danes ocenjena tržna vrednost podjetja 0 potem vemo, da tukaj
               ni kaj razmišljati. Vedno obstaja tudi tveganje tako, kot so določene dileme, tega se
               zavedamo. Tudi, kaj pomeni solidarno poroštvo oziroma tudi ostale garancije vendar
               tukaj nimamo kaj izgubiti in če pogledamo obrazložitev v kateri je tudi podano, da
               gre tukaj za potencialno oziroma minimalno število zaposlenih v obdobju 2013 do 2017
               dvesto osemdeset oseb in če gre tukaj za ohranitev delovnih mest, predvsem gre tudi
               za ljudi, ki imajo znanje na temu področju, da ni kaj razmišljati. Podpiram sklep in
               ne bi nadalje več razpravljala, ker menim, da je samo za pozdraviti odločitev vlade,
               da zadeve pokreni oziroma naredi tisto kar se je zdaj že kar nekaj let vleklo, tudi v
               medijih.</p>
            </sp>
            <sp xml:id="SDT6-OZFIMP-nujna-53-2013-04-26.sp23">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospa Romana Tomc je želela besedo, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp24">

               <speaker>ROMANA TOMC (PS SDS):</speaker>

               <p>Hvala lepa še enkrat za besedo. Se opravičujem pravzaprav ampak zdaj z novimi
               razpravami se odpirajo tudi nova vprašanja. In vse večji pomisleki. In že iz tega
               kratkega poročilca seveda izhaja, tukaj ste jasno napisali kar je kolegica že
               poudarila, da ta družba ki kupuje ta delež v Peku ne razpolaga s premoženjem da bi
               lahko zagotovila poplačilo vseh obveznosti. Nismo dobili odgovora na to kdo
               pravzaprav ta družba v resnici je, razen to, da se ukvarja, da ima trgovine za
               posredovanje železnine, če lahko tako rečem. S čim se pa Peko ukvarja? Je ta poslovna
               strategija vpeta v celovito poslovno strategijo tega podjetja? In potem se zares
               začnejo postavljati vprašanja ali ne gre za špekulativni nakup? ali ne bo to
               podjetje, ki se ukvarja s popolnoma drugo dejavnostjo, kot se ukvarja Peko in v
               katerem so kot vemo ali pa naj bi bili strokovnjaki, ki se  spoznajo na svojo to čevljarsko ali usnjarsko ali
               kakršnokoli dejavnost? Ali ti strokovnjaki sploh to podjetje, ki Peko kupuje,
               zanimajo? Mi imamo zelo veliko za izgubiti. Za izgubiti imamo vsa sta delovna mesta,
               ki ne bodo ohranjena, če gre za špekulativni nakup, za izgubiti imamo zelo veliko
               premoženja, ki ga ima Peko po državah bivše Jugoslavije. Skratka, mislim, da je treba
               tehten premislek ob taki prodaji oziroma ob tej transakciji. In še ena zadeva tukaj,
               podvprašanje, kar je minister izpostavil, da je nekako zaščita nudena tudi v tej
               smeri, da bo moralo to podjetje za vsak večji dogodek poslovnik za dovoljenje
               zaprositi državo oziroma obvestiti ali karkoli že. Povejte, kaj je to večji dogodek.
               Kaj se smatra kot večji dogodek? Ker vsak poslovni dogodek od prodaje premoženja,
               zapiranja delovnih mest, česarkoli je zelo pomemben in večji dogodek. Kje je
               opredeljeno kaj to je? Hvala lepa.</p>
            </sp>
            <sp xml:id="SDT6-OZFIMP-nujna-53-2013-04-26.sp25">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospod Horvat.</p>
            </sp>
            <sp xml:id="SDT6-OZFIMP-nujna-53-2013-04-26.sp26">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Lep pozdrav vsem, gospod ministru s sodelavci. Jaz
               lahko povem po teh nekaj minutah, ko imam v rokah to gradivo, da je težka odločitev
               in zahteva temeljit razmislek ali daš ali ne daš soglasja, o katerem bomo danes
               odločali. Lahko povem, da jaz in Poslanska skupina Nove Slovenije ne bo nasprotovala
               temu soglasju. Preprosto premalo časa je bilo na razpolago na Odboru za finance, če
               hočete, in premalo časa imamo v rokah to gradivo, ki ga je potrebno preštudirati in
               prebrati tudi še kaj drugega. Zato, se opravičujem, mogoče sem preslišal, morda je
               bilo že povedano, in me zanima, kakšna je lastniška struktura OSIMPEX-a d.o.o.
               oziroma skupine OSIMPEX? Ali razpolagamo oziroma Vlada razpolaga z bonitetno oceno te
               gospodarske družbe? Hvala lepa.</p>
            </sp>
            <sp xml:id="SDT6-OZFIMP-nujna-53-2013-04-26.sp27">

               <speaker>PREDSEDNIK BOJAN STARMAN:</speaker>

               <p>Hvala lepa. Sedaj bi prosil predstavnike Vlade za konkretnejše odgovore. Gospod
               Stepišnik, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp28">

               <speaker>MAG. STANKO STEPIŠNIK:</speaker>

               <p>Delno bom jaz, potem pa minister za finance. Državi gre izključno zato, da Peko
               ostane, da razvije svoj proizvod naprej, da ima to prodajno mrežo to podjetje po
               predvsem republikah bivše Jugoslavije ali državah sedaj, proti Balkanu. Ima kar
               precej teh trgovin. Bistvo pa je, da se zaščiti predvsem delavce, da družbo nekdo ne
               uniči, ko jo kupi. Zato je tudi dodaten pogoj v pogodbi, da mora kupec plačati za
               vsako izgubljeno delovno mesto izpod 280 500 evrov na mesec penalov za vsakega
               izgubljenega zaposlenega. Veliko je teh dodatnih garancij in pogojev v pogodbi, ki
               pač kažejo na to, da se družba obdrži. Ta prodaja je potekala zelo dolgo preko Soda.
               Tam je komisija. In jaz mislim, da moramo tudi takšnim komisijam zaupati. To so
               strokovni ljudje, ki so pripeljali to tako daleč. Ker če bomo v vsaki komisiji videli
               neke lopove, tatove, delajo ne v skladu z našo zakonodajo, potem bo zelo težko kaj v
               Sloveniji narediti. Strokovna komisija je pripeljala to tako daleč, in jaz mislim,
               Sod je državni, da jim moramo malo zaupati. Vsaj malo jim zaupajmo. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp29">

               <speaker>PREDSEDNIK BOJAN STARMAN:</speaker>

               <p>Hvala lepa. ...<stage>/Oglašanje iz lopi./</stage> Mogoče bomo slišali iz finančnega... Predstavnik
               financ....</p>
            </sp>
            <sp xml:id="SDT6-OZFIMP-nujna-53-2013-04-26.sp30">

               <speaker>MITJA MAVKO:</speaker>

               <p>Hvala za besedo. Mogoče samo pojasnilo, da ne bi izgledalo, da je država edina tista,
               ki forsira to prodajo. Solastnika Peka sta tudi dve zasebni banki, ki sta ravno tako
               sodelovali v postopku prodaje, SKB banka v večinski tuji lasti in Gorenjska banka, in
               tudi ti dve se strinjata s priporočilom, da velja ponujeno sprejeti. Vsi bi si seveda
               želeli prvovrstno zavarovanje in po možnosti strateškega lastnika iz po možnosti
               usnjarske industrije. Ampak celotno prejšnje leto smo se trudili, da bi ga privabili,
               pa nam to ni uspelo. Na ponudbo za nakup Peka  sta se javili zgolj dve podjetji, to ki vam ga predlagamo v samem
               gradivu in pa še eno drugo podjetje, ki pa očitno izgledalo kot špekulant in ni bilo
               pripravljeno dati absolutno nobene garancije za nadaljevanje proizvodnega procesa in
               prodaje v Peku.</p>
               <p>Zato mi predlagamo, da se vendarle ta ponudba Osimpex-a sprejme. Zdaj, če je
               vprašanje bonitete samega Osimpex-a vam po bonitetni oceni hiše DB je to 2A3, ne vem
               koliko vam to pomeni ampak nekje na sredini ali pa stanje povprečno. Družba ima
               devetdeset zaposlenih. Družba je v pretežni lasti družine Bilič, moža in žene, ki sta
               večinska lastnika in hčerinska in njena največja recimo vredna naložba je podjetje,
               ki sem ga prej omenil, hčerinska družba Feroimpex, s povprečno prodajo v preteklem
               letu na ravni dobrih sedemdeset milijonov kun, po tečaju preračunano na približno
               deset milijonov evrov. Upam, da to malo odgovori na postavljena... Hvala lepa</p>
            </sp>
            <sp xml:id="SDT6-OZFIMP-nujna-53-2013-04-26.sp31">

               <speaker>PREDSEDNIK BOJAN STARMAN:</speaker>

               <p>Hvala. Verjetno še gospod Danijel Krivec, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp32">

               <speaker>DANIJEL KRIVEC (PS SDS):</speaker>

               <p>Hvala za besedo. </p>
               <p>Saj se ne bi želel oglašati ampak skozi to razpravo pa sem ocenil, da se je pa vseeno
               potrebno, ker očitno nekateri kolegi so se postavili na stališče, da nihče niti
               vprašati ne sme nič, ko pride takšno gradivo. Dobimo ga tik pred zdajci, niti ga ne
               smemo prebrati niti ne smemo vprašati kaj komisija zapiše notri. Saj ne sprašujemo
               nič, kar bi si sami izmišljevali ampak to kar komisija notri zapiše. Vi pa nas zdaj
               obkladate z nekimi insinuacijami, da hočemo nagajati, da si izmišljujemo neke
               stvari... Samo beremo kar ste nam dali v gradivu in v gradivu jasno piše, da je ta
               družbam, ki kupuje, vprašljiva in nič drugega ne želimo slišati. Ker tudi nam je v
               interesu, da delovna mesta ostanejo. Ampak ni bilo odgovora ne na dve ključni
               vprašanji, ki sta bili postavljeni, kaj je ta minimalni dogodek ali maksimalni
               dogodek za katerega ne rabi ta družba soglasja? Ali odprodaja trgovin po Jugoslaviji
               dogodek, ki ga mora nekdo odobriti ali se to lahko odproda pa se kasneje reče denarja
               ni, zaposleni znajdite se in je zadeva zaključena. Tega odgovora nismo slišali. Ker
               vi govorite o tem, da je zdaj računovodska zaveda na nuli vendar so te nepremičnine
               po Jugoslaviji verjetno nekaj vredne in nikjer ni garancije, da se to lahko zelo
               hitro odproda in kasneje nekdo reče, nimamo denarja, pogodbe ne moremo izpolniti in
               zadeva je zaključena. To nas zanima.</p>
               <p>Ker, iz tega poročila, ki ste nam ga dali dejansko sledi, da ta družba je vprašljiva
               ali bo teh osem milijonov plasirala v to, da se ta delovna mesta ohranijo. To ste vi
               zapisali, dvome ste vi izpostavili in ta zavarovanja o katerih govorite, ne vem če
               nas prepričajo, predvsem ta verjetnost in možnost odprodaje premoženja po
               Jugoslaviji. Je to zavarovano v tej pogodbi ali ni?</p>
               <p>Rekli ste, banke soglašajo, lokalna skupnost soglaša... Mi nimamo nobenega dokumenta,
               lahko bi bilo priloženo. Takrat ste povabili na Odbor za gospodarstvo tudi lokalno
               skupnost, zdaj na vrat na nos potrjujemo to, nimamo nič proti vendar bi človek
               pričakoval, da sta dva stavka tudi od lokalne skupnosti zraven. Ali se oni strinjajo
               zdaj s tem, jaz ne vem? Na prejšnji seji, ko smo temeljito to obravnavali so bili vsi
               ti akterji in so nas na določene stvari opozarjali. Zdaj pa dobimo to in na j se
               odločimo v petih minutah... Lahko bi priložili in stališče obeh bank, ki imata
               terjatve in stališče lokalne skupnosti, ki je bilo na prejšnji seji tako merodajno da
               smo vsi poslušali. Mislim, da je to nekorektno do poslancev da nas silite v neke
               odločitve, brez da nam daste vse podatke. Še enkrat, ne nasprotujemo, vendar tako kot
               vi vsi si želimo, da ta delovna mesta ostanejo to, kar minister ves čas poudarja. Iz
               tega gradiva, ki ste ga pa vi nam posredovali pa to, vsaj za mene ni jasno razvidno.
               Tega ne bom nasprotoval ne bom pa tega podprl. Boste pač prevzeli odgovornost, ko bo
               čez pol leta zadeva razprodana in bomo dvesto osemdeset ali tristo delovnih mest
               iskali tam v Tržiču neka 
               druga delovna mesta za te ljudi.</p>
            </sp>
            <sp xml:id="SDT6-OZFIMP-nujna-53-2013-04-26.sp33">

               <speaker>PREDSEDNIK BOJAN STARMAN:</speaker>

               <p>Hvala lepa gospod Krivec. Vedno več je vprašanj pa vedno manj je odgovorov. Gospod
               Čehovin se je javil. Prosim.</p>
            </sp>
            <sp xml:id="SDT6-OZFIMP-nujna-53-2013-04-26.sp34">

               <speaker>JERKO ČEHOVIN (PS PS):</speaker>

               <p>Hvala. Torej daleč od tega, da opozicija ne bi smela imeti, pa tudi ostali vprašanj,
               vendar mislim, da je prav, da se spomnimo, da smo približno pred enim mesecem imeli
               mi nekajurno razpravo z obsežnim gradivom na temo Peka in tam so bila precej dobro
               skristalizirana mnenja. Jasno je dopovedano, da tudi s strani predstavnikov Peka in
               tudi občine, da ta družba nujno rabi denar za obratni kapital, zato da sploh dokonča
               svoje izdelke. In celo so rekli, da če v nekih dnevnih tega ne dobijo, pričakovali so
               seveda to od države, od SOD, DSU, da ta denar priskrbi, da bo treba iti po scenariju
               najhujšega. V vsakem primeru je Peko v taki situaciji, da hočeš nočeš, mi dobimo, v
               kolikor neke rešitve pač ne izposlujemo, bomo dobili to na grbo države. Tudi tako se
               lahko zgodi. Jaz se strinjam, da so tveganja in tudi vidi se, da kakšnega velikega
               interesa za nakup Peka ni. Ta razpis je bil dan lansko leto. Tukaj sta dva kupca,
               potencialna, sta, s tem, da za enega se je izpostavilo, da sploh ni pripravljen nič
               dati pri temu. Jaz se tudi strinjam, da mora garancija, niso najboljše, vendar pa le
               zaupam, da so vsi tisti, ki so bili v temu procesu soodločanja, da so toliko
               zagotovil dobili, da bi škoda bila eventualno najmanjša. Pa še nekaj, malo je smešno
               slišati, pred parimi dnevi oziroma pred kakšnim tednom je direktor uprave Peka,
               gospod Sajovic, pozval Vlado, naj se vendar že odloči kaj je s tem Pekom, da zdaj ima
               dobrega kupca. Da je Vlada tista, ki zavira prodajo, zaradi tega, ker zahteva dodatne
               garancije. Te garancije so pač take kot smo jih danes dobili v tej obliki in hočem
               reči, da ni to problem uprave. Uprava je želela že prej to prodati ali pa dobiti
               denar od države, zato da bi proizvodnjo zagnala. In mislim, da taka rešitev, kot se
               tukaj nakazuje, ne bom rekel, da je idealna, vendar je pa v tem trenutku najbolj
               ustrezna. Zato menim, da pravzaprav kakšnih novih informacij mi danes ne bomo dobili.
               Dobili bomo, pač lahko dobimo samo formalno v formalni obliki stališče lokalne
               skupnosti, če je to pomembno za prodajo. Stališče sindikata pa eventualno še seveda
               stališče uprave. Ampak to je tudi pravzaprav vse, ki pa vsaj v mojem primeru ne bo
               bistveno vplivalo na to, kakšno odločitev bom sprejel. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp35">

               <speaker>PREDSEDNIK BOJAN STARMAN:</speaker>

               <p>Hvala lepa. Gospa Osterman.</p>
            </sp>
            <sp xml:id="SDT6-OZFIMP-nujna-53-2013-04-26.sp36">

               <speaker>ALEKSANDRA OSTERMAN (PS PS):</speaker>

               <p>Hvala za besedo, gospod predsednik. Sama podpiram sklep, da podjetje po hitrem
               postopku prodamo, kajti kupci ne stoji v vrsti in nimamo časa se predolgo
               opredeljevati za ali proti prodaji. Podjetje Peko se iz mojega stališča mora prodati,
               kajti s tem bomo zadržali obstoječa delovna mesta, pa še enkrat bi rada poudarila,
               naslednji korak je samo še stečaj in povzročimo s tem postopkom stečajnim na mestu
               izgubo vseh obstoječih delovnih mest. Imamo podatke o garancijah, ki jih je mag.
               Stepišnik nadzorno razložil in mislim, da bo v tem 5-letnem obdobju podjetje Peko
               vzpostavilo nek nivo poslovanja, ki bo sposobno konkurirati na tržišču in stabilno
               poslovati. V teh petih letih pa bomo obdržali obstoječa delovna mesta in ne bo prišlo
               do nepotrebnega povečevanja števila brezposelnosti.</p>
            </sp>
            <sp xml:id="SDT6-OZFIMP-nujna-53-2013-04-26.sp37">

               <speaker>PREDSEDNIK BOJAN STARMAN:</speaker>

               <p>Hvala lepa. Pa počasi še dva vprašanja.  Gospod Horvat, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp38">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Res je, dajem vam prav, da ugotavljate, da je veliko vprašanj, no, jaz bom rekel, da
               tudi pričakujem, da bo ravno toliko tudi odgovorov. Ne želim nagajati, resnično ne.
               In vsi imamo tukaj za to mizo isti interes, gre za te ljudi, gre za ne nazadnje
               slovensko blagovno znamko. Jaz upam, da se ne bo zradirala iz tega trga. Ampak,
               dovolite, da imamo pomisleke, ki jih dobimo ob prebiranju tega gradiva in tudi drugih
               gradiv. Morda boste rekli medijske novice niso nič vredne, morda. Ampak, beremo v
               enem od slovenskih dnevnikov, da je ta, torej beremo korektne podatke, da je ta
               poslovni imperij Biloša, o katerem smo prej govorili, o tem poroča Večernji list, da
               je ta imperij vreden okoli 600 milijonov kun, to je okoli 80 milijonov evrov in
               zaposluje okoli 600 ljudi do danes. Žal pa beremo tudi to, kar mene osebno izjemno
               skrbi, da je kupec tržiškega Pek, da se je znašel, po poročanju hrvaške televizije, v
               kriminalistični preiskavi zaradi suma korupcije. Gre torej za gospoda Biloša. Zdaj
               ali je res ali ni res, ali to kaj pomeni za to transakcijo kateri danes dajemo
               soglasje ali ne? Ima vlada te informacije? Kako je s tem? Ne želim nagajati, še
               enkrat pravim, ampak ne želim pa tudi da me državljani na cesti vprašajo: <q>"Ej, ali
               niste vedeli tega?"</q> <q>"Ja, to smo slišali, to smo prebrali."</q> In tukaj za to mizo je
               primerna lokacija, je primeren trenutek, da si te zadeve razčistimo. Hvala lepa.</p>
            </sp>
            <sp xml:id="SDT6-OZFIMP-nujna-53-2013-04-26.sp39">

               <speaker>PREDSEDNIK BOJAN STARMAN:</speaker>

               <p>Hvala. Gospod Krivec, izvolite</p>
            </sp>
            <sp xml:id="SDT6-OZFIMP-nujna-53-2013-04-26.sp40">

               <speaker>DANIJEL KRIVEC (PS SDS):</speaker>

               <p>Hvala. Jaz bi želel samo odgovor na prejšnje vprašanje, ki smo ga postavili že
               večkrat, trikrat. Kaj je tisti poslovni dogodek, ki ne rabi soglasja? Pa bom čisto
               konkreten. Ali je odprodaja določenih nepremičnin v bivši Jugoslaviji konkretno neke
               trgovine dogodek, ki ga lahko ta kupec opravi brez soglasja? Prosim za konkreten
               odgovor, ker prej je bilo rečeno, da so zavarovane nekatere stvari tudi s tem, da
               mora država oziroma nekdo dati soglasje, da se nek poslovni dogodek zgodi. In zdaj me
               zanima konkretno ali je prodaja nepremičnin tak dogodek, ki rabi soglasje ali ne? Ker
               s tem bom jaz tudi nekako pomirjen, če je to v domeni.</p>
            </sp>
            <sp xml:id="SDT6-OZFIMP-nujna-53-2013-04-26.sp41">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospod Vizjak. Potem pa še sam dva vprašanja.</p>
            </sp>
            <sp xml:id="SDT6-OZFIMP-nujna-53-2013-04-26.sp42">

               <speaker>MAG. ANDREJ VIZJAK (PS SDS):</speaker>

               <p>Hvala lepa.</p>
               <p>Na zadnji strani lahko beremo o določenih dodatkih zavarovanjih in o aneksu, in sicer
               kaj se bo zgodilo, če se kupec ne bo držal pogodbenih zavez. Pa mene zanima ali so ta
               zavarovanja podkrepljena s kakšnimi bančnimi garancijami? Torej, veste kako to lahko
               zgleda? To lahko zgleda tako, da na primer v nekem scenariju ta kupec dejansko proda
               tisti kar misli, da lahko kaj iztrži in kar ga zanima, kot je recimo maloprodajna
               mreža, potem pa začenja ostajati dolžan tako za plače kot za prispevke, začne
               ukinjati proizvodnjo, ne drži se pogodbe. In kaj potem? Postane dolžan toliko in
               toliko, ni več delovnih mest, skratka, ne izpolnjuje pogodben na celi črti. In kaj
               potem? Mene zanima, torej ali imamo kakšno garancijo za to, da se bo on držal, ali je
               moral predložiti kakšno bančno garancijo in za koliko glede izpolnjevanja teh zadev?
               Kajti, če se pogodbe ne drži, je potem možna neka tožba in potem vse kalvarije, ki so
               s to tožbo povezane, da ne govorimo o največji kalvariji, to je za zaposlene.</p>
            </sp>
            <sp xml:id="SDT6-OZFIMP-nujna-53-2013-04-26.sp43">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Tudi sam osebno bi še enkrat vprašal kako, če je napisano v pogodbi, ki bi bilo
               dobro, da bi jo mogoče kdo dostavil, ali v lastništvo preide šele z vplačilom celotne
               kupnine? Kaj takšnega po navadi napišemo. In to vprašanja, ki so bila postavljena glede vseh garancij,
               glede garancij, da eventualno, da če do tega izpolnjevanja ne pride, je to nekje
               vpisano, nekaj, postavljeno je bilo vprašanje kateri, zelo konkretno, in bi prosil
               zelo konkreten odgovor. Jaz bi dodatno samo še postavil na to vprašanje: Ali lahko
               proda trgovino na primer ali ne, tudi če bi jo, vprašanje je pravnega, mi vemo kako
               smo s premoženjem v bivši Jugoslaviji, kako smo ga pridobivali oziroma izgubljala
               podjetja včasih, ki so bila dejansko in zemljiškoknjižna in v vseh zadevah naša, tako
               da mi je ta garancija meni bolj nizka. Če pa že ne more prodati, če mu to dejansko
               prodaš ne delnice, ne deležev podjetja, jih pa lahko mirno uporablja oziroma mirno
               daje v najem. Ali je to napisano ali se to kje vidi, skratka vedno več je teh sumov,
               in bi prosil, če nam lahko poveste, da bomo bolj prepričani kako se odločiti.</p>
               <p>Gospod Stepišnik, prosim.</p>
            </sp>
            <sp xml:id="SDT6-OZFIMP-nujna-53-2013-04-26.sp44">

               <speaker>MAG. STANKO STEPIŠNIK:</speaker>

               <p>Hvala lepa.</p>
               <p>Saj je prav, da so pomisleki, tveganje je vedno, tudi če greš po cesti ti lahko opeka
               na glavo pade. </p>
               <p>Ne smete pozabiti, da ste dali temu podjetju državno pomoč in to državno pomoč je
               treba vrniti in to je zdaj v kratkem rok, ko je treba državno pomoč vrniti, če ne
               naredimo nekega dogodka.</p>
               <p>Drugi primer, kot je gospa poslanka lepo povedala, je stečaj podjetja. Kaj je za
               državo boljše? In vse to tehtanje komisije in tudi ta odločitev, da se je ustavilo,
               ker garancije niso bile dovolj dobre, da jih mora kupec izboljšati, jasno želeli smo
               bančne garancije, ker to je tisto, kar je pač na prvi poziv da vse unovči in tako
               naprej, pa jih ni. Bančne garancije kupec ne da. Veste, ko ti nekaj prodajaš, ko
               prodajaš neko podjetje, tudi kupec vidi kaj lahko za to trdnega da. In Peko je pač
               takšno podjetje, da ni bančnih garancij, ampak so te komercialne garancije, s temi
               dodatnimi garancijami, kot sem povedal.</p>
               <p>Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp45">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Kdo se je še...</p>
               <p>Samo trenutek. Omenjeno je bilo vračilo državi, ki je dala lani, tudi mene to zanima,
               kdo bo potem to vrnil.</p>
               <p>Gospa Romana Tomc, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp46">

               <speaker>ROMANA TOMC (PS SDS):</speaker>

               <p>Dodatno vprašanje oziroma komentar.</p>
               <p>Če govorimo da je tržna vrednost danes enaka nič, potem vas vprašam kakšna bo ta
               tržna vrednost po tem ko bo ta kupec prodal vse prodajalne v bivši Jugoslaviji.
               Torej, bo zabredla globoko v minus. In potem se sprašujemo kaj je boljše, da to
               agonijo končamo danes, ko je vrednost enaka nič ali da jo končamo po tem ko bo dolg
               še toliko večji. Zato je tako zelo pomembno, da odgovorite na vprašanje ali rabi
               kupec za prodajo trgovin po bivši Jugoslaviji dovoljenje ali ne. Koliko je teh
               trgovini?</p>
            </sp>
            <sp xml:id="SDT6-OZFIMP-nujna-53-2013-04-26.sp47">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospa Brunskole, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp48">

               <speaker>RENATA BRUNSKOLE (PS PS):</speaker>

               <p>Jaz bi samo še eno zadevo poudarila. Tukaj vidim, da je kar precej polemike, jaz
               mislim, da bi morali v tem trenutku te odločitve v sami obrazložitvi in kar nekajkrat
               je bilo rečeno, da je bil tudi še včeraj podpisan, da so podpisnice osnovne pogodbe o
               nakupu dogovorile tudi aneks k tej pogodbi. Tudi gospod minister je govoril, ki
               govori o dodatnih zavarovanjih. Vendar tukaj bi še enkrat poudarila, tukaj moramo
               preiti, če se le da, politične okvire razmišljanja, politične okvire v toliko, da
               govorimo o pomembnem momentu. Za podjetje Peko, ne želim nobenega vznemirjati, je v
               danem trenutku za ohranitev tega podjetja in 280 zaposlenih najboljša možnost
               prodaja. Vse ostalo naprej, kot ste že sami tudi ugotavljali. Zato predlagam, da
               poskušamo skrajšati to zadevo in da se tukaj odločimo, ker vse nadaljnje, če bo 280
               ljudi brez dela, vemo kaj pomeni neposredni strošek, kaj pomeni iz socialnega vidika,
               kaj je za lokalno skupnost in tako dalje. Tako, da predlagam, da smo tukaj, se pa že
               skozi leta in leta zadeva vleče, ne glede na vlado.</p>
            </sp>
            <sp xml:id="SDT6-OZFIMP-nujna-53-2013-04-26.sp49">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi še kdo? Izvolite. Prosim, gospod Mavko.
               </p>
            </sp>
            <sp xml:id="SDT6-OZFIMP-nujna-53-2013-04-26.sp50">

               <speaker>MITJA MAVKO:</speaker>

               <p>Hvala lepa.</p>
               <p>Peko ima približno 100 nepremičnin, od trgovin do proizvodnih zmogljivosti v Tržiču
               in podobno. Vprašanje je bilo, kaj je večji dogodek, ali lahko država prepreči
               odtujitev posamezne trgovine - ne more. Mi tega ne moremo. Ko kupec prevzame
               lastništvo, in prevzema 100% lastništvo na družbo, z družbo razpolaga. Očitno ta
               družba kupcu predstavlja neko vrednost, zato je pripravljen ponuditi kupnino v višini
               2 milijona evrov. In lastništvo, jasno, preide na kupca v trenutku, ko je kupnina
               poravnana. Hkrati se zaveže za ohranjanje določene stopnje zaposlenosti in določene
               ravni vlaganj v družbo naprej. Kot je minister omenil, žal, bančnih garancij ni bilo
               mogoče pridobiti, so pa tu komercialne garancije same firme in vseh hčerinskih firm
               ter dodatno osebna zadolžnica lastnika podjetja. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp51">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Vizjak.</p>
            </sp>
            <sp xml:id="SDT6-OZFIMP-nujna-53-2013-04-26.sp52">

               <speaker>MAG. ANDREJ VIZJAK (PS SDS):</speaker>

               <p>Glejte, saj razumem. Ne misliti, a veste, res vas prosim, ne misliti, da kdorkoli
               hoče tu kaj nagajati. Vsi se zavedamo scenarija A in scenarija B in vsi se zavedamo
               zoprnije, ki jo imate s to odločitvijo, in, pač, odločiti se je treba in jaz se z
               vami strinjam. Je pa zelo dobro, da pri taki odločitvi dobimo vse informacije. In
               mene resno zanima, glejte, kupnina je 2 milijona evrov. Mi vemo, za kakšno elitno
               lokacijo v Ljubljani, koliko je lahko vredna taka trgovina ali pa kjerkoli drugje. Pa
               me resno zanima, to vas res sprašujem - ne zanima me, koliko je vreden proizvodni
               obrat v Tržiču, ker si približno lahko mislim, koliko je vreden, zanimajo me pa res
               konkretno trgovine, vsaj po bivši <q>"Jugi"</q> ali pa, recimo, tudi po Sloveniji, koliko je
               teh trgovin. Ker če jih je, recimo, ko ste našteli, da je tu nekih 100 nepremičnin,
               pa če je trgovin, recimo, 50, 50 trgovin pomeni, da je vsaka vredna 20.000 evrov
               oziroma 40.000 evrov, da pridemo do 2 milijonov. Toliko je pa verjetno vredna, kajne,
               to se pravi, ni vrednost nič. Zato me zanima, koliko je teh trgovin, če mi lahko
               daste ta podatek, koliko nepremičnin v obliki trgovskih lokalov oziroma trgovin za
               prodajanje obutve po državah bivše Jugoslavije oziroma vsepovsod po svetu, no, saj
               verjetno so samo tam pa v Sloveniji. Koliko je teh trgovin; saj lahko počakamo, da
               pokličejo, saj mislim, da bodo hitro dobili to informacijo.</p>
            </sp>
            <sp xml:id="SDT6-OZFIMP-nujna-53-2013-04-26.sp53">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Vedno bolj postajam sam osebno prepričan, da bomo s prodajo naredili škodo državi.
               Težko špekuliram, vendar sem precej v tej branži delal. Mogoče glede lastništva
               prodajaln po vsej Jugoslaviji, če jih je res okrog 100, je tudi tu vprašanje, ali so
               v lasti ali so v najemu, ali kako pač merijo tiste, ki so v lasti. Dejansko je pa
               vprašanje, ki je bilo postavljeno, čisto matematična logika - koliko je škode, če bi
               naredili v podjetju stečaj. Mene vse povedano zelo malo prepriča, da se to tako ali
               tako ne bo zgodilo, ti ljudje bodo izgubili delovna mesta, mi bomo pa ob vse
               premoženje, ki bi ga lahko v naslednjih 5 letih precej dražje unovčili kot za ta 2
               milijona. Pa seveda tudi ta denar, ki smo ga ravnokar vložili, je vprašanje, ali
               imamo potem še možnost, da ga kdaj vidimo.</p>
               <p>Besedo dajem še gospodu Ficku, potem pa se bomo pač odločili.</p>
            </sp>
            <sp xml:id="SDT6-OZFIMP-nujna-53-2013-04-26.sp54">

               <speaker>BRANKO FICKO (PS PS):</speaker>

               <p>Hvala. Lep pozdrav!</p>
               <p>Kompletna problematika okrog Peka je bila obravnavana na Odboru za gospodarstvo.
               Mislim, da smo vsi imeli dovolj časa prebrati materiale, tudi tisti, ki niso bili
               takrat udeleženi, bi se lahko pozanimali od svojih kolegov. Odbor je tudi sprejel
               določene sklepe enotno  Sedaj
               smo kjer smo. Smo normalno pred odločitvijo, kjer vedno obstaja tveganje, ampak
               tveganje je bilo na eni strani, da Peko damo v stečaj, ali pa naredimo to, zaradi
               česar tu sedimo. In vsa vprašanja, ki se sedaj pojavljajo s strani kolegov in
               kolegic, ki so bili v Vladi. Vlada je decembra 2011 sprejela določene sklepe. In
               potem se sprašujem kje ste bili ta čas vsi tisti, ki danes postavljate ogromno
               vprašanj. Imeli ste priliko sodelovati ali na takšen ali drug način. Ko vas poslušam
               imate vsi ogromno makro mikro znanja iz bančništva, iz gospodarstva in tako naprej.
               Imeli ste priliko že v prejšnjem letu se oblikovati v trojke ali četvorke slovenske,
               pomagati se vključiti tudi v situacijo Peka. Dejansko pa je prišlo do tega, da ta
               Peko ne more preživeti in je bila samo varianta ali stečaj ali pa da se ta prodaja
               opravi.</p>
               <p>Še enkrat ponavljam, seveda obstaja tveganje pri vsakem poslu, ampak v tem trenutku
               vseeno ocenjujem, da to manjše tveganje, zato bom seveda to podprl.</p>
            </sp>
            <sp xml:id="SDT6-OZFIMP-nujna-53-2013-04-26.sp55">

               <speaker>PREDSEDNIK BOJAN STARMAN:</speaker>

               <p>Hvala lepa. Rad bi se izognil raznim očitkom in prosim, da ne peljete razprave v to,
               da se držimo nekih konkretnih vsebin, ki so pač glede na vso brzino pri tem
               sprejemanju sklepa popolnoma razumljive in jasne. Dejstvo je, da si vsi skupaj
               dejansko želimo, če že drugega, neko približno oceno kakšna je vrednost premoženja v
               trgovinah, da se bomo enostavno zelo konkretno lahko odločali kaj je bolj koristno
               narediti, ali sprejeti ta riziko ali ne. Potem bom dal besedo še gospod iz finance.
               Gospod Vizjak ima vprašanje.</p>
            </sp>
            <sp xml:id="SDT6-OZFIMP-nujna-53-2013-04-26.sp56">

               <speaker>MAG. ANDREJ VIZJAK (PS SDS):</speaker>

               <p>Ne, jaz imam bolj repliko na to, ker jo lahko imam. Jaz težko poslušam, da se pač
               poslanec iz svoje nevednosti oziroma tudi nezainteresiranosti, da bi gradivo prebral
               dela norca. Namreč, prejšnja vlada, kakor tudi ta vlada ni imela s to zadevo nič
               dokler se ni znašla na njeni mizi. Kajti, prodaja to družba za svetovanje in
               upravljanje, DSO, in nadzorni svet, ki je šele aprila, v začetku aprila končal
               postopke, spoštovani poslanec, če tega niste spregledal. Tega ni prodajala nobena
               prejšnja vlada, niti sedanja vlada ne, temveč v skladu z zakonom daje Državni zbor
               soglasje k temu. In danes smo dobili prvič na mizo relevantne papirje. Noben izmed
               nas tu, ki sedimo, ni imel vpogleda v to prej, ker tudi ni bil pristojen za to
               prodajo. Ker to prodajo, še enkrat, ni počelo nobeno ministrstvo, temveč DSU. To piše
               v gradivu in to bi lahko prebrali, preden ste izrazili te očitke. In prosim vas,
               drugič, ko mečete bombice na kakršnokoli stran, da se o zadevi vsaj minimalno
               poinformirate predem komurkoli karkoli očitate. In še enkrat, mi se zavedamo, ker smo
               tudi kakšen postopek v preteklosti peljali, zoprn, sam konkretno Slovensko industrijo
               jekla, kako velik izziv in zahteven izziv je takšna prodaja, ki je še posebej
               povezana s številnimi delovnimi mesti. Tega se zavedamo. In zavedamo se alternativ
               temu. In zato nismo nič drugega na tej strani želeli, kot samo informacije, da
               razčistimo podrobno okoliščine tega posla. In prosim vas, ne nam podtikati česarkoli,
               še najmanj pa neke zlonamernosti, ki jo gotovo s te strani ni.</p>
            </sp>
            <sp xml:id="SDT6-OZFIMP-nujna-53-2013-04-26.sp57">

               <speaker>PREDSEDNIK BOJAN STARMAN:</speaker>

               <p>Hvala lepa. Večkrat je bilo že v diskusijo povedano, da smo obravnavali na Odboru za
               gospodarstvo, zavedati se moramo, da smo tukaj na Odboru za finance in dejansko
               večina članov Odbora za finance ni videla nobenega gradiva na to temo, razen kar je
               lahko prebrala obrobno po raznih časopisih. Tudi sam sem dobil gradivo kot vsi
               ostali, dve minuti pred sejo in sem  ga tudi tako pogledal, zato je na hitro kar se vprašanje pelje, zato
               je čisto normalno, da se postavljajo vprašanja, in da si poskušamo čisto zaradi
               vsebine in zaradi pravilne odločitve ustrezno dodatno informirati.</p>
               <p>Še gospod Krivec je želel besedo.</p>
            </sp>
            <sp xml:id="SDT6-OZFIMP-nujna-53-2013-04-26.sp58">

               <speaker>DANIJEL KRIVEC (PS SDS):</speaker>

               <p>Tudi jaz sem želel repliko na predgovornika pa tudi prej je še kolegica govorila o
               neki politiki in politikantstvu, ki se ga gremo.</p>
               <p>Jaz moram še enkrat protestirati proti temu. Če dobimo gradivo, in ga preberemo,
               imamo vprašanje, morate razumeti, da jih lahko postavljamo in želimo tudi odgovore.
               In počasi jih dobivamo. Če je bila pa želja, da to gre hitro skozi, bi pa tisti, ki
               je pripravljal gradivo, pač notri tako napisal. Očitno je tudi tisti, ki je gradivo
               pripravljal, skeptičen na to zgodbo in zato je te dvome sicer med vrsticami napisal,
               ampak kdor je to prebral je takoj ugotovil, da zadeva ni tako čista kot jo nekdo želi
               predstaviti in ne dovolimo si, da govorite o politikantstvu. Poglejte, vsi se
               zavedamo, da je potrebno ohranjati delovna mesta, ampak ne želimo, da bo čez tri
               mesece ponovno na tapeti stečaj Peka, ob tem, da premoženje izgine in samo to
               sprašujemo. Takrat bo pa tudi tovarna Peko v Tržiču v lasti nekoga, ki ne bo več
               državljan Republike Slovenije in takrat se bomo pa spraševali in boste rekli, ja mi
               nismo tega vedeli. Zato pa danes sprašujemo. In želimo odgovore. Nismo proti prodaji,
               nismo proti ohranjanju delovnih mest, ampak če sami berete svoje gradivo, ugotovite
               da je notri veliko neodgovorjenega in veliko zavitega v nedorečenosti. Zato hočemo
               vsaj nekatere jasne odgovore in pa tudi, da nekdo prevzame odgovornost, reče to je
               pravo, mi stojimo za tem. Nihče do sedaj tega ni rekel.</p>
            </sp>
            <sp xml:id="SDT6-OZFIMP-nujna-53-2013-04-26.sp59">

               <speaker>PREDSEDNIK BOJAN STARMAN:</speaker>

               <p>Hvala lepa. Prosim, da ne gre v smer tega kaj... Vsebina prosim.</p>
            </sp>
            <sp xml:id="SDT6-OZFIMP-nujna-53-2013-04-26.sp60">

               <speaker>RENATA BRUNSKOLE:</speaker>

               <p>Sedaj ne vem, kolega Krivec, ne vem koga je mislil, vezano na politikantstvo. Jaz sem
               samo rekla, preidimo politične okvire. Če je morebiti mislil mene, še enkrat
               poudarjam, tukaj gre za dejstvo, da je ta Vlada predlagala eno izmed možnih rešitev
               peka. Dajmo zadevo pospešiti, iti v to ali bo 280 novih delovni... Ohranili 280
               delovnih mest, je sedaj vprašanje. Če se bo zgodilo čez toliko mesecev kaj bo če bo,
               to je tako kot je prejšnji mandat, se spomnim kolegice Pečanove, zelo podrobno
               parkrat predstavila zadevo vezano na slovensko industrijo jekla, pa ne bomo
               polemizirali sedaj ali je bila to najboljša odločitev takrat ali je bila to tudi manj
               ugodna odločitev takrat za Slovenijo. Zatorej, ali pa Splošna plovba pa še kaj.
               Zatorej končajmo s tem, sprejmimo sklep in zadeve potem lahko bomo preverjali kaj je
               bilo ali ni bilo v redu.</p>
            </sp>
            <sp xml:id="SDT6-OZFIMP-nujna-53-2013-04-26.sp61">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Horvat.</p>
            </sp>
            <sp xml:id="SDT6-OZFIMP-nujna-53-2013-04-26.sp62">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Še enkrat, naše razprave, naši pomisleki so
               dobronamerni. Vse skupaj se dejansko vrti okrog vsebine in tej vsebini se reče
               zaupanje. Zdaj pa mi dovolite, da jaz izražam nezaupanje do gospoda Željka Biloša, ki
               obljublja, torej daje kupnino 2 milijona evrov, obljublja investicije v razvoj, bo
               vložil, obljublja 4 milijone evrov, na drugi strani je pa osumljen korupcije.
               Dovolite mi, kolegice in kolegi, da imam pomisleke. Kupec je torej osumljen
               korupcije. In tukaj je moj problem in tudi zaradi tega enostavno ne morem dvigniti
               roke, da bi dal soglasje k tej prodaji. Seveda, vsi imamo pred seboj teh 280 ali 300
               delavcev, njihove družine itn. Normalno, vsi imamo skupni interes, da bi ta delovna
               mesta, da bi to podjetje radi rešili. Jaz tudi verjamem, da ne moremo podjetja
               prodati kupcu, ki se ni prijavil, ki ga ni. Ampak pomisleki obstajajo. Mene tudi
               čudi, da komisija, ki se je ukvarjala s tem, da ni pridobila informacij pri naši
               komisiji za preprečevanje korupcije, k, kolikor vem, sodeluje s Hrvaškim uradom za
               pregon korupcije, imenuje se 
               ừskok ali uskớk, da bi lahko danes imeli morda bolj razjasnjeno zadevo, ali resnično
               je Željko Biloš koruptiven človek ali ne, ali so pa to zgolj novinarske race. Hvala
               lepa.</p>
            </sp>
            <sp xml:id="SDT6-OZFIMP-nujna-53-2013-04-26.sp63">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospa Plevčak.</p>
            </sp>
            <sp xml:id="SDT6-OZFIMP-nujna-53-2013-04-26.sp64">

               <speaker>MARIJA PLEVČAK (PS DeSUS):</speaker>

               <p>Hvala za besedo.</p>
               <p>Imam vprašanje, koliko prodajaln ima Peko v najemu in koliko prodajaln ima Peko v
               svojem lastništvu, ker vemo, da nekatere so verjetno v najemu. In pa, kaj bo z
               zavarovanjem blagovne znamke, ker vemo, da Peko je znamka, ki je še vedno na visokem
               nivoju, in kaj se je naredilo v to smer.</p>
            </sp>
            <sp xml:id="SDT6-OZFIMP-nujna-53-2013-04-26.sp65">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Še dodatno, gospa Tomc.</p>
            </sp>
            <sp xml:id="SDT6-OZFIMP-nujna-53-2013-04-26.sp66">

               <speaker>ROMANA TOMC (PS SDS):</speaker>

               <p>Še dodatno vprašanje, ker me je gospa Plevčak spodbudila s številom nepremičnin.
               Mislim, da bi bil zelo pomemben podatek, ki bi nam razjasnil natančneje sliko, da nam
               gospod Mavko pove, to izhaja iz bilanc, koliko znaša vrednost opredmetenih osnovnih
               sredstev Peka. To je postavka v bilanci in mislim, da jo lahko hitro najdete. Bilo bi
               dobro, če bi dobili dva podatka. In sicer, na eni strani, koliko znaša knjižna
               vrednost, kar je popolnoma jasno, na drugi strani pa tudi, koliko znaša poštena
               oziroma tržna vrednost, kar bi pa morala biti ocena notranje revizije pred prodajo
               oziroma skrbnega pregleda.</p>
            </sp>
            <sp xml:id="SDT6-OZFIMP-nujna-53-2013-04-26.sp67">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Nekaj vprašanj smo dobili s strani... Gospa Klanjšček, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp68">

               <speaker>MAG. MIRJAM BON KLANJŠČEK (PS PS):</speaker>

               <p>Hvala. Lepo pozdravljeni!</p>
               <p>Ob tem vprašanju imam še eno vprašanje, koliko pa znaša vrednost dolgov Peka, če je
               možno dobiti odgovor. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp69">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Tu je večkrat postavljeno vprašanje, kakšna je vrednost osnovnih sredstev,
               nepremičnin, trgovin, kakšna je vrednost dolgov. Prej smo dobili zelo korekten
               odgovor, kakšne imamo garancije za ta nakup, in bi prosil še te odgovore s strani
               finančne službe.</p>
               <p>Sam osebno sem vedno manj prepričan, da bom sklep o prodaji podprl, me bo moral še
               kdo dodatno prepričati, glede na to, ker pač gledam z vidika smiselnosti in ekonomske
               upravičenosti. Prosim, gospod Mavko, če lahko še kaj poveste.</p>
            </sp>
            <sp xml:id="SDT6-OZFIMP-nujna-53-2013-04-26.sp70">

               <speaker>MITJA MAVKO:</speaker>

               <p>Hvala za besedo.</p>
               <p>Mogoče najprej splošno, pa potem na zelo specifična vprašanja.</p>
               <p>Vsekakor mi ne želimo kogarkoli siliti v hitro odločitev. Definitivno ne vidimo
               razprave kot dvom v dobronamernost same razprave. Tako smo tukaj z ekipo nadvse
               pripravljeni tudi zelo dolgo razpravljati, če je treba, ker odločitev ni lahka, tega
               se zavedamo, in mislim, da je to jasno tako iz gradiva kot tudi iz dosedanje
               razprave. Da bo popolnoma jasno, Vlada predlaga prodajo podjetja Peko, da ne bo dvoma
               o tem, ali menimo, da obstaja kakšna alternativa, ker, kot je minister sam povedal
               pred tem, alternativa je stečaj. Če je kdo pripravljen prevzeti odgovornost za
               stečaj, dobrodošli. Vlada zato vendar meni, da je primerno s to prodajo iti naprej,
               ne samo Vlada kot Vlada, temveč vsi prodajalci skupaj, kot sem že prej omenil,
               vključno z zasebnimi prodajalci iz bančnih krogov.</p>
               <p>Če lahko konkretno, največ je bilo govora o nepremičninah. Peko ima po vrednosti
               konec leta 2012 za približno 12,5 milijonov evrov nepremičnin. Od tega je 8,4
               milijona v Sloveniji, 2,6 milijona na Hrvaškem  in 1,9 milijona v Srbiji. Treba pa je vedeti, da je Peko
               razmeroma zadolžena družba. In od teh 12 milijonov nepremičnin jih je dobrih 8
               milijonov pod hipoteko. Da ne bi kdo živel pod vtisom, da bo monetizacija skozi nakup
               zelo enostavna. Kot rečeno, vsega skupaj ima Peko približno sto nepremičnin. Žal ne
               razpolagam s podatkom o tem koliko je trgovin v lastništvu in koliko jih je v
               najemu...<stage>/oglašanje iz klopi./</stage> tudi sicer, med tem ko vprašanje je bilo glede stanja
               sredstev v bilanci. Peko ima vse skupaj za 36 milijonov celotnih sredstev ocenjena
               vrednost na konec leta v bilanci. 36, tako.</p>
               <p>Da dodatno poudarim situacijo v kateri se peko trenutno nahaja. V prvih dveh mesecih
               leta je Peko za približno pol milijona evrov izgube proizvedel. Zato ob trenutnih
               trendih smo slišali kje usoda Peka stoji. Tako da z vidika Vlade, naš namen nikakor
               ni predstavljati lepšo sliko kot je, ker slika ni lepa. Slika je resna. Vendarle pa,
               če potegnemo črto, Vlada kljub temu predlaga, da se ponudba sprejme. Vlada se je, kot
               je razvidno iz gradiva, do zadnjega, do včeraj pogajala s kupcem glede posameznih
               pogojev prodaje. In na podlagi tega, kar je bilo moč izpogajati, predlaga, da se
               sprejme sklep o odprodaji. Hvala.</p>
            </sp>
            <sp xml:id="SDT6-OZFIMP-nujna-53-2013-04-26.sp71">

               <speaker>PREDSEDNIK BOJAN STARMAN:</speaker>

               <p>Še kakšno vprašanje? Gospod Vizjak.</p>
            </sp>
            <sp xml:id="SDT6-OZFIMP-nujna-53-2013-04-26.sp72">

               <speaker>MAG. ANDREJ VIZJAK (PS SDS):</speaker>

               <p>Ja, omenili ste lahkotnosti monitizacije oziroma ne... Omenili ste, da je približno
               dve tretjini nepremičnega premoženja pod hipoteko, ena tretjina pa ne. Ali je ta
               tretjina v Srbiji, na Hrvaške? Ali je pod hipoteko samo slovenski del? Zanima me
               torej, kaj je z nepremičninami na Hrvaškem in v Srbiji, kajti vemo, da skupaj
               seštevek nepremičnin na Hrvaškem in v Srbiji je dvakratnik vrednost kupnine. Se
               pravi, nepremičnine v Srbiji in na Hrvaškem predstavljajo dvakratnik vrednost
               kupnine. Če prav razumem za da milijona kupujejo, dobra dva milijona. Tega je pa
               skupaj več kot štiri milijone oziroma štiri milijone in pol. In me res zanima, ali so
               te pod hipoteko oziroma kako je preprečena dejansko odprodaja tega premoženja brez,
               da bi bili kakorkoli poplačani dolgovi. Namreč, mi vemo, in z vami se strinjam, da so
               dolgovi seveda na skoraj identični ravni kot je vrednost nepremičnin in ostalega.
               Vendar dolgovi bodo ostali. Nepremičnine bodo tudi ostale, samo vprašanje v čigavih
               rokah. Samo to me zanima, ali je kakšna garancija, da se poplačajo upniki tudi z
               nepremičninami iz Hrvaške. Ali so torej tudi te nepremičnine pod hipoteko oziroma
               katere niso?</p>
            </sp>
            <sp xml:id="SDT6-OZFIMP-nujna-53-2013-04-26.sp73">

               <speaker>PREDSEDNIK BOJAN STARMAN:</speaker>

               <p>Hvala lepa. Imamo še kakšno informacijo s strani financ? Gospa Brunskole.</p>
            </sp>
            <sp xml:id="SDT6-OZFIMP-nujna-53-2013-04-26.sp74">

               <speaker>RENATA BRUNSKOLE (PS PS):</speaker>

               <p>Še eno zadevo bi želela, ali bodo s strani Vlade najprej predstavili, odgovorili
               gospodu Vizjaku? ...<stage>/oglašanje iz klopi./</stage> Da ne bi bilo nesporazuma, ta vlada to
               zadevo zdaj pelje dalje. Terminski plan, časovnica, pa vemo od kdaj se vleče. Prej je
               bilo poudarjeno, v začetku leta 2012 je bilo s strani države izvedena
               dokapitalizacija v višini 6 milijonov evrov. V manjšem obsegu, kot je bilo prvotno
               načrtovano. Zaradi česar se plan prestrukturiranja, ki ga je pripravila uprava družbe, ni izvedlo v
               načrtovanem obsegu. Vlada je s sklepom z dne 22.12.2011 <stage>(berem iz predloga
               obrazložitve)</stage> naložila vstop zasebnega investitorja. Družba je neuspešno iskala
               zadevo vse do sredine leta 2012. V novembru 2012 je bilo med obstoječimi lastniki
               družbe Peko sklenjena pogodba o skupnem nastopu pri prodaji delnic družbe Peko. Zakaj
               sem to še enkrat ponovila - ker sem imela občutek, da je bilo tu zdaj tako, malo z
               ene strani na drugo, toliko, da si nalijemo čistega vina, kdaj se je ta zadeva že...
               In se sedaj v tem mesecu te Vlade želi zadevo peljati dalje, ali bo šlo do stečaja
               ali se bo ohranilo 280 delovnih mest. Samo zaradi tega govorim. Tako da tudi sama
               predlagam pred glasovanjem 30 minut odmora za posvetovanje.</p>
            </sp>
            <sp xml:id="SDT6-OZFIMP-nujna-53-2013-04-26.sp75">

               <speaker>PREDSEDNIK BOJAN STARMAN:</speaker>

               <p>Ja, kar nerodno se je zapletlo vse skupaj. Tudi jaz se sprašujem pri vseh teh
               stvareh, kako ob pomoči države govorimo o 6 milijonih tekoče izgube, s tem lahko
               živijo, brez da bi en evro nove vrednosti ustvarili, kot bi teh 280 ljudi plačevalo
               tri leta. In so dejansko tudi ta dodatna vprašanja, ki se pojavljajo. Je pa dejstvo,
               da imamo sejo Državnega zbora ob 14.00 in ne moremo zdaj nekaj prelagati in podobno.
               Pač, se bomo odločili tako, kot se bomo, in upam, da ne bomo naredili neumnosti.</p>
               <p>Gospa Tomc.</p>
            </sp>
            <sp xml:id="SDT6-OZFIMP-nujna-53-2013-04-26.sp76">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Res je, moramo si naliti čistega vina. In mi smo večkrat tu poudarili, mi nismo proti
               prodaji. Mi smo za dezinvestiranje. Mi vseskozi zagovarjamo, da se mora država
               umakniti iz lastništva, to je naša pot in naša strategija. Ampak mi nismo za
               brezglave prodaje in nismo za špekulativne prodaje in seveda nismo za to, da država
               svoje premoženje nekomu položi v roke, njej pa ostanejo dolgovi. In nismo za to, da
               se to breme oziroma ta meč, ki visi nad temi delavci, prestavi od danes na 3 mesece
               naprej. Zato so bila naša vprašanja usmerjena samo v to, da se prepričamo, ali je ta
               kupec za Peko postavil oziroma predstavil takšne garancije, da mu lahko zaupamo teh
               360 delovnih mest. Ampak očitno, kot papirji kažejo, jih ni. Dobil v roke veliko
               nepremičnega premoženja, ki je precej vredno, garancij za to, da bo ohranil delovna
               mesta, ni dal dovolj dobrih oziroma pravzaprav bi rekla, nobenih kvalitetnih.
               Sprašujem se, zakaj nobena banka ni dala svoje garancije, najbrž imajo svoje
               pomisleke. In še nekaj ob vsem tem, velikokrat sem opozarjala v svojih razpravah,
               tudi v času naše Vlade, na evropskem nivoju obstaja tako imenovani garancijski sklad,
               ki financira primere, ko gredo podjetja v stečaj in ostajajo delavci na cesti, se
               pravi, ti najbolj grobe situacije, ki si jih nihče ne želi. Slovenija je iz tega
               globalizacijskega garancijskega sklada črpala sredstva edino za Muro. Črpala jih je v
               višini 790 ali 750 evrov po izgubljenem delovnem mestu, in to je vse, kar smo uspeli
               narediti, 2 milijona evrov iz tega garancijskega sklada. Poglejte si seznam, ki je
               javno dostopen na internetu, kaj so naredile druge države! Kaj je naredila Avstrija,
               ki ima eno najnižjih stopenj brezposelnosti, kjer ni nič slišati kaj zelo veliko o
               krizi. Na eno delovno mesto so v povprečju države dobivale 3.000 evrov! Če zdaj to
               pomnožimo s 360 delavci, dobimo 10 milijonov. Ali ni mogoče bolje, da danes poberemo
               teh 10 milijonov, pa jih imamo, pa jih preusmerimo  v novo zaposlovanje teh ljudi, ali se še temu odpovemo.</p>
               <p>In še enkrat, kolegice in kolegi, vsi, ki tako razpravljate, da je to politično
               vprašanje. To ni politično vprašanje. To je ekonomsko vprašanje. Ali imamo dovolj
               velike garancije, da bomo ta delovna mesta ohranili? Nimamo jih. Zato mi tega sklepa
               najbrž ne bomo mogli podpreti.</p>
            </sp>
            <sp xml:id="SDT6-OZFIMP-nujna-53-2013-04-26.sp77">

               <speaker>PREDSEDNIK BOJAN STARMAN:</speaker>

               <p>Hvala lepa. Jaz bi rad videl, da se dejansko gre razprava v pravo smer. Dejstvo pa
               je, da bi rad opozoril, da vsi, ki boste glasovali tako ali drugače, da ni prav, da
               se postavlja tistega, ki bo glasoval proti prodaji, da je za stečaj. Verjetno je pa
               podjetje zrelo za stečaj, še več kot zrelo. Se pa da še marsikaj narediti. In kaj je
               bolj pametno v tem trenutku in bolj pametno za Slovenijo in za delavce, ali da ta
               stečaj naredi nekdo drug, pa ostanemo brez vsega, ali da ga naredi kar zdajšnja
               uprava in se poskrbi mogoče tudi v okviru nove stečajne zakonodaje, da se potegne iz
               podjetja kar je kaj vredno. Veliko je podjetje, jaz sem bil sam osebno in sem videl,
               kako stvari stojijo. Treba je eno poslovno vizijo dejansko postaviti in poiskati
               tiste, ki pije vodo, ker se ustvarja nova vrednost bi bilo smiselno peljati, to pa je
               tudi povezano z ohranitvijo delovnih mest. Mogoče bomo sami znali to bolje narediti
               kot pa nekdo, ki bo kupil.</p>
               <p>Prosim, da počasi zaključimo. Ne bi razpravljal o pavzah, ker pač moramo se odločiti,
               ker smo pred dejstvom.</p>
            </sp>
            <sp xml:id="SDT6-OZFIMP-nujna-53-2013-04-26.sp78">

               <speaker>RENATA BRUNSKOLE (PS PS):</speaker>

               <p>Spoštovani, gospod predsednik, jaz bi samo še enkrat poudarila. Zakaj imamo danes to
               točko? Zaradi tega, ne za to, da se je sedaj ta vlad naenkrat spomnila,da hoče to
               zadevo. Prav je, da nadaljuje kontinuiteto dela prejšnje vlade. In to počnemo.
               Vendar, veljavnost ponudbe OSIMPEX-a poteče 30. aprila. Zato se v tem pogovarjamo. In
               ker sem slišala ravno sedaj, ja in? Ja, in je to, da prejšnja vlada premierja gospoda
               Janeza Janše je skupaj se odločila z vsemi lastniki družbe Peko v novembru 2012,
               Republika Slovenija 66,80% lastnik, DSU - Družba za svetovanje in upravljanje 25,23%
               lastnik, Gorenjska banka 5,86% in SKB banka 2,11%. Novembra lani 2012 je bila
               sklenjena med temi lastniki pogodba o skupnem nastopu pri prodaji delnic družbe Peko.
               Prispeli sta dve zavezujoči ponudbi. Prej smo veliko o tem govorili. 28. marca je
               komisija sprejela sklep o izboru najugodnejšega ponudnika družbe OSIMPEX. Drugi
               ponudbi je ocenila kot neustrezno. Na osnovi tega je nadzorni svet DSU 5. aprila
               sprejel sklep o izdaji soglasja prodaji delnic Peka. In družba DSU je 10. aprila
               Ministrstvu za finance posredovalo obstoječe gradivo za pridobitev soglasja Državnega
               zbora k prodaji. In veljavnost ponudbe izteče 30. april 2013. To so dejstva,
               ekonomska dejstva, poslovna dejstva. To ni politizacija, če se izteče 30. aprila
               veljavnost ponudbe. In to predlagam, da razumemo. Predlagam pa vseeno, da pred
               glasovanjem v imenu Poslanske skupine Pozitivna Slovenija predlagam, če pravite, da
               ne bi radi toliko odmora, predlagam 20 minut, namesto 30 minut odmora.</p>
            </sp>
            <sp xml:id="SDT6-OZFIMP-nujna-53-2013-04-26.sp79">

               <speaker>PREDSEDNIK BOJAN STARMAN:</speaker>

               <p>Hvala lepa. Nimamo časa....<stage>/oglašanje iz klopi./</stage> Imate pravico. Kdo je še želel?
               Gospod Meh. Mislim, da smo dobili dovolj informacij, da se bomo odločili kakor se bo
               kdo pač odločil. Poskušajmo počasi zaključiti. Gospod Meh, izvolite. 
               </p>
            </sp>
            <sp xml:id="SDT6-OZFIMP-nujna-53-2013-04-26.sp80">

               <speaker>SREČKO MEH (PS SD):</speaker>

               <p>Hvala lepa. Gre seveda, gospa Tomc, za vprašanje garancijskega sklada in vaše
               računice. Koliko evrov dobimo za vsakega delavca? 3000 krat 280 je bistveno manj kot
               ste povedali in to gre za metanje peska oziroma za govorjenje o nečem kar ne sodi sem
               notri, sploh ne za nekoga, ki se na finance zelo dobro spozna.</p>
               <p>Jaz mislim, da bi lahko danes zelo veliko govorili o tem kdo vse česa in kaj ni
               naredil in zakaj smo danes v tej situaciji. Mislim, da je gospa Brunskole povedala
               tisto k čemur smo mi zavezani kot na nek način Državni zbor, dati soglasje ali ne
               dati soglasje k druži DSU oziroma slovenski vladi, dati to soglasje ali ne dati tega
               soglasja. Zato je naša odgovornost, odgovornost Državnega zbora, nas poslank in
               poslancev o tem, ko bomo pritisnili tipko in dali soglasje, odgovornost za to, da
               sprejmemo odločitev s katero je zelo odločilno odvisna tudi družba Peko, predvsem pa
               delavci, ki so tam zaposleni. Moje prepričanje, da je ta sklep dober, gre iz tega, da
               je DSU naredil vse kar je bilo potrebno, kar je lahko naredil, da je vse naredila
               tudi družba v tisti fazi, ko je zapeljala Peko situacije in da je svoje naredila tudi
               slovenska vlada, ker nam je dala sklep v sprejem oziroma v potrditev. Zato je naša
               odgovornost, da v tem trenutku potrdimo tisto kar so tisti predlagali, ki natančno
               vedo kako so postopki tekli in zato mislim, da je prav, da potrdimo to s čemer tudi
               prekinemo agonijo na nek način samega peka, ki potrebuje pravega lastnika. Sicer je
               bila brezplodna tudi naša obravnava na Odboru za gospodarstvo, kjer smo do zadnje
               podrobnosti obravnavali vse kar je bilo narejeno in imamo samo dve alternativi, ni
               tretje možnosti. Ena alternativa je stečaj, ki bo potreben takoj in druga alternativa
               je potencialni kupec, ki se je edini prijavil. In jaz bi rekel še to, da je bil napor
               vlade, pogajalcev, da so pridobili zadnje garancije, ki so jih lahko dobili, zame
               dovolj, da lahko verjamem, da je to možna rešitev, zato tudi podpiram. Hvala
               lepa.</p>
            </sp>
            <sp xml:id="SDT6-OZFIMP-nujna-53-2013-04-26.sp81">

               <speaker>PREDSEDNIK BOJAN STARMAN:</speaker>

               <p>Hvala. Še kdo? Potem zaključujem razpravo. Gospod Mavko, izvolite.</p>
            </sp>
            <sp xml:id="SDT6-OZFIMP-nujna-53-2013-04-26.sp82">

               <speaker>MITJA MAVKO:</speaker>

               <p>Hvala lepa za besedo. Mogoče zgolj zaključno, ker je bilo nekaj govora o tem kaj je
               bilo narejenega z državno pomočjo, ki jo je Peko že dobil in ali je bil to stran
               vržen denar. Seveda je zelo enostavno aplicirati 6 milijonov pomoči, ki jo je Peko
               dobil, na recimo ničelno stanje. Bi si lahko zelo enostavno dali izračunati koliko od
               tega bi teoretično pripadalo posameznemu delavcu. Ampak Peko je dobil državno pomoč
               zato, ker jo je v trenutku, ko jo je dobil, bil v zelo velikih težavah. Peko je imel
               konec leta 2010 preko 10 milijonov evrov izgube. Torej teh 6 milijonov evrov državne
               pomoči ni padlo na ničlo, temveč je krilo del minusa iz preteklosti. In v kolikor mi
               danes ne sprejmemo odločitve o odprodaji, je, kot rečeno, odločitev in posledica
               popolnoma jasna. Zato res apeliram na poslance in poslanke, da v trenutku, ko se
               odločajo o tem ali glasujejo za ali proti, razmišljajo o tem kakšne so alternative,
               ki so na mizi. Pa zgolj mogoče dopolnitev še, ker je bilo vprašanje  poslanca Vizjaka, da ne bi ostalo
               neodgovorjeno. Ali so hipoteke zgolj v Sloveniji ali na Hrvaškem in v Srbiji, so
               razmeroma enakomerno razporejene, povsod, torej tudi na Hrvaškem in tudi v Srbiji so
               nepremičnine pod hipoteko. Pa zgolj še ena dopolnitev, če smem. Rekel sem, da ima
               Peko 8 milijonov Bančnih kreditov. Temu je treba dodati še posebno kreditno linijo,
               ki mu je odobril DSU, v višini dodatnega milijona evrov, ki je tudi v celoti
               zavarovana s hipoteko. Hvala lepa.</p>
            </sp>
            <sp xml:id="SDT6-OZFIMP-nujna-53-2013-04-26.sp83">

               <speaker>PREDSEDNIK BOJAN STARMAN:</speaker>

               <p>Hvala lepa. S tem zaključujem razpravo in predlagam, še enkrat bom prebral sklep, ki
               se predlaga.</p>
               <p>Državni zbor Republike Slovenije daje DSU - Družbi za svetovanje in upravljanje d. o.
               o. soglasje za odtujitev kapitalske naložbe DSU - Družbe za svetovanje in upravljanje
               d. o. o., družbi Peko, Tovarna obutve Tržič. Želi kdo obrazložiti glas? Prosim.</p>
            </sp>
            <sp xml:id="SDT6-OZFIMP-nujna-53-2013-04-26.sp84">

               <speaker>RENATA BRUNSKOLE (PS PS):</speaker>

               <p>Postopkovno bi samo preverila, boste potem odredili 20 minut odmora pred
               glasovanjem.</p>
            </sp>
            <sp xml:id="SDT6-OZFIMP-nujna-53-2013-04-26.sp85">

               <speaker>PREDSEDNIK BOJAN STARMAN:</speaker>

               <p>Deset minut glede na časovno stisko, mislim da je dovolj, da se lahko vsi
               posvetujemo.</p>
               <p>Ob enih nadaljujemo pa naj bo vmes.</p>
            </sp>
            <sp xml:id="SDT6-OZFIMP-nujna-53-2013-04-26.sp86">

               <speaker>RENATA BRUNSKOLE (PS PS):</speaker>

               <p>Dobro.</p>
               <p><stage type="time">(Seja je bila prekinjena ob 12.47.)</stage> 
               </p>
               <stage type="time">(Seja se je nadaljevala ob 13.07.)</stage>
            </sp>
            <sp xml:id="SDT6-OZFIMP-nujna-53-2013-04-26.sp87">

               <speaker>PREDSEDNIK BOJAN STARMAN:</speaker>

               <p>Se opravičujem za zamudo. Prosil bi, če želi mogoče pojasniti razlog za prekinitev
               oziroma, če želi kdo dati obrazložitev glasu? Prosim, gospa Brunskole.</p>
            </sp>
            <sp xml:id="SDT6-OZFIMP-nujna-53-2013-04-26.sp88">

               <speaker>RENATA BRUNSKOLE (PS PS):</speaker>

               <p>Hvala lepa. Spoštovani gospod predsednik, kolegice in kolegi! Jaz bi vas obvestila,
               da smo se v Poslanski skupini Pozitivne Slovenije po posvetovanju odločili, seveda da
               želimo nadaljevati kontinuiteto in delo tudi prejšnje Vlade, preteklih vlad, ki so
               zadevo, kar se tiče Peka, že peljali. In ker je potek veljavnosti ponudbe Osim Peksa,
               se izteče 30. aprila, zaradi tega smo se odločili, da bomo predlagani sklep podprli
               in torej, kot sem povedala, nadaljevali delo, ki so ga začeli pred nami.</p>
            </sp>
            <sp xml:id="SDT6-OZFIMP-nujna-53-2013-04-26.sp89">

               <speaker>PREDSEDNIK BOJAN STARMAN:</speaker>

               <p>Hvala. Želi še kdo? Gospod Vizjak, potem gospod Bogovič.</p>
            </sp>
            <sp xml:id="SDT6-OZFIMP-nujna-53-2013-04-26.sp90">

               <speaker>MAG. ANDREJ VIZJAK (PS SDS):</speaker>

               <p>Jaz bi obrazložil svoj glas in sicer, jaz ne bom ne podprl ne nasprotoval tej
               odprodaji,  ker menim, da je
               ogromno negotovosti in pravzaprav vrzeli pri tej ponudbi. Res je, da se je prejšnja
               vlada zavzemala za odprodajo nestrateških naložb, vendar je prejšnja vlada, kot upam
               tudi ta, zelo dobro pretehtala ponudbe in ali, seveda ponujena kupnina je samo del
               ponudbe, vse ostalo je tudi zelo pomemben del ponudbe, to vse ostalo pa mislim
               predvsem na nadaljnji razvoj družbe, ohranitev delovnih mest, zato moram tudi ostro
               zavrniti kakršnakoli podtikanja oziroma soodgovornosti pri tem, kajti organi družbe,
               ki prodaja to naložbo, to se pravi organ, nadzorni svet DSU, je svojo odločitev
               sprejel po tem, ko smo sestopili, ko je mandat nastopila nova vlada, to je bilo na
               začetku aprila, kot ste sami omenili. Nova vlada, če se ne motim, je nastopila 20.
               marca. To se pravi, prejšnja vlada ni imela nikakršne seznanitve ali odločitve o tem
               konkretnem poslu, o tem konkretnem kupcu, o vseh okoliščinah povezanih s tem
               konkretnim kupcem, načeloma pa seveda prejšnja vlada ni nasprotovala oziroma je
               podpirala odprodajo tega deleža. Tako, da boste morali, spoštovani, iz sedanje
               koalicije, kar prevzeti polno odgovornost za ta posel, glede na vse specifike, ki smo
               jih danes slišali.</p>
            </sp>
            <sp xml:id="SDT6-OZFIMP-nujna-53-2013-04-26.sp91">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Bogovič.</p>
            </sp>
            <sp xml:id="SDT6-OZFIMP-nujna-53-2013-04-26.sp92">

               <speaker>FRANC BOGOVIČ (PS SLS):</speaker>

               <p>Tudi sam se bom vzdržal pri tem glasovanju.</p>
               <p>Zelo se zavedam tega, da nima nihče prijetne naloge, ko mora to odločitev sprejeti.
               Je pa na nek način nek cinizem, da se danes nekdo želi obrniti na prejšnjo vlado, ki
               je, kot je kolega Vizjak dejal, se tega problema tudi zavedala, pretehtala in tudi
               imela težave pri odločitvi. Mi pa danes razpravljamo na seji, ki je bila sklicana
               sredi druge seje, ko smo govorili o nacionalnem reformnem programu, brez kvalitetnega
               gradiva, brez kvalitetnih obrazložitev na sami seji in roko naj bi dvignili zato, ker
               je pač nekaj treba na hitro narediti in zato ker se je s tem ukvarjala že prejšnja
               vlada. Ne bežimo od odgovornosti, nimam te navade v življenju, ne pristajam pa na tak
               način dela in to, da rabi največja poslanska skupina najprej pol ure pavze, na koncu
               to uredi v 15 minutah, da ugotovi, da je to odgovornost prejšnje vlade.</p>
            </sp>
            <sp xml:id="SDT6-OZFIMP-nujna-53-2013-04-26.sp93">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Še sam mogoče. Ekonomska stroka in to mi daje bolj, usmerja v tem, da bi glasoval
               proti, vendar pa en red delovanja koalicije me pa tudi na nek način obvezuje, tako da
               se bom tudi jaz vzdržal.</p>
               <p>Glasujemo. Glasovanje teče. Zaključujem glasovanje.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>Predlog, da se podjetje, deleži podjetja Republike Slovenije v podjetju Peko
               prodajo.</p>
               <p>Glede na to, da Odbor za finance in monetarno politiko, kot matično delovno telo k
               predlogu sklepa ni sprejel nobenega amandmaja, odbor predlaga Državnemu zboru da
               predlog sklepa sprejme v predloženem besedilu, kot sem ga že prej dvakrat
               prebral.</p>
               <p>Poročevalec bo predsednik odbora.</p>
               <p>Prosim?</p>
            </sp>
            <sp xml:id="SDT6-OZFIMP-nujna-53-2013-04-26.sp94">

               <speaker>FRANC BOGOVIČ (PS SLS):</speaker>

               <p>Imam proceduralno vprašanje. Prvič, kolikor vem je zdaj ob 14. danes sklicana seja
               Državnega zbora, kjer bomo o tem odločali. Pri točki, ki smo jo prej začeli, smo
               ugotovili, da manjka prvič finančni minister, drugič nimamo programa stabilnosti, ki
               je dodatna točka k osnovnemu nacionalnemu reformnemu programu in ker sam ocenjujem,
               da je to bolj resna zadeva, kot to, da jo uvrščamo brez odgovornih na petek popoldne
               pred prazniki, predlagam, da poiščemo drug termin in se te teme resno in odgovorno
               lotimo in tudi v kompetentni sestavi.</p>
            </sp>
            <sp xml:id="SDT6-OZFIMP-nujna-53-2013-04-26.sp95">

               <speaker>PREDSEDNIK BOJAN STARMAN:</speaker>

               <p>Ja, to zdaj je vprašanje praktično, ravno na to sejo gre bolj vodilnim Državnega
               zbora, če se lahko o nadaljevanju seje razmisli oziroma da drugi predlog. Zaključili
               smo prejšnjo sejo s tem, da se bo nadaljevala takrat ko bo  sklicana.</p>
            </sp>
            <sp xml:id="SDT6-OZFIMP-nujna-53-2013-04-26.sp96">

               <speaker>FRANC BOGOVIČ (PS SLS):</speaker>

               <p>Ampak, za sklic, predsednik, ste vi odgovoren in poslanci, da se dogovorimo ali gremo
               na sejo ali ne.</p>
            </sp>
            <sp xml:id="SDT6-OZFIMP-nujna-53-2013-04-26.sp97">

               <speaker>PREDSEDNIK BOJAN STARMAN:</speaker>

               <p>Zdaj smo pa vključeni v sistem ostalih aktivnosti, zato upam, da bo vaša pobuda
               slišana in da bo ustrezno sledil tudi odgovor, ki vam ga zdaj ne morem podati.
               Mislim, da sem prej rekel, da bo poročevalec predsednik odbora, če nihče ne
               nasprotuje. Potem bi pa rad to sejo zaključil uradno. Prosim.</p>
            </sp>
            <sp xml:id="SDT6-OZFIMP-nujna-53-2013-04-26.sp98">

               <speaker>RENATA BRUNSKOLE (PS PS):</speaker>

               <p>Spoštovani predsednik, pa tudi kolegice in kolegi! Če sem prav razumela iz nekaterih
               ustnih usklajevanj oziroma pogovorov vodij poslanskih skupin je bilo razmišljanje
               ravno o tem, da bi se ta seja zato izvedla v današnjem dnevu, ker v naslednjem tednu
               so nekateri ne glede na koalicijo in opozicijo odsotni in da bi se zato ta zadeva
               danes speljala. Kar pa se mene osebno tiče je lahko tudi v petek 3. maja, ko bom
               tukaj.</p>
            </sp>
            <sp xml:id="SDT6-OZFIMP-nujna-53-2013-04-26.sp99">

               <speaker>PREDSEDNIK BOJAN STARMAN:</speaker>

               <p>Hvala lepa. Jaz sem povedal prej, da smo prejšnjo sejo zaključili. Tema glede sklica
               pa tega pa mislim, da bodo poslanske skupine dale predlog oziroma se dogovorile kako
               naprej. Ena ideja je bila podana. Nobenemu ne odgovarja, nekaterim današnji dan ne
               odgovarja, nekaterim naslednji. Se bomo dogovorili glede nadaljevanja seje.</p>
               <p>Skratka, zahvaljujem se vsem za udeležbo. O nadaljevanju seje, o kateri zdaj
               govorimo, ker prejšnjo smo zaključili, se bomo dogovorili kasneje. Mislim tako kot je
               bilo prej povedano. Dobili smo informacijo oziroma želje nekaterih, da ne bi bilo
               danes, da jo združimo..<stage>/nerazumljivo./</stage>.. strategije, ki je še ali teh dodatnih
               postavk, da želimo, da je udeležba s strani vlade močnejša oziroma o tem nas zdaj
               lahko poslušajo, o tem se bomo dogovorili in boste o tem ustrezno informirani. Vsem
               skupaj hvala lepa.</p>
            </sp>
            <sp xml:id="SDT6-OZFIMP-nujna-53-2013-04-26.sp100">

               <speaker>SREČKO MEH (PS SD):</speaker>

               <p>Predsednik, ali ne dajte nikomur besede ali dajte vsem, ki želimo govoriti. Ni fer.
               Jaz se strinjam, da zaključite sejo. To pravico imate.</p>
            </sp>
            <sp xml:id="SDT6-OZFIMP-nujna-53-2013-04-26.sp101">

               <speaker>PREDSEDNIK BOJAN STARMAN:</speaker>

               <p>Seja je zaključena. Mi se pa pogovarjamo. Nimam pravice nobenemu dajati glasove.</p>
            </sp>
            <sp xml:id="SDT6-OZFIMP-nujna-53-2013-04-26.sp102">

               <speaker>RENATA BRUNSKOLE (PS PS):</speaker>

               <p>Gospod Meh se je istočasno za mano proceduralno javil.</p>
            </sp>
            <sp xml:id="SDT6-OZFIMP-nujna-53-2013-04-26.sp103">

               <speaker>PREDSEDNIK BOJAN STARMAN:</speaker>

               <p>Ne. ...<stage>/medsebojni pogovor./</stage>... Preden je gospa Renata sem rekel, da to sejo
               zaključujem, da sem poročevalec jaz, potem sem pa čisto kolegialno povedal, da
               govorimo zdaj o drugi seji, katere ne vodim trenutno jaz, o kateri boste obveščeni
               kasneje. Tako, da zaključimo to sejo. ...<stage>/oglašanje iz klopi./</stage>... <stage type="time">Seja je bila
                  končana 26. aprila 2013 ob 13.16.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-89-2014-04-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">20D544420C6B8C39C1257D1F005A89E6</idno>
               <idno type="custom" subtype="day">1DD4A8653B088B74C1257CAE002E12A3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=1DD4A8653B088B74C1257CAE002E12A3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-89-2014-04-02.OZFIMP" n="89">
               <name>nujna seja</name>
               <date when="2014-04-02"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-89-2014-04-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-89-2014-04-02.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">89. nujna seja</stage>
            <stage type="date">(2. april 2014)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 8.04. </stage>


            <sp xml:id="SDT6-OZFIMP-nujna-89-2014-04-02.sp1">

               <speaker>PREDSEDNIK BOJAN STARMAN:</speaker>

               <p>Lep pozdrav vsem skupaj! Ker nimamo veliko časa, bom kljub temu, da nas še ni dovolj,
               pričel sejo, če bo treba, bom pa pred glasovanjem sejo prekinil.</p>
               <p>Opravičil se je gospod Roberto Battelli, Matjaža Hana pa nadomešča gospod Branko
               Smodiš.</p>
               <p>S sklicem seje ste prejeli predlog dnevnega reda seje odbora. Ker do pričetka seje
               nisem prejel predlogov za spremembo dnevnega reda, je določen, kot je bil predlagan s
               sklicem seje.</p>
               <p>Prehajamo na <title>1. TOČKO DNEVNEGA REDA – OBRAVNAVA POBUD IN DOPOLNITEV ZAHTEVE ZA
                  OCENO USTAVNOSTI VEČ DOLOČB ZAKONA O BANČNIŠTVU.</title>
               </p>
               <p>Imamo pobudo pobudnika Fondazione Cassa di Risparmio di Imola Repubblica Italiana,
               pobudo pobudnika VR Global Partners LP in drugih, pobuda Tomaža Štruklja, pobuda
               Andreja Pipuša in mag. Dušanke Pipuš, dopolnitev zahteve Državnega sveta Republike Slovenije za
               oceno ustavnosti.</p>
               <p>Navedene pobude in dopolnitev zahteve za začetek postopka za oceno ustavnosti Zakona
               o bančništvu je Državnemu zboru posredovalo Ustavno sodišče ter določilo 30-dnevni
               rok za opredelitev Državnega zbora glede pobud ter 20-dnevni rok za izjasnitev glede
               dopolnitve zahteve Državnega sveta.</p>
               <p>V zvezi z navedenimi zahtevami in pobudami je odbor prejel mnenje Vlade in mnenje
               Zakonodajno-pravne službe, zato so izpolnjeni poslovniški pogoji za obravnavo. V
               skladu z 265. členom Poslovnika Državnega zbora bo odbor kot matično delovno telo
               podal svoje mnenje o navedenih pobudah in zahtevi.</p>
               <p>K obravnavi te točke so vabljene predstavnice in predstavniki Ministrstva za finance
               ter Zakonodajno-pravne službe. Prejeli ste mnenje Vlade z dne 27.3.2014 in
               Zakonodajno-pravne službe z dne 1.4.2014. </p>
               <p>Besedo dajem predstavnici Zakonodajno-pravne službe, gospe Tini Marolt. Moram
               povedati, da bo Ustavno sodišče te pobude obravnavalo že jutri in če ne bomo uspeli
               danes do 9. ure zaključiti, bomo nadaljevali jutri zjutraj ob istem času. Gospa Tina
               Marolt, izvolite.</p>
            </sp>
            <sp xml:id="SDT6-OZFIMP-nujna-89-2014-04-02.sp2">

               <speaker>TINA MAROLT:</speaker>

               <p>Hvala za besedo.</p>
               <p>Zakonodajno-pravna služba je že v začetku februarja pripravila predlog odgovora
               Državnega zbora kot nasprotnega udeleženca v postopku za oceno ustavnosti teh določb
               Zakona o bančništvu, ki jih je predsednik že navedel, in predlog odgovora na tisti
               seji ni bil sprejet. Konec februarja pa smo prejeli še štiri pobude za oceno
               ustavnosti in dopolnitev zahteve Državnega sveta za iste določbe Zakona o bančništvu
               oziroma novele Zakona o bančništvu <stage>(ZBAN-1L)</stage> in tokratni predlog odgovora je predlog
               odgovora na te nove pobude in na dopolnitev zahteve Državnega sveta. Vsebina predloga
               odgovora Državnega zbora kot nasprotnega udeleženca je v bistvenem enaka kot pri
               prejšnjem odgovoru. In tudi v tem predlogu smo utemeljevali stališče, da izpodbijane
               določbe tako Zakona o bančništvu kot novele Zakona o bančništvu niso v nasprotju z
               ustavo in smo pri tem uporabili zakonodajno gradivo predloga Zakona o bančništvu.
               Omenili smo tudi mnenje naše službe in izpostavili stališča predlagateljev, ki so jih
               podali tako na sejah tega odbora kot Državnega zbora. Hvala.</p>
            </sp>
            <sp xml:id="SDT6-OZFIMP-nujna-89-2014-04-02.sp3">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Besedo dajem predstavnici Vlade. Gospa Vraničar, izvolite.</p>
            </sp>
            <sp xml:id="SDT6-OZFIMP-nujna-89-2014-04-02.sp4">

               <speaker>MAG. MATEJA VRANIČAR:</speaker>

               <p>Hvala lepa.</p>
               <p>Glede na to, da je enkrat že bila zadeva obravnavana, ne bom ponavljala celotnega
               stališča Vlade. Rada bi izpostavila samo to, da je bil ukrep oblikovan zaradi tega,
               ker so banke bile deležne državne pomoči, in v skladu z novimi smernicami Evropske
               komisije o dopustnosti državnih pomoči na področju bančnega sistema iz avgusta
               lanskega leta je nujno, preden je odobrena državna pomoč, da se pri banki, ki ne
               izpolnjuje minimalnih regulatornih zahtev – mora najprej prispevati lastniški
               kapital, hibridni kapital in podrejeni dolžniški kapital v sanacijo banke, in sicer v
               celoti, da je potem v naslednjem koraku državna pomoč dopustna.</p>
               <p>Z vidika ustavnosti predlaganih rešitev smo se osredotočili predvsem na določilo
               tretjega odstavka 15. člena ustave, ki dovoljuje poseg v ustavno zagotovljene
               pravice, če to zahtevajo pravice drugih ter če je tak poseg v ustavne pravice
               sorazmeren. Po oceni Vlade bi v nasprotnem primeru nastale hude in škodljive
               posledice za druge osebe, in sicer predvsem za deponente v bankah, ki so bile deležne
               državnih pomoči, v primeru posameznih bank pa tudi zaradi trdnosti bančnega sistema
               kot celote. In upoštevaje razloge, zaradi katerih je ukrep uveden, ocenjujemo, da
               prestane tudi test sorazmernosti. Hvala lepa.</p>
            </sp>
            <sp xml:id="SDT6-OZFIMP-nujna-89-2014-04-02.sp5">

               <speaker>PREDSEDNIK BOJAN STARMAN:</speaker>

               <p>Hvala lepa.  Odboru
               predlagam, da razpravlja in odloča o naslednjem predlogu mnenja odbora: Odbor za
               finance in monetarno politiko se strinja z mnenjem Zakonodajno-pravne službe z dne
               1.4.2014 ter ji predlaga, da v skladu z 266. členom Poslovnika Državnega zbora
               pripravi odgovor Ustavnemu sodišču Republike Slovenije.</p>
               <p>Odpiram razpravo. Kdo želi razpravljati? Gospod Bogovič, izvolite.</p>
            </sp>
            <sp xml:id="SDT6-OZFIMP-nujna-89-2014-04-02.sp6">

               <speaker>FRANC BOGOVIČ (PS SLS):</speaker>

               <p>Tudi jaz bi bil, tako kot Vlada, raje bolj kratek, kot smo bili februarja. Tudi
               takrat sem bil mnenja, podobno kot pri glasovanju o sklepih, ki smo jih sprejemali
               konec lanskega leta, da obstaja resna grožnja, da bo tudi to mnenje, ki sta ga
               pripravila Zakonodajno-pravna služba in Ministrstvo za finance, deležno zelo resnega
               pregleda na Ustavnem sodišču. Izkušnje oziroma ta nauk iz nepremičninskega davka je
               še toliko večji zdaj, s tem da smo pri tistem govorili o tem, ali bomo uvedli novo
               davščino ali ne, v tem primeru pa govorimo o tem, da smo v bistvu razlastninili
               vlagatelje v banke. V nam primerljivih deželah, kjer so ravno tako zašli v finančne
               težave, kot je Španija in podobno, so se lotili reševanja tega problema na drugačen
               način. Tem vlagateljem so izplačali kakšno polovico ali do 60% tega zneska. Po mojih
               informacijah in tudi po pogovorih s predstavniki teh vlagateljev v času, ko smo o tem
               odločali, je bila tudi v Sloveniji ta pripravljenost, da se v tistem času doseže nek
               dogovor med bankami, ob podpori Banke Slovenije, finančnega ministrstva, da se z
               nekim diskontom te hibridne vrednostne papirje poplača. Odločitev Banke Slovenije in
               Ministrstva za finance, pa tudi pod pritiskom Evropske komisije, je bila drugačna. In
               v tem primeru nam lahko grozi celo to, da bomo polovico tega denarja plačali po
               nepotrebnem. Gre približno za takšen znesek, kot je bil pričakovan enoletni izplen iz
               davka na nepremičnine, še nekaj več je tista polovica. V tem primeru pa ne bo šlo
               samo za odgovornost za to, da smo porabili, recimo, 20 milijonov evrov za urejanje
               dokumentacije, kar mislim, da je prav in da bo treba s tem nadaljevati, da bomo imeli
               enkrat te evidence urejene, v tem primeru pa gre za hude posledice, da bomo po
               nepotrebnem plačali iz državnega proračuna slabo ali pa celo polovico tega zneska
               plus pripadajoče obresti.</p>
               <p>Sklepa, ki ga predlagate, enostavno ne morem podpreti, ker smo na te zadeve
               opozarjali že v preteklosti. Po mojih podatkih pa tudi Ustavno sodišče to zadevo,
               vsaj po odločitvi pri davku na nepremičnine, jemlje prednostno v roke, tako da bomo
               relativno hitro tudi izvedeli za končne posledice te odločitve. Velik problem, ki smo
               ga s tem povzročili, pa tudi s strani nekdanjega guvernerja Banke Slovenije, gospoda
               Arharja, je bil izpostavljen, pa je porušeno zaupanje v domače banke. Na ta način
               tudi vidimo že odliv depozitov iz domačih bank in prelivanje v tuje banke. Tako
               mislim, da je ta zadeva bistveno bolj resna in da bodo dolgoročno bistveno večje
               posledice, kot si mogoče danes mislimo ali pa si želimo priznati. Kot sem že dejal,
               tega sklepa ne bom podprl.</p>
            </sp>
            <sp xml:id="SDT6-OZFIMP-nujna-89-2014-04-02.sp7">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Bogovič.</p>
               <p>Želi še kdo besedo? Gospod Horvat, izvolite.</p>
            </sp>
            <sp xml:id="SDT6-OZFIMP-nujna-89-2014-04-02.sp8">

               <speaker>JOŽEF HORVAT (PS NSi):</speaker>

               <p>Dober dan! Spoštovane kolegice in kolegi, spoštovana gospa državna sekretarka!</p>
               <p>Tudi moja razprava bo tokrat kratka, bom pa začel na pošten in objektiven način.
               Moram spomniti, ker sem danes pred sejo ponovno prebral mnenje Evropske centralne
               banke o predlogu Zakona o bančništvu, ki ga je gospod Draghi, predsednik ECB,
               podpisal 15. oktobra lansko leto - to mnenje je pozitivno, kar pa seveda ne pomeni,
               da so lahko določbe v sprejetem zakonu neustavne, se pravi, ne pomeni, da niso v
               skladu s slovensko ustavo. </p>
               <p>Mislim, da se bo Ustavno sodišče posebej posvetilo predvsem podrejenim hibridnim
               instrumentom. Mislim, da na tem področju gre za neustavne določbe Zakona o
               bančništvu. Tako smo v pričakovanju tudi mi v Novi Sloveniji, kaj bo Ustavno sodišče
               v zvezi s tem zakonom naredilo.</p>
               <p>Sam predlaganega sklepa ne bom podprl, mu pa tudi ne bom nasprotoval. Hvala lepa.</p>
            </sp>
            <sp xml:id="SDT6-OZFIMP-nujna-89-2014-04-02.sp9">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Horvat.</p>
               <p>Gospo poslanko Aleksandro Osterman nadomešča poslanka Saša Kos.</p>
               <p>Želi še kdo razpravljati? Gospod Šircelj, izvolite.</p>
            </sp>
            <sp xml:id="SDT6-OZFIMP-nujna-89-2014-04-02.sp10">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa za besedo, spoštovani gospod predsednik. Spoštovana državna sekretarka,
               spoštovane kolegice in kolegi!</p>
               <p>V času, ko smo sprejemali Zakon o bančništvu in ko je bila razprava o tem, ali se
               lahko vzamejo oziroma nacionalizirajo tako imenovani hibridni instrumenti, ki so jih
               ljudje kupovali, smo dobili zagotovilo od Vlade Republike Slovenije, od njihovih
               predstavnikov, da je s tem zakonom vse v redu, da ni nobenih pravnih težav in da ni
               nobenih dvomov o tem, da to ne bi bilo v redu. Kot vemo, naj bi bilo to tudi v skladu
               s priporočili Evropske komisije, s priporočili Evropske centralne banke in, skratka,
               nič naj ne bilo tu narobe. In seveda tisti, ki so kupovali te hibridne instrumente,
               in tisti, ki so vlagali svoja sredstva tudi v to, naj bi nosili del odgovornosti, da
               tako rečem, oziroma naj bi nosili tudi to breme v povezavi s hibridnimi instrumenti,
               in sicer za namene sanacije bančnega sistema. Od vseh pravnih služb smo dobili
               zagotovila, da je zakon popolnoma v skladu z ustavo, od Zakonodajno-pravne službe
               Državnega zbora, od Službe Vlade za zakonodajo, pravna služba Ministrstva za finance
               je tudi to pogledala. In ravno tako kot za Zakon o davku na nepremičnine smo dobili
               od vseh teh pravnih služb zagotovila, tudi od predstavnic in predstavnikov
               Ministrstva za finance, da je z zakonom vse v redu. Potem se je pa zgodil Zakon o
               davku na nepremičnine na Ustavnem sodišču, ki je ugotovilo, da je pet oziroma šest
               členov ustave takšnih, da je Zakon o davku na nepremičnine z ustavo v nasprotju, ne
               le en člen, ne le 147. člen ustave, ki govori o tem, da mora biti davek določen z
               zakonom, ne še kakšen drug člen ustave, ampak tudi zakon, ki ureja občine, 140. člen
               ustave, tudi zakon, ki ureja pritožbo, 25. člen ustave, in še nekateri drugi zakoni.
               In Ustavno sodišče je razsodilo, da je Zakon o davku na nepremičnine neustaven
               oziroma ga je v celoti odpravilo. Kako naj verjamemo zdaj vsem tem istim službam, da
               je z Zakonom o bančništvu vse v redu, da Zakon o bančništvu ni v nasprotju z ustavo?
               To je seveda lahko tudi retorično vprašanje, vendar zaupanje se vsekakor zmanjšuje,
               zaupanje v izvršilno oblast, zaupanje, da tu nekaj sprejemamo ob zagotovilih ali ne
               sprejemamo ob zagotovilih te izvršilne oblasti.</p>
               <p>Zaradi tega popolnoma načelnega mnenja v Slovenski demokratski stranki ne moremo
               podpreti  stališča, ki
               ga je dalo Ministrstvo za finance oziroma Vlada Republike Slovenije oziroma ki so jih
               dale v bistvu pravne službe. Popolnoma načelno - ne moremo več verjeti na besedo,
               kajti dogodki so pokazali drugače, dogodki so pokazali ravno nasprotno.</p>
            </sp>
            <sp xml:id="SDT6-OZFIMP-nujna-89-2014-04-02.sp11">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Šircelj.</p>
               <p>Gospa Vraničar, izvolite.</p>
            </sp>
            <sp xml:id="SDT6-OZFIMP-nujna-89-2014-04-02.sp12">

               <speaker>MAG. MATEJA VRANIČAR:</speaker>

               <p>Hvala lepa za besedo še enkrat.</p>
               <p>Rada bi še enkrat poudarila, da če se Vlada tega ukrepa ne bi poslužila, bi vsaj tri
               banke v Sloveniji, in to ne majhne banke, ampak velike banke, šle v stečaj. In v
               primeru stečaja lastniki hibridnih instrumentov ravno tako ne bi dobili iz tega
               svojega premoženja ničesar. In zaupanje v slovenski bančni sistem bi bilo ne samo
               omajano, ampak porušeno do temeljev. Poleg tega bi rada še enkrat poudarila, da je
               državna pomoč v bančnem sistemu na podlagi smernic, po katerih Evropska komisija
               presoja to dopustnost, saj mi sami ne moremo ugotoviti, ali je državna pomoč v
               bančnem sistemu dovoljena ali ne, to ugotavlja Evropska komisija. In Evropska
               komisija sledi smernicam. In Evropska komisija je avgusta objavila nove smernice in
               edino Slovenija je opravila oziroma je zaprosila za državno pomoč v bančnem sistemu
               na podlagi novih smernic. Stare smernice, na podlagi katerih so se sanirale španske
               banke, so bile milejše, kot so te, po katerih smo morali ukrepe izvesti v lanskem
               letu v Sloveniji. In tudi to je treba upoštevati, ko se presoja ta ukrep, in tudi to
               je pomemben element vprašanja sorazmernosti, skladnosti zakona z ustavo, na podlagi
               testa sorazmernosti in na podlagi testa, ali je poseg v ustavne pravice bil potreben
               zaradi varovanja pravic drugih. Hvala lepa.</p>
            </sp>
            <sp xml:id="SDT6-OZFIMP-nujna-89-2014-04-02.sp13">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Bogovič, izvolite.</p>
            </sp>
            <sp xml:id="SDT6-OZFIMP-nujna-89-2014-04-02.sp14">

               <speaker>FRANC BOGOVIČ (PS SLS):</speaker>

               <p>V zadnjem času smo kar nekaj informacij zbirali tudi od drugod in omenjena je bila
               Španija. 40-krat večja ekonomija, 80-krat večji bančni sistem je za pregled svojih
               bančnih spisov plačal 35 milijonov evrov, Slovenija je plačala za tolikokrat manjše
               zadeve 20 milijonov evrov. V tej isti državi so dobili, mislim, da 10 milijard evrov
               pomoči, zelo ugodne kredite in tudi podrejene obveznice so izplačali v takšnem
               znesku, kot sem omenil. Drug primer, ki smo ga slišali od irskega predsednika vlade,
               ki zdaj že tudi izhaja iz tega mehanizma, enega največjih uspehov si šteje, da so
               uspeli obdržati 10% davek na podjetja. Na podlagi tega želim samo nekaj reči.
               Verjamem, da ste dobili te pogoje, ne verjamem pa, ali se je Slovenija in ta trojka,
               ki je bila večkrat omenjena, slovenska, dobro izpogajala in pogajala v teh primerih.
               In v tem delu enostavno ne morem pristati na to trditev, da je to edino možno, kar je
               bilo možno. Najbrž ste pač nekateri ocenili, da izkušnje iz drugih držav in dosežki,
               ki so jih v pogajanjih dosegli z istimi pogajalci, so bili za moje pojme bistveno
               boljši, kot so bili pri nas. Mislim, da je bila ta naša slovenska trojka zelo
               poslušen učenec in premalo trd pogajalec z Evropsko komisijo na več primerih. Je pa
               to moje mnenje, ki ga bom najbrž zelo težko utemeljeval, utemeljujem ga pa s primeri,
               kaj je uspelo drugim državam.</p>
            </sp>
            <sp xml:id="SDT6-OZFIMP-nujna-89-2014-04-02.sp15">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Še kdo? Če ne, dajem predlog mnenja na glasovanje. Še enkrat ga bom prebral: Odbor za
               finance in monetarno politiko se strinja z mnenjem Zakonodajno-pravne službe z dne
               1.4.2014  ter ji
               predlaga, da v skladu z 266. členom Poslovnika Državnega zbora pripravi odgovor
               Ustavnemu sodišču Republike Slovenije. Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje odbora sprejeto.</p>
               <p>S tem smo zaključili to točko dnevnega reda in 89. nujno sejo Odbora za finance in
               monetarno politiko. Vsem se lepo zahvaljujem. Hvala lepa. <stage type="time">Seja je bila končana 2.
                  aprila 2014 ob 8.25.</stage>
               </p>
            </sp>
         </div>
      </body>
   </text>
</TEI>
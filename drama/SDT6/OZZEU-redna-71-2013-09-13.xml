<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZZEU-redna-71-2013-09-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B34D4A2085AF72E5C1257D1F005A7A10</idno>
               <idno type="custom" subtype="day">93B1D3DD7A31668BC1257BE8004567D4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=93B1D3DD7A31668BC1257BE8004567D4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZZEU-redna-71-2013-09-13.OZZEU" n="71">
               <name>redna seja</name>
               <date when="2013-09-13"/>
            </setting>
         </settingDesc>
         <particDesc>
            <listOrg>
               <org xml:id="OZZEU-redna-71-2013-09-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZZEU-redna-71-2013-09-13.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">71. seja</stage>
            <stage type="date">(13. september 2013)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 9. uri. </stage>


            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Dober dan, spoštovane kolegice poslanke in kolegi poslanci! Začenjam 71. sejo Odbora
               za zadeve Evropske unije.</p>
               <p>Na seji kot nadomestni člani odbora s pooblastili sodelujejo: Mihael Prevc, nadomešča
               Jakoba Presečnika, in Alenka Bikar, ki nadomešča Mitjo Meršola.</p>
               <p>Obveščam vas, da so na sejo povabljeni poslanci Evropskega parlamenta iz Republike
               Slovenije in predstavniki Vlade, Državnega sveta, Predstavništva Evropske komisije v
               Sloveniji in Informacijske pisarne Evropskega parlamenta v Sloveniji. Vse navzoče
               prav lepo pozdravljam!</p>
               <p>Prehajamo na določitev dnevnega reda seje odbora. S sklice seje ste prejeli dnevni
               red seje in naknadno še predlog razširitve dnevnega reda seje odbora. Tako predlagam,
               da se dnevni red seje razširi z naslednjimi točkami: A1 točka - krepitev demokratične
               in učinkovite izvedbe volitev v Evropski parlament 2014; točka 5 - določitev
               delegacije odbora za 50. plenarno zasedanje COSAC Vilna, 27. do 29. oktober 2013; in
               točka 6 - predlog delegacije odbora za obisk v Veliki narodni skupščini Republike
               Turčije v okviru projekta Medparlamentarni dialog in Projekt izmenjav, november
               2013.</p>
               <p>Kratka obrazložitev širitve. Pri A1 točki gre za vsebino, ki bo predmet razprave na
               naslednjem plenarnem zasedanju COSAC. Hkrati je tudi aktualna, saj se je v torek, 10.
               septembra 2013, začela uradna kampanja pred naslednjimi evropskimi volitvami, ki je v
               prvi vrsti informacijskega značaja. Aktualna pa je tudi v luči govora predsednika
               Evropske komisije o stanju Unije v Evropskem parlamentu 11. septembra 2013. Pri 5. in
               6. točki pa gre za oblikovanje delegacije odbora za plenarno zasedanje COSAC v Vilni
               in za obisk v okviru projekta Medparlamentarni dialog in Projekt izmenjav v Veliki
               narodni skupščini Republike Turčije.</p>
               <p>Kolegice in kolegi, odpiram razpravo o predlagani širitvi dnevnega reda. Želi kdo
               razpravljati? Ugotavljam, da ne, zato prosim, da glasujemo o predlagani širitvi
               dnevnega reda seje odbora.
               Glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog za širitev dnevnega reda sprejet.</p>
               <p>Prehajamo na <title>A1 TOČKO DNEVNEGA REDA - KREPITEV DEMOKRATIČNE IN UČINKOVITE
                  IZVEDBE VOLITEV V EVROPSKI PARLAMENT 2014.</title>
               </p>
               <p>Kot gradivo k tej točki ste prejeli sporočilo komisije z naslovom Priprava evropskih
               volitev leta 2014, nadaljnja krepitev demokratične in učinkovite izvedbe evropskih
               volitev in Resolucijo Evropskega parlamenta z dne 4. julija 2013 o izboljšanju
               praktičnih dogovorov za izvedbo evropskih volitev leta 2014.</p>
               <p>K tej točki smo na sejo posebej povabili poslanke in poslance Evropskega parlamenta
               iz Republike Slovenije, Informacijsko pisarno Evropskega parlamenta v Sloveniji in
               Predstavništvo Evropske komisije v Sloveniji.</p>
               <p>Evropske volitve leta 2014 bodo prve od začetka veljavnosti Lizbonske pogodbe.
               Njihova veljava bo toliko večja tudi zato, ker Evropska unija sprejema pomembne
               ukrepe v smeri prave ekonomske in monetarne unije, ki temeljijo na demokratični
               legitimnosti. Odbor za zadeve Evropske unije je v tem pogledu pripravil posebno
               tematsko sejo in edini v Državnem zboru obravnava vse ključne elemente, dokumente, ki
               se nanašajo na njeno oblikovanje. Glede na okrepljeno vlogo in pooblastila Evropskega
               parlamenta, ki jih ima z novo institucionalno ureditvijo, je še večji pomen treba
               nameniti izvolitvi poslancev. Po eni strani je treba izpolniti postopek izvolitve, po
               drugi strani pa, kar je za demokratično legitimnost Unije bistveno, z ustreznimi
               dejavnostmi spodbuditi državljane k udeležbi na volitvah.</p>
               <p>Najprej dajem besedo gospe Nataši Goršek Mencin, vodji Predstavništva Evropske
               komisije v Sloveniji, da nam predstavi ključne pobude in aktivnosti komisije na tem
               področju. Izvolite.</p>
            </sp>
            <sp who="SDT6:GoršekMencinNataša">

               <speaker>NATAŠA GORŠEK MENCIN:</speaker>

               <p>Najlepša hvala za besedo, gospod predsednik, in najlepša hvala za ta uvod. Spoštovane
               poslanke in poslanci, spoštovana evropska poslanka, predstavniki Vlade in drugi
               gosti! Najlepša hvala res za tole vabilo in priložnost, da vam v imenu Evropske
               komisije predstavim izzive, ki so pred nami v naslednjih 250 dneh, toliko je namreč
               še časa, ki nas loči od volitev v Evropski parlament.</p>
               <p>Mnenja volivcev štejejo tako na nacionalni kot evropski ravni in glas državljanov je
               pomemben kot seveda tudi ustvarjalno kritičen. Predpogoj pa je kakovostna debata pred
               volitvami, ki volivcem pomaga pri odločitvi, koga bodo volili in ali sploh bodo
               volili. Debata mora vsebovati evropske elemente v smislu, kakšna bo Unija in naše
               življenje v njej, če želimo, da so to res prave evropske volitve in s tem tudi
               dejansko posledično razmerje med izvoljenimi in našo evropsko ali neevropsko
               prihodnostjo. Pred nami je torej razmeroma kratko, a zelo pomembno obdobje in našo
               današnjo razpravo imamo pravzaprav, kot ste dejali, predsedujoči, le dva dneva od
               podobne razprave v Evropskem parlamentu, seveda oba govoriva o govoru predsednika
               Evropske komisije Jose Manuela Barrosa o stanju v Evropski uniji. In, kot ste dejali,
               dan pred nagovorom je Evropski parlament tudi predstavil elemente in s tem tudi začel
               institucionalno kampanjo za evropske volitve leta 2014.</p>
               <p>Čez 8 mesecev bodo torej volivci po vsej Evropski uniji ocenili, kaj smo dosegli v
               preteklih letih. In to bodo obenem dejansko nove volitve, prve volitve po Lizbonski
               pogodbi. Ta je uvedla zelo pomembno novost, neposredno povezavo med izidom volitev in
               prihodnjim predsednikom Evropske komisije. Novo določilo pravi, da bo politični
               opciji, ki bo na evropskih volitvah dosegla najboljši rezultat, pripadal bodoči
               predsednik Evropske komisije. V težnji po večji stopnji legitimnosti evropskih
               volitev, pa seveda tudi v duhu pravkar omenjenega določila Lizbonske pogodbe smo v
               Evropski komisiji tako že marca letos predstavili priporočila za krepitev povezave
               med državljani in institucijami Evropske unije, in sicer v dokumentu, ki ga imate
               danes v gradivu za to točko dnevnega reda.</p>
               <p>Eno ključnih sporočil  v
               dokumentu je poziv nacionalnim političnim strankam, da se v času kampanje jasno
               opredelijo, kateri evropski politični stranki pripadajo oziroma javno predstavijo
               svojo evropsko povezanost. Namen tega določila je, da se dodatno poudari povezanost
               med nacionalnimi političnimi strankami in vseevropskimi političnimi strankami in
               potem posledično tudi s političnimi skupinami v Evropskem parlamentu. Vidna povezava
               med nacionalnimi strankami, za katere državljani pravzaprav oddajajo glas, in
               evropskimi političnimi strankami oziroma političnimi skupinami v Evropskem parlamentu
               bo po mnenju komisije pomembno vplivala na preglednost postopka odločanja v Evropski
               uniji.</p>
               <p>Naslednji pomemben predlog je, da naj evropske politične stranke, pa tudi nacionalne
               politične stranke v tem procesu že med volilno kampanjo oznanijo svoje kandidate za
               predsednika oziroma predsednico prihodnje Evropske komisije in hkrati navedejo
               program teh kandidatov. Na ta način bo torej ustvarjena ta vidna povezava med
               posameznim glasom volivca za poslanca Evropskega parlamenta in potencialnega
               kandidata za predsednika Evropske komisije. Državni bodo seveda tako bolje razumeli,
               katerega potencialnega kandidata za predsednika Evropske komisije bodo s svojim
               glasom za evropskega poslanca pravzaprav podprli. Mogoče podatek. Na zadnjih volitvah
               v Evropski parlament leta 2009 je v Sloveniji oddalo svoj glas le 28,3% volilnih
               udeležencev, kar je za Slovaško na repu v Evropski uniji. Javnomnenjska raziskava
               Eurobarometra je pokazala, da kar 60% Slovenk in Slovencev meni, da če bi bili bolje
               obveščeni o strankarski pripadnosti kandidatov na nacionalni ravni, kako se
               povezujejo na evropsko raven, bi jih to spodbudilo k udeležbi na volitvah.</p>
               <p>Tretji sklop priporočil pa se nanaša na zakonski in upravni ustroj evropskih volitev.
               Volitve poslank in poslancev v Evropski parlament potekajo namreč po nacionalnih
               zakonodajah. Za volitve leta 2014 bomo torej volili po 28 različnih pravnih podlagah
               in ker so različni načini v državah članicah v preteklosti predstavljali ne le
               administrativno breme, ampak omogočali tudi marsikatere kršitve, smo v Evropski
               komisiji v sporočilu predlagali več možnosti za razrešitev težav, ki so se
               pojavljale, med drugim tudi skozi uvedbo skupnega dneva volitev; te zdaj potekajo
               skozi ves teden, saj nacionalne zakonodaje predvidevajo različne dneve volitev. V
               Sloveniji, recimo, volimo v nedeljo, se pravi, bomo volili predvidoma 25. maja, na
               Irskem volijo v torek. Če navedem le najbolj pogost primer kršitev, je to kršitev
               volilnega molka. Težko je irsko javnost prepričati, da ne povedo izida volitev v
               torek in da čakajo do zaprtja italijanskega volišča v nedeljo ob 21. uri. Tudi v
               Sloveniji so vedno objavljeni rezultati že ob sedmi uri, ko se začnejo volitve, kar
               seveda lahko potencialno vpliva na volivce v drugih državah članicah. Predsednik
               Evropske komisije je tako že lani v svojem letnem nagovoru pred Evropskim parlamentom
               pozval k oblikovanju poglobljene in prave ekonomske in monetarne unije, ki pa temelji
               na politični uniji. Ta pa je odvisna od institucij in političnega modela, na katerem
               temelji, zato se je treba ob ekonomski in monetarni uniji vprašati o politični uniji
               in zlasti evropski demokraciji. Predsednik je pozval k oblikovanju evropskega javnega
               prostora ter s tem na nek način pozval k predložitvi predlogov, kako naj bi Evropska
               unija postala bolj odprta in demokratična z razpravo zlasti v času pred evropskimi
               volitvami 2014. Od tega poziva predsednika poteka že kar nekaj razprav. Aprila letos
               se je, denimo, začela vseevropska razprava Nove zgodbe za Evropo, <q>"New narrate for
               Europe"</q>. Gre za pobudo predsednika Barrosa, vodijo jo Evropska komisija in cilj te
               razprave je - za razpravo je bil ustanovljen poseben Odbor mislecev, vseevropski
               odbor - oblikovati neke vrste manifest o novi viziji za Evropo. Pred 60 leti, ko je
               Evropa nastajala, je bil kontinent krhek, razcepljen in ideja o bodoči podobi
               kontinenta je takrat prišla s strani evropske inteligence. Z novo zgodbo o Evropi je
               pravzaprav namen Evropske komisije ponovno obuditi proces, da inteligenca oziroma
               politični odločevalci povedo 
               razmišljanja, kakšna naj bi bila bodoča podoba Evropske unije. Štirje večji posveti
               potekajo v tem smislu. Prvi je bil 24. marca v Bruslju, sledil je v Varšavi, še dva
               sledita v Parizu in Nemčiji. Tem vseevropskim razpravam se seveda pridružujemo tudi
               na nižjem nivoju. Najprej v organizaciji predstavništev Evropske komisije v državah
               članicah potekajo tako imenovani dialogi z državljani, kar 42 jih bomo organizirala
               predstavništva Evropske komisije po vsej Evropski uniji. V Sloveniji je potekala 9.
               maja z evropskim komisarjem Potočnikom v Cankarjevem domu. V ponedeljek, kot ste
               obveščeni in vljudno vabljeni, poteka neke vrste panevropski dialog Državljani v
               Trstu s podpredsednico Evropske komisije Viviane Reding, in sicer za državljane iz
               Slovenije, Italije, Avstrije in Hrvaške. Razprave pripravljamo tudi v Sloveniji, in
               sicer v našem predstavništvu, v okviru upravljavskega partnerstva z Vlado Republike
               Slovenije in s Pisarno Evropskega parlamenta, in sicer z Vlado Ministrstvo za zunanje
               zadeve. Na tem mestu sva pred časom z generalnim direktorjem omenila projekt Več
               Evrope, več Slovenije. Začel se je na letošnjem blejskem strateškem forumu, nadaljuje
               se vse do junija naslednje leto. Gre za žive razprave, 11 dogodkov, pa tudi za
               spletno posvetovanje. Vljudno vas vabim že zdaj 16. oktobra v Maribor, kjer bo
               potekal posvet o socialni dimenziji evropske ekonomske in monetarne unije, in sicer
               na Univerzi v Mariboru.</p>
               <p>V Evropski komisiji bomo zbrane predloge državljanov tako dialoga na vseevropski
               ravni kot tudi v Sloveniji nekako smiselno vključili v politični dokument ob
               zaključku evropskega leta državljanov. In čeprav debate in dialogi niso del
               formalnega postopka sprejemanja odločitev, pa bodo njihovi izsledki izjemno pomembni
               za tiste, ki bodo oblikovali bodoče pravne podlage za prihodnost Evropske unije in so
               pomembni za kakovostno razpravo o Evropski uniji v času pred evropskimi
               volitvami.</p>
               <p>Kot smo dejali uvodoma, podobna je razprava v Evropskem parlamentu, po predstavitvi
               stanja v Evropi s predsednikom Barrosom. Tudi letos je predsednik v svojem nagovoru
               poudaril potrebo po resnični vseevropski politični razpravi pred evropskimi
               volitvami, z vsemi udeleženci, ne le s tistimi, ki ne verjamejo, da je Unija ustrezna
               pot za državljane našega kontinenta, kar je v porastu krize vse pogostejša praksa.
               Zlasti v naporih za izhod iz krize je predsednik v govoru izpostavil ključna
               področja, ki jih je po našem mnenju še treba zaključiti pred zaključkom mandata tega
               parlamenta. Najpomembnejša je seveda bančna unija kot osnova za poglobljeno skupno
               ekonomsko in monetarno unijo, o kateri je Evropski parlament že odločal včeraj.
               Finančne reforme se torej sprejemajo, proces se mora nadaljevati, če želimo
               preprečiti, da ne bi ponovno prišlo do razdrobljenosti evropskega finančnega sektorja
               in kreditnih trgov. Za zagon rasti ter konkurenčnosti evropskega gospodarstva je
               ključna krepitev kreditnih trgov in ponovni zagon posojilnih aktivnosti ter krožnega
               toka med bankami in podjetji. In ker naša kriza v Evropi ni ciklična, temveč tudi
               strukturna, po našem mnenju v državah članicah potrebujemo tudi korenite strukturne
               reforme. Dejstvo je, da je gospodarska in dolžniška kriza dejansko zaznamovala
               delovanje in podobo Evropske unije. In morda ravno zaradi te krize je evropska
               perspektiva veliko bolj prisotna kot kdajkoli prej v vseh naših pogovorih. Pred
               petimi leti si najbrž nismo mogli zamisliti, da se bodo države članice v ukrepih za
               umiritev in stabilizacijo svojih finančnih in denarnih trgov tako poenotile. Za
               politično unijo, za katero je pa prej predsednik letos v govoru poudaril, da mora
               biti na našem obzorju, saj za stabilnost potrebujemo Evropo, ki je združena, enotna
               in močnejša, pa je treba narediti tudi določene institucionalne spremembe. O teh
               vizijah je torej treba govoriti pred volitvami in na ta način pravzaprav v kampanji
               soočiti mnenja tistih, ki v Uniji vidijo prihodnost, in tistimi, ki verjamejo v
               drugačne rešitve. Volivci se namreč morajo zavedati, da z glasom na evropskih
               volitvah odločajo o bodoči podobi Unije, zato je prav, da so jim predstavljene vse in
               različne možnosti.</p>
               <p>Želim si torej, da bi ta naša priporočila iz današnjega gradiva za krepitev
               demokratične in učinkovite izvedbe volitev v Evropski parlament  in razprave, ki že potekajo, spodbudile še druge
               javne razprave v Evropi in da se bo dejansko vzpostavil neke vrste evropski javni
               prostor, kjer bo evropski volivec polno obveščen kaj pomenijo evropske volitve.
               Evropska unija mora, če že ne drugače, vsaj pred evropskimi volitvami stopiti v
               središče nacionalnih razprav po vsej Evropski uniji.</p>
               <p>Mogoče vseeno za konec informacija o institucionalni kampanji, ki jo je Evropski
               parlament uradno predstavil in začel to sredo. Slogan kampanje je Ukrepa, sodeluj,
               vplivaj. Kampanja bo trajala vse do izvolitve predsednika evropske komisije in
               potrditve njenega političnega programa. Potekala bo v štirih fazah. V prvih dveh
               fazah bodo v Evropskem parlamentu razložili nove pristojnosti te institucije, po
               Lizbonski pogodbi in vpliv teh določil na državljane. Poudarjenih bo pet ključnih
               tem: gospodarstvo, delovna mesta, kakovost življenja, denar in vloga Evropske unije v
               svetu. Tretja faza se bo začela februarja prihodnje leto in bo osredotočena na
               oznanjanje datuma volitev. Takrat se že začenjajo politične kampanje nacionalnih
               strank v državah članicah. Volitve bodo še vedno raztegnjene čez teden. V Sloveniji
               torej predvidoma 25. maja, sklicati jih mora predsednik republike, po volitvah pa se
               začenja zadnja faza, ki se bo posvetila novo izvoljenemu parlamentu in volitvam
               novega predsednika komisije in potrditvi nove komisije. Vsem nam skupaj želim veliko
               dobrih razprav v naši prihodnosti, in se zahvaljujem za pozornost.</p>
               <p>Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Najlepša hvala, vam gospa Nataša Goršek Mencin za zelo poglobljeno predstavitev
               aktivnosti Evropske komisije.</p>
               <p>Moram izraziti veselje in zadovoljstvo, da se je našemu povabilu odzvala poslanka v
               Evropskem parlamentu iz Republike Slovenije gospa Tanja Fajon, in jo lepo
               pozdravljam. Na drugi strani pa moram izraziti pričakovanje oziroma moram izraziti
               razočaranje, da danes nimamo tukaj med nami vseh poslancev iz Evropskega parlamenta
               iz Republike Slovenije, ampak najbrž se bo ta udeležba v prihodnje popravila.</p>
               <p>Kolegica Tanja Fajon, dajem vam besedo. Izvolite.</p>
            </sp>
            <sp who="SDT6:FajonTanja">

               <speaker>TANJA FAJON:</speaker>

               <p>Hvala lepa.</p>
               <p>Ste me presenetili, da že kar takoj dobim besedo. Dobro jutro v mojem imenu. Hvala
               Nataša za vsa podrobna sporočila. Meni so poznana, mi smo v Evropskem parlamentu
               dobro obveščeni s tem kako bo potekala kampanja. Ta teden se je tudi začela razprava
               o tem. Jaz sem se včeraj zvečer vrnila iz Strasbourga. Moram reči, da smo imeli ta
               teden zelo občutljivo razpravo o samem stanju v Evropski uniji in od tega bo zelo
               odvisno tudi kakšne bodo evropske volitve prihodnje leto. Jaz lahko izrazim mojo
               osebno skrb v dveh ozirih. Najprej glede na stanje v Evropski uniji, kriza ki je
               močno načela socialne in moralne vrednote je povzročila to, da imamo velik porast
               raznih nacionalističnih, populističnih, skrajno desnih sil v Evropi in nastanek tudi
               določenih skupin, ki se po Evropi aktivirajo, da bodo skupaj nastopile na evropskih
               volitvah naslednje leto in zapolnile nekako to vrzel, ki obstaja in apatijo med
               našimi volivci. Kar se nam lahko zgodi je, da bi naslednje leto v Evropski parlament,
               po nekih najbolj črnogledih napovedih dobili od 30 do 40% predstavnikov skrajno
               desnih sil. To bi zelo spremenilo ravnotežje sil v Evropskem parlamentu, kar bi same
               postopke odločanja med političnimi skupinami močno postavilo na glavo. In ta
               nevarnost obstaja, kako se bodo aktivirali po Evropi. Jaz še vedno pričakujem, da bo
               nekako to ravnotežje, ki danes obstaja v parlamentu, naslednje leto podobno ostalo,
               ampak nevarnost je seveda tudi apatija volivcev. Če se nam zgodi naslednje leto, da
               bo volilna udeležba izjemno nizka, da v kampanji ne bomo znali nekako izkoristiti
               prostora za dialog z državljani kaj danes pričakujemo od prihodnje Evropske unije in
               znali pojasniti težave in napake iz preteklosti, in nekako znali zagovarjati Evropsko
               povezovanje, se nam bo naslednje leto zgodilo, da bo na volitve prišlo  ali zelo malo volivcev ali pa
               takšni, ki bodo dali protestni glas proti obstoječim politika in to je velika
               nevarnost. Če se to ravnotežje sil v Evropi močno spremeni, bo imelo odraz tudi
               ostale institucije. Omenjajo se praktično vodstva na čelu Evropske komisije, na čelu
               Evropskega sveta vodje evropske zunanje diplomacije, poleg tega tudi vodja Zveze
               Nato. Vse to so nekako v Evropi povezana mesta, veliko lobiranje že poteka kdo bo
               zasedel kakšno od teh mest. Morda bo naslednje leto aktualno ravno to, da se hkrati
               nekako odločamo evropske politične skupine o tem kdo bo kandidat za predsednika
               Evropske komisije. Kar lahko jaz mogoče z mojega mesta rečem je, da si predvsem želim
               da bi bili sposobni v Sloveniji izvesti neko zdravo volilno kampanjo, zdravo v
               smislu, da se bomo pogovarjali o tem kje je Evropa danes, v tej razpravi v torek, v
               sredo v Strasbourgu se je pokazalo, da dejansko ljudje ne zaupajo, da ukrepi
               evropskih vlad so bili ali zgrešeni ali napačni ali prepočasni in da se bomo morali
               pogovarjati tudi v prihodnje o tem katera bodo tista področja kjer želimo tesneje
               skupaj sodelovati, kje želimo obdržati nacionalne pristojnosti, kakšno unijo želimo v
               prihodnje, določiti moramo neke nove usmeritve, neke nove poti za naprej, ker najbolj
               verjetno Evropska unija kakršna je bila nikoli več ne bo in mislim, da si ne smemo
               slepiti oči, da bomo lahko stanje postavili nazaj na takšno kakršno je bilo pred
               leti. Tako da smo tudi v Sloveniji, se mi zdi, mislim, da imamo po svoje še srečo da
               še ni toliko evro skepticizma, kot ga je drugje, zato moramo biti mi zelo odgovorni,
               da se bomo čim več pogovarjali z našimi ljudmi kakšno Evropo želimo imeti in voditi
               nek zdrav dialog. Ker zelo napačno bi bilo, da bi se naši državljani začeli
               postavljati proti Evropi, zbujati neka protievropska čustva, posebej mlade
               generacije, ki so danes zelo oddaljene od tega kaj je naša evropska vizija. Tako, da
               ko se bo kampanja začela, bodimo vsi zelo odgovorni, da jo bomo speljali na en
               pameten način in da ne bomo v Sloveniji zbudili preveč nekih populističnih in
               nacionalističnih občutij.</p>
               <p>Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa tudi vam za ta uvod v kampanjo in za nek prenos razpoloženja iz Evropskega
               parlamenta na Odbor za zadeve Evropske unije.</p>
               <p>Kolegice in kolegi, odpiram razpravo.</p>
               <p>Kolegica Janja Klasinc.</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Najlepša hvala, gospod predsednik.</p>
               <p>Jaz bi se zahvalila za odlična uvoda, tako gospe Nataši Goršek Mencin, kot tudi
               kolegici Tanji Fajon, ki je po mojem mnenju izvrstno pokazala kakšno je dejansko
               razmišljanje v Evropski uniji danes. Tudi sama sem že vnaprej, ko sem se pripravljala
               na razpravo o tej točki dnevnega reda hotela opozoriti na tisto, kar vre med ljudmi
               po vsej Evropi in to je nezadovoljstvo. Mislim, da smo tako pogosto, tako mi v
               nacionalnih parlamentih in vladah, kot še posebej evropske institucije precej
               oddaljeni od stikov z navadnimi ljudmi. Toliko se ukvarjamo z delom, ki ga imamo za
               opraviti, da včasih res nimamo časa in to je najslabše kar se poslancu lahko zgodi
               ali predstavniku Vlade ali komisarju ali evropskemu poslancu, da ne zna več
               prisluhniti ljudem. In po mojem mnenju so se v zadnjem mandatu, tudi v prejšnjih,
               ampak v zadnjem sprejemali ukrepi v tej ekonomski krizi, kjer se je gledalo predvsem
               preveč bilančno. Jaz razumem, da je treba varčevati in je pravilno, da se varčuje
               zaradi tega, ker smo prej preveč zapravljali, ampak se je včasih premalo razmišljalo
               o posledicah vsega tega in zdaj imamo res tukaj mogoče neroden izraz, ampak vojsko
               brezposelnih mladih izobraženih
               ljudi, ki ne dobijo dela in to je glavna baza evroskeptikov. In jaz sem se kar
               zgrozila, ker moje zapažanje je bilo malenkost bolj optimistično kot kolegice
               Fajonove, da bi lahko 30 do 40% evroskeptikov prišlo. Ja, ne, ampak potem bi to lahko
               ogrozilo celotno Evropsko unijo. Mi se tudi v Pozitivni Sloveniji kot veste v tem
               obdobju odločamo v katero politično grupacijo bomo šli, ker imamo povabila dveh
               političnih grupacij in zelo razmišljamo o vsebini, ki jo nudita obe grupacijo. Ampak,
               potem pomisliš, da se zna zgoditi, da bosta obe ti grupaciji, tudi Ljudska stranka
               evropske, lahko zgubili ogromno procentov na račun nekih evroskeptikov, vsi v Evropi.
               Seveda, če pride 30, 40% novih, potem to pomeni, da bomo vsi ostali, tisti ki so že
               zdaj izgubili določeno število procentov, in jaz mislim, da imamo eno slabo leto
               časa, da se tudi evropske institucije zelo aktivno vključijo v priprave na te
               volitve, ne samo institucionalno, ampak tudi vsebinsko. Sama bi rekla, da me zelo
               veseli ta odločitev, da bomo tokrat, ko bomo volili evropske poslance lahko
               opozarjali tudi na to katerega eventualnega predsednika Evropske komisije si želimo,
               ampak to je po mojem mnenju premalo. Saj predsednik Evropske komisije daje ton
               evropski komisiji, ni pa vsemogočen. Tukaj mene moti tudi to, da se potem ko se
               formira komisija imamo potem množico komisarjev, za razliko kot delujemo mi v
               nacionalnih, v državah članicah, imamo komisarje, več komisarjev iz neke manjše
               recimo formacije, kot nekatere večje, ne gre proporcionalno izidom volitev, ne sledi
               števila komisarjev v komisiji ne sledi rezultatom volitev. Tudi to je za enkrat
               zanimivo. Tako, da mislim, da v evropskih institucijah lahko še ogromno naredimo,
               predvsem pa je pomembno pozvati vse stranke v Republiki Sloveniji, da zelo odgovorno
               razmislijo o kadrovanju, o listah kandidatov, ki bi prispevali k razvoju te Evropske
               unije. Seveda za druge države velja enako, ampak mi lahko govorimo o Sloveniji. Tudi
               mediji, upam, jaz sem novinarka po poklicu in dajem veliko pozornost temu kaj počno
               moje kolegice in kolegi in mislim, da bi se v tej kampanji, se bojim tega, da se bodo
               že spet usmerili na plače evroposlancev in na vse druge stvari, ki so seveda zanimive
               in morda pomembne, ampak bistveno manj kot to kaj ta človek tam dela. Jaz vem, da,
               ker se zanimam za to področje, da so nekateri naši poslanke in poslanci izredno
               aktivni, ampak o tem vemo premalo. Tisti, ki se posebej zanima za to mora iskati
               informacije kaj delajo. Tako, da marsikaj imamo še za postoriti v naslednjem letu, do
               25. maja, in tudi naprej. Tako, da ta sklep, ki je predlagan, bom podprla, gospod
               predsednik.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, kolegica Janja.</p>
               <p>Zdaj ima besedo kolegica Saša Kos in se opravičujem, da sem vas prej spregledal.</p>
            </sp>
            <sp who="SDT6:KosSaša">

               <speaker>SAŠA KOS (PS PS):</speaker>

               <p>Hvala za besedo, gospod predsednik. Lep pozdrav vsem prisotnim.</p>
               <p>Vsekakor pozdravljam to točko dnevnega reda in sicer se mi zdi zelo pomembno
               poudariti, da bodo  evropske
               volitve preizkušnja, torej tako za volivce kot tudi za nas, ki aktivno sodelujemo v
               politiki. Še posebej za tiste od naših kolegov, ki bodo kandidirali na volitvah.
               Torej predvsem seveda za državljane je pa zelo pomembno, da se bomo udeležili teh
               volitev, ker kot ste že omenili, gospe Goršetova, ste omenila, da udeležba kot vsi
               vemo, je bila zelo nizka v preteklosti in se bojim, da se bo to ponovilo in torej
               odvisno je od nas vseh skupaj, da nekako prebrodimo to oziroma poskušamo ljudi
               pripeljati na volitve. Kot je kolegica že povedala, Klasinčeva, da se vse stranke
               trudijo, da bodo ljudje prišli na volitve in seveda tudi odločali tako, da bo za nas
               najboljše.</p>
               <p>Seveda, mi smo tudi člani tega odbora in sicer, imamo vsakotedenske te naše seje in
               imamo tudi zelo dober vpogled na dogajanje, ki so na evropski ravni in seveda tudi
               rezultat, torej je pač različen na vseh področjih, tako v svetu kot pa tudi v
               Evropskem parlamentu oziroma so ti nivoji različni. V kampanji bi se morali pa
               posebno izogniti temu, da bi iz Evropske unije naredili nekega grešnega kozla ali
               nekakšnega zunanjega sovražnika za vse, kar je narobe v naši državi oziroma v Evropi
               na sploh. Pristojnosti so namreč jasne. razdeljene tako med nacionalno kot pa seveda
               tudi Evropsko unijo. V tem pogledu pa upam, da bomo v volilni kampanji, torej pred
               evropskimi volitvami v ospredju dejansko teme, še zlasti tiste, ki so izziv za
               Evropo. Kako torej skupaj oblikovati ustrezne ukrepe za manjšo brezposelnost, kot ste
               že vsi, ki ste danes govorili o tem. Torej pomembni so mladi, skupina torej iz
               obrobja. Potem pomembna je tudi gospodarska rast. In če omenim dva, po mojem mnenju,
               torej ta dva sta ključna. Problema, ki ju vidim pri teh nastalih problemih, ki se
               odvijajo tako pri nas kot tudi v celotni Evropi. Torej sama mislim, da je Evropska
               unija na ustrezni poti, da se ponovno okrepi v vseh pogledih, pri tem jo pa vodi tudi
               nek realizem oziroma pozitivna energija, ki jo vodim, torej da bo, Slovenija bo
               močna, če bo močna torej tudi Evropska unija. Vsi smo povezani, kot je gospa Fajonova
               rekla, v neko skupnost. Torej, če bo močna Evropska unija, bo močna tudi Slovenija.
               Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam kolegica Saša Kos. K besedi vabim kolega dr. Kuniča.</p>
            </sp>
            <sp who="SDT6:KuničJožef">

               <speaker>DR. JOŽEF KUNIČ (PS PS):</speaker>

               <p>Hvala lepa. Tudi jaz bi želel pozdraviti to točko dnevnega reda. Mislim, da je
               potrebno, da se o njej nekoliko razpravlja in strinjam se s predhodniki. Vendar pa je
               treba le poudariti, da volivci ne gledajo samo evropskega parlamenta in poslancev,
               ampak gledajo institucije Evropske unije kot celote in nimam občutka, da bi vse v
               komisiji kaj bali ali pa kaj delovali v tem smislu, da bodo evroskeptiki pridobili.
               Sprašujem se ali volivci res menijo, da je Evropska unija uspešna ali jim je vseeno
               ali pa menijo, da ni uspešna. In ob tem se sprašujem ali je komisija odgovorna, če
               bodo te volitve takšne kot ste omenili, da jih ne želim. Kako boste to odgovornost
               sploh sprovajali? Zdi se mi, da ta uradniški voz deluje po nekih svojih pravilih.
               Njih osebno se sploh ne tiče, če neka Grčija, če nek Ciper, itd., deluje trenutno
               tako kot deluje. Živijo svojo pot in gredo naprej. Mislim, da to večina volivcev tako
               razume. In zato se mi zdi, da je potrebno o tem pri vas  sprožiti neko bolj temeljito razpravo. Nisem še
               zasledil, da bi kakšen komisar odgovarjal za področje, ki ni najbolj uspešno. Nisem
               zasledil. V državah članicah minister, ki dela slabo, nosi konsekvence. V Evropski
               uniji tega tako rekoč ni. Nisem zasledil, da bi kakšen šef direktorata nosil osebne
               posledice za neko slabo delo ali pa za nedelo. Vidimo, da so mnogi problemi, pa tega
               ni bilo zaznati. To moramo pričakovati, da se bo na volitvah poznalo in to bi morali
               na nek način izpostaviti. Jaz ta moment nimam predloga kako izpostaviti, vendar če
               tega mehanizma ne bo, potem se mi zdi, da se tej Evropi ne piše tako dobro kot bi se
               sicer na njene potenciale lahko. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam dr. Kunič. Predstavnik Državnega sveta ima besedo, dr. Janvit Golob.</p>
            </sp>
            <sp who="SDT6:GolobJanvit">

               <speaker>DR. JANVIT GOLOB:</speaker>

               <p>Hvala lepa predsednik. Točka je prišla tudi na dnevni red komisije Državnega sveta,
               kjer smo o tem razpravljali posebej, ker je na Državni svet prišlo pismo lordske
               zbornice iz Anglije, da ocenimo stopnjo demokratičnosti in učinkovitosti volitev, kar
               moramo še do konca septembra storiti. Po besedah evroposlanke, gospe Fajonove, ki
               dopušča črni ali pa vsaj sivorjavi scenarij po volitvah, 25. maja, malo posezimo v
               zgodovino. Danes je petek 13., ni dan za zelo usodne debato. Gotovo veste zakaj je
               petek 13. tako usodni dan, ker so se pred 706. leti začele aretacije templjarjev in
               končala zgodba točno pred 700. leti, ko so jih dokončno likvidirali. Vendar, gospa
               Fajonova, je pa dopuščala eno drugo zgodovinsko možnost, ki se je tudi končala s 30
               do 40%. To je pa 31. januarja 1933 v Nemčiji. Sicer v strahotno radikalni verziji,
               ampak treba je mesece prej misliti, da se take situacije tudi veliko blažje
               preprečijo in tukaj je tudi miniaturna vloga Slovenije, da se v to tvorno vključimo,
               in da tisto, dvajset, morda še manj procentno udeležbo na volitvah res ojačamo, da se
               ljudje začnejo zavedati evropskosti in s tem tudi Slovenske vloge v njej. Hvala
               lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala dr. Golob. Dovolite še morda nekaj mojih misli. Zadovoljen sem, da se je v tem
               vprašanju, o volitvah v Evropski parlament, 25. maja naslednje leto, da se je začela
               razprava tudi na našem odboru. Jaz si samo želim, da se bo intenzivirala. In, še več
               si želim in pričakujem, da bodo tudi razprave, tudi pri kakšnih drugih točkah, ki jih
               obravnava naš odbor, se v času kampanje intenzivirale in seveda tudi po kampanji, po
               volitvah. Ne nazadnje gre čez naš odbor praktično 70, 80% naše zakonodaje, posredno.
               Seveda stanje v Evropski uniji, o katerem je govoril v Evropskem parlamentu
               predsednik komisije, gospod Baroso, je gotovo takšno, da generira evroskeptike. Jaz
               bi nekako raje ta terminus uporabljal, ne bi toliko uporabljal skrajne ultra
               desničarske politične grupacije ali pa skrajne ultra levičarske grupacije. Gre torej
               za evroskeptike. Seveda zdaj je vprašanje, vse tiste, ki nekako kljub vsemu verjamemo
               in zaupamo v Evropsko unijo, kar se mene tiče, sem seveda na tej strani, prav tako
               stranka, ki ji pripadam, Nova Slovenija, se je seveda potem treba vprašati ali
               evroskeptiki imajo alternativo. Ali mi vsi skupaj imamo alternativo? Res pa je, da
               včasih na volitvah zelo hitro lahko zavedeš oziroma pridobiš volivce, ne glede na to,
               če imaš kakšne rešitve, ampak je dovolj, da recimo,  bom zdaj uporabil tujo besedo, <q>"lupaš"</q> po obstoječih
               institucijah. Seveda, samo z večjo učinkovitostjo bo po mojem prepričanju raslo tudi
               zaupanje v evropske institucije. S tem se vsi ukvarjamo, da so evropske institucije
               premalo učinkovite. S tem se seveda ukvarjamo tudi doma, z domačimi, državnimi
               institucijami. Zame je seveda ključno, kakšni programi bodo servirani slovenskim
               volivcem in to je pravzaprav tisto na podlagi katerega pričakujem, da se bodo tudi
               volivci odločali.</p>
               <p>In zdaj nazaj k evroskeptikom. Čisto konkretno vprašanje morda vodji predstavništva
               Evropske komisije pa seveda tudi poslanki v Evropskem parlamentu. Ali zaznate že
               sedaj kakšne pojave evroskepticizma v Sloveniji, ki bi znali nastopiti na naslednjih
               volitvah v Evropski parlament? In drugo kar mene zanima, ali jih zaznate tudi v naši
               soseščini? Konkretno, naših sosednjih državah, tako z imeni strank oziroma kakorkoli
               se že pač pojavljajo. Vem, da nekatere države imajo celo v Evropskem parlamentu že
               svoje predstavnike, ki so evroskeptiki po svojem političnem programu. Toliko za
               zdaj.</p>
               <p>Kasneje bomo odločali o predlogu sklepa, ki ga imate na mizi. Zato vas vabim, da te
               sklepe tudi skrbno preberete. Razpravo pa bo nadaljevala dr. Ljubila Jelušič.
               Izvolite.</p>
            </sp>
            <sp who="SDT6:JelušičLjubica">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, spoštovani predsednik. Lep pozdrav vsem skupaj! Naj že uvodoma povem,
               da podpiram vse razprave, ki so bile dane tukaj in mislim, da opozarjajo na prave
               probleme s katerimi se bomo po vsej verjetnosti srečali v času teh 250. dni kampanje.
               Jaz bi opozorila na eno previdnost, ki jo bomo morali imeti pred seboj v prihodnosti
               in sicer, da bomo jasno razlikovali med, kot je rekla Tanja Fajon, populističnimi
               retorikami, ki bo na razpolago v tej kampanji, ki bo pred nami in ljudmi, ki bodo
               razumno izražali skepso okrog dosedanje uspešnosti Evropske unije, predvsem pa
               Evropskega parlamenta napram drugim evropskim institucijam. In ta razumna opozorila,
               ki bodo tudi evroskeptična lahko v neki točki, ne bomo smeli zamenjati za te
               radikalne evroskeptike oziroma kot bomo rekli populistične evroskeptike ali kakorkoli
               se bo pač to že reklo. Mislim, da je treba ponuditi oziroma se zavedati jasnih
               pristojnosti Evropskega parlamenta v prihodnosti. Eno je bil Evropski parlament
               doslej, drugo pa bo nekoliko drugačna stopnja pristojnosti, zlasti z vidika vodenja
               Evropske komisije, poslej zaradi te novosti, ki jo prinaša lizbonska pogodba.
               Opozarjam zaradi tega, ker bi se ne smelo zgoditi, da bi v teh kampanjah v prihodnih
               mesecih ne obljubljali preveč. Torej obljubljali stvari, ki jih evropski
               parlamentarci ne morejo spremeniti, ker se vodijo oziroma potekajo po neki drugi
               logiki, po nekih drugih pravilih. In zato se mi zdi razprava dr. Kuniča tako zelo
               pomembna. Mi moramo jasno vedeti kaj zmore parlament napram Evropski centralni banki,
               napram Evropski komisiji in napram evropski birokraciji, itn. Skratka proti vsem
               tistih institucijam, ki so zdaj v imenu tako imenovane Evropske politike krojile
               usodo mnogih držav Evrope, zlasti teh, ki so manj razvite. Zato bi bilo dobro, da smo
               zlasti člani tega odbora in pa naši evropski poslanci odgovorni do tega kar je
               zmogljivost Evropskega parlamenta v prihodnje, in da ne obljubljamo stvari, ki ne bi
               bile možne kasneje. Zlasti se mi zdi, daje treba biti pozoren na finančne zadeve, ker
               se odločitev o evropski finančni perspektivi o prihodnosti že sprejema. Se pravi,
               novi parlament bo v bistvu 
               stopil v situacijo, ko je o denarju že vse odločeno. In tudi v tem smislu bo dobro
               biti razumen in ne obljubljati preveč. Oziroma, tu nam boste morali tudi evropski
               poslanci pomagati in povedati, ali in koliko je manevrskega prostora sploh v bodoči
               finančni sliki Evrope in ali se bo, če se, recimo, bistveno spremeni komisar, torej,
               predsednik komisije in kasneje vsi komisarji, ali je mogoče nek kurz v evropski
               finančni perspektivi, neka ravnotežja v proračunu, kot so bila zdaj izpogajana, sploh
               spreminjati. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, gospa podpredsednica.</p>
               <p>Zdaj bi ta krog zaključil in bi vprašal, ali se morda želi odzvati evropska poslanka?
               Gospa Nataša Goršek Mencin, izvolite.</p>
            </sp>
            <sp who="SDT6:GoršekMencinNataša">

               <speaker>NATAŠA GORŠEK MENCIN:</speaker>

               <p>Najlepša hvala. Zelo na kratko.</p>
               <p>Jaz sem zelo vesela te razprave, pravzaprav od čisto vsakega od vas, ki ste
               razpravljali, saj so v njej stvari, s katerimi se seveda moramo strinjati. In mislim,
               da je namen današnje seje oziroma tega sporočila ravno to, da se začne razprava o
               tem, kar je govoril dr. Kunič, ali je odgovorna Evropska komisija, kako dojemamo
               evropske institucije kot celota in tako naprej. Kako pravzaprav to razumejo volivci,
               kakšno je dejansko stanje, kakšne so dejansko pristojnosti, kaj se je dejansko
               dogajalo s Ciprom, z Grčijo, kakšni so bili ti procesi. Se pravi, sprožiti, kot ste
               dejali, temeljito razpravo o legitimnosti, in to na volitvah izpostaviti. Gospa
               Jelušič je ponovila, samo 250 dni imamo, mislim, da ni dobro, da se čaka na zadnji
               mesec volilne kampanje, ampak je treba te stvari opraviti prej.</p>
               <p>Glede evroskepticizma. Gospod predsednik, mi zelo gledamo, kaj se dogaja. Ne gre samo
               za evroskepticizem, gre za radikalizme. Po drugi strani pa gre tudi za drugačno
               mnenje. To se pravi, kot sem povedala v svojem nagovoru, gre za tiste, ki verjamejo,
               da je ta oblika Evropske unije prava rešitev, in za tiste, ki menijo, da obstaja
               drugačna rešitev. Prav je, da volivcem v teh 250 dneh povemo, kakšne so drugačne
               rešitve. In tisti, ki govorijo, da ta Unija pač ni dobra, naj povedo, kakšna naj bo
               naša prihodnost. Glede na ekonomsko krizo, ki jo preživljamo, je skoraj gotovo, da
               neke vrste povezanost med državami članicami mora obstajati. Evropa ni popolna, je
               dejal predsednik v sredo pred Evropskim parlamentom, treba jo je graditi naprej. Kako
               pa jo bomo gradili, bodo odločali tudi volivci. Lizbonska pogodba je prinesla
               pomembne spremembe, določene zadeve so napisane, določene zadeve, gospa Klasinc, se
               bodo pa še udejanjale.</p>
               <p>Mogoče še enkrat poudarim to, kar je v sporočilu. Izjemno pomembna je povezanost
               nacionalnih strank z evropskimi strankami in zlasti skupinami v Evropskem parlamentu.
               Že leta 2009 smo v tem prostoru ugotavljali manko tega dialoga oziroma te povezanosti
               v Sloveniji. Slika se očitno pojavlja in mislim, da je to tudi eden od naporov, ki
               jih je treba storiti tako na akademskem kot političnem nivoju v Sloveniji. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Še kolegica Tanja Fajon.</p>
            </sp>
            <sp who="SDT6:FajonTanja">

               <speaker>TANJA FAJON:</speaker>

               <p>Hvala lepa.</p>
               <p>No, lahko še jaz rečem, da sem tudi zelo vesela, da je ta razprava, ker se mi zdi, da
               se vsi strinjamo bolj ali manj, da želimo obdržati nek evropski moment te kampanje,
               kar je zelo pomembno.</p>
               <p>Gospod predsednik, vprašali ste glede evroskepticizma. Jaz se spomnim, pa verjetno vi
               še bolj kot jaz, ker ste tu vsak dan, da je bilo na manifestacijah v Sloveniji
               navzočih kar nekaj tudi protievropskih transparentov. Se pravi, ta občutja so v naši
               javnosti, niso pa verjetno tako izrazita, to sem že prej omenila, kot drugje po
               Evropi, kjer je veliko večja brezposelnost, posebej med mladimi. Lahko pogledamo v
               sosednjo Hrvaško, njihove evropske volitve so prinesle prvo nacionalistko v Evropski
               parlament in zelo nizko volilno udeležbo. Skratka, ta občutja se tudi v naši
               soseščini krepijo. Če pa pogledamo še dlje na zahodni Balkan, ki ne vemo, kdaj bo
               sploh postal del Evropske unije, pa ta občutja protievropska močno naraščajo, ker
               dejansko jim v Evropski uniji ta trenutek nimamo česa ponuditi, dajali smo pa v
               preteklosti veliko obljub. Kar se mi zdi, da bi bilo zelo pomembno, je, da nagovorimo
               v Sloveniji predvsem mlade volivce. Mladi danes ne razumejo Evrope tako, kot jo
               razume starejša generacija, ker so odraščali v  evropski danosti in ne razumejo svobode potovanja,
               možnosti izobraževanja v tujini. In ta mlada generacija bo tudi odločilna, po mojem
               mnenju, naslednje leto, ali bo šla na volitve. In mislim, da se moramo osredotočiti
               na njih z nekimi jasnimi sporočili. Za mlade Evropska unija namenja veliko denarja.
               To je naša prioriteta in morali bi razviti nek res dober način komunikacije, da znamo
               iz vsega tega stanja, ki je zelo nezdravo v Evropi, potegniti dobra sporočila.
               Evropski jezik je tako zapleten, birokracija je tako zakomplicirana, da ljudje ne
               razumejo, kaj jim mi želimo sporočati iz Bruslja. Zato se mi zdi, da poskusimo
               predvsem dobiti tudi mlade volivce.</p>
               <p>Moja kolegica Ljubica je omenjala možnost, kaj dejansko Evropski parlament zmore
               oziroma ali lahko postavljamo prevelike obljube ali ne. Mislim, da se moramo predvsem
               zavedati, da je Evropski parlament edina institucija, ki ima dejansko demokratični
               nadzor. Da so to edini neposredno izvoljeni predstavniki ljudstva. Da ima Evropski
               parlament po Lizbonski pogodbi pristojnosti praktično v več kot 90% sosprejemanja
               zakonodaje. In da se mnogi danes ne zavedajo moči Evropskega parlamenta. Tako da
               moramo biti pozorni, da ljudje, ki jih bomo izvolili v Evropski parlament, bodo
               tisti, ki bodo nadzorovali vse naše obstoječe institucije. Zaradi tega je to velika
               odgovornost, kakšna bo ta institucija zgledala v prihodnje, in nikakor ne smemo
               podcenjevati. Ne nazadnje, ko gre za vprašanje proračuna. Ravno ta teden smo v
               parlamentu vnovič opozorili, da evropske vlade krčijo sredstva za naslednji,
               prihodnji finančni proračun in krčijo proti dogovorom, ki so obstoječi tudi v
               pogodbah, tako da smo mi vnovič zagrozili, da ne bomo takega proračuna sprejeli. Bo
               pa obstajala tudi možnost revizije in pregleda sredstev v prihodnje, kjer se bo dalo
               verjetno kakšno stvar še popraviti. Največji problem, po mojem mnenju, leži dejansko
               v pripravljenosti evropskih vlad, koliko sredstev bodo dajale za prihodnje skupne
               projekte, in upam, da ne bo ostalo pri tem, da jih bomo samo krčili in krčili,
               recimo, na napačnih področjih.</p>
               <p>Ta kampanja naslednje leto bo, kot jaz vidim stvari, zelo naporna za vse, ki bodo šli
               v kampanjo, ker lahko pričakujemo, da nas bodo napadali zaradi vseh napak in
               zgrešenih potez evropskih vlad v zadnjih letih. Ne gre več samo za plače, mislim, da
               mogoče to niti ne bo več aktualna stvar ali pa bo, ampak predvsem za napake, da
               Evropska unija ni izpolnila pričakovanj državljanov. Nezaupanje je tu, in bojim se,
               da se vrtimo v nekem začaranem krogu, kjer bo moral vsak posameznik znati razložiti
               pozitivne stvari. In to bo zelo, zelo težko v situaciji, v kakršni smo, nekako
               razpoznati. Mislim, da bo zelo nujna neka pametna komunikacijska strategija z
               državljani. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, kolegica Tanja Fajon.</p>
               <p>Želi še kdo razpravljati? Ugotavljam, da ne, zato razpravo zaključujem.</p>
               <p>Na glasovanje dajem predlog sklepov, ki jih imate, kot rečeno, na mizi, in jih bom
               prebral: Odbor za zadeve Evropske unije podpira pobudo Evropskega parlamenta in
               Evropske komisije, da evropske stranke pravočasno imenujejo svoje kandidate za
               predsednika komisije ter da se nacionalne stranke v volilni kampanji v luči sedanjega
               razvoja Evropske unije osredotočajo na evropska vprašanja, kot izhajajo iz programa
               stranke in programa kandidata za predsednika komisije, ki ga podpira stranka. Odbor
               poziva politične stranke in vse zainteresirane strani, da v čim večji meri spodbudijo
               državljanke in državljane k udeležbi na volitvah v Evropski parlament 2014.</p>
               <p>Želi kdo razpravljati o predlogu sklepov? Ugotavljam, da ne, zato glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem A1 točko dnevnega reda. Vsem sodelujočim se prav lepo zahvaljujem.</p>
               <p>Prehajamo na <title>1. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE SVETA O SPREMEMBI DIREKTIVE 2011/16/EU GLEDE OBVEZNE
                  AVTOMATIČNE IZMENJAVE PODATKOV NA PODROČJU OBDAVČEVANJA.</title>
               </p>
               <p>Gradivo k tej točki smo prejeli od Vlade 29.8.2013, na podlagi prvega odstavka 4. člena Zakona o
               sodelovanju med Državnim zborom in Vlado v zadevah Evropske unije. Skrajni rok za
               obravnavo predloga stališč v Državnem zboru je danes.</p>
               <p>Gradivo je bilo v skladu z določili Poslovnika Državnega zbora dodeljeno v obravnavo
               Odboru za zadeve Evropske unije kot pristojnemu odboru ter Odboru za finance in
               monetarno politiko kot matičnemu delovnemu telesu. Slednji ga je obravnaval na 19.
               seji, 12.9.2013, torej včeraj, in sprejel mnenje, ki smo ga prejeli.</p>
               <p>Najprej prosim državno sekretarko na Ministrstvu za finance mag. Matejo Vraničar, da
               nam predstavi predlog direktive in zlasti predlog stališča Republike Slovenije.
               Izvolite.</p>
            </sp>
            <sp who="SDT6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa za besedo, gospod predsednik. Lep pozdrav oziroma dobro jutro vsem
               skupaj!</p>
               <p>Izmenjava podatkov na področju obdavčevanja je znotraj Evropske unije eden glavnih
               instrumentov za boj proti davčnim goljufijam, ki zadevajo prenašanje dohodkov med
               državami članicami z željo, da bi se s tem prenosom dohodkov posamezni zavezanci
               neupravičeno izognili plačilu davka v tisti državi, v kateri dejansko prebivajo.</p>
               <p>To področje izmenjave podatkov je v zadnjem obdobju ob zaostrovanju ekonomske
               situacije v Evropski uniji in v svetu pridobilo na pomenu, zato je že v letu 2011 ta
               osnovna direktiva, ki je nadomestila direktivo o izmenjavi podatkov iz leta 1977,
               pomenila velik korak naprej in je določila kar obsežen nabor podatkov, ki se bodo med
               državami članicami izmenjavali avtomatično. Vendar pa je nadaljnji razvoj dogodkov
               pokazal, da je treba te možnosti avtomatične izmenjave podatkov na področju
               obdavčevanja še razširiti. Predlog direktive, ki je pred nami, širi to možnost
               avtomatične izmenjave podatkov še na dodatne kategorije. Če osnovna direktiva zajema
               podatke v petih kategorijah, dohodek iz zaposlitve, plačila direktorjem, produkti
               življenjskih zavarovanj, pokojnine in lastništvo nepremičnin in iz njih izhajajoči
               dohodek, so s predlogom direktive te zahteve za avtomatično izmenjavo podatkov
               razširjene še na dividende, kapitalske dobičke in vse druge dohodke, ki izhajajo iz
               sredstev na posamičnem finančnem računu, ter na vse zneske, v zvezi s katerimi je
               finančna institucija zavezanec ali dolžnik, vključno z vsemi odplačili in stanji
               sredstev na računu. Ta razširitev ni povezana samo s potrebami znotraj delovanja
               notranjega trga, ampak je tudi odziv na pogajanja, ki jih posamezne države članice,
               tudi Slovenija, vodimo z Združenimi državami Amerike na področju avtomatične
               izmenjave podatkov za njihove finančne institucije, za tako imenovani sporazum FATCA.
               In v bistvu standard, ki ga ta sporazum FATCA postavlja glede avtomatične izmenjave
               podatkov, je precej širši od obstoječe direktive in je pametno ali pa smotrno, da se
               enak obseg podatkov, kot se bodo zagotavljali po FATCA sporazumu z ZDA oziroma ZDA
               jih bo zagotavljala nam, da se zagotavljajo tudi znotraj Evropske unije. Poleg te
               ključne vsebinske spremembe predlog direktive prinaša še nekaj tehničnih prilagoditev
               oziroma sprememb, ki so se po dodatnem premisleku zdele primerne.</p>
               <p>Zaradi tega, ker je treba pripraviti tudi informacijsko podporo, da bo ta avtomatična
               izmenjava podatkov lahko tekla, je predviden odlog za začetek avtomatične izmenjave,
               in sicer do leta 2015. In bo že po osnovni direktivi in tudi za te nove kategorije
               dohodkov veljal enak časovni rok.</p>
               <p>V Sloveniji, ko bo direktiva sprejeta, bomo morali spremeniti Zakon o davčnem
               postopku, ki to direktivo prenaša v slovenski  pravni red. Predlog direktive pozdravljamo.
               Ocenjujemo, da je razširitev avtomatične izmenjave podatkov med državami članicami
               prava pot za boj proti davčnim goljufijam s tem čezmejnim elementom. In kakšnih
               posebnih odprtih vprašanj v besedilu oziroma v predlogu direktive ne vidimo, zato
               predlagamo, da se predlagano direktivo podpre, in to tudi izražamo v stališču. Hvala
               lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, gospa državna sekretarka, za temeljito predstavitev.</p>
               <p>Sam bom predstavil mnenje matičnega delovnega telesa. Odbor za finance in monetarno
               politiko je na 19. seji, 12.9.2013, obravnaval Predlog stališča Republike Slovenije
               do Predloga direktive Sveta o spremembi Direktive 2011/16/EU glede obvezne
               avtomatične izmenjave podatkov na področju obdavčevanja <stage>(EPA 1387/VI-EU-U502)</stage>, ki ga
               je Državnemu zboru poslala Vlada na podlagi prvega odstavka 4. člena Zakona o
               sodelovanju med Državnim zborom in Vlado v zadevah Evropske unije. Uvodno
               predstavitev Predloga stališča Republike Slovenije je podala državna sekretarka z
               Ministrstva za finance mag. Mateja Vraničar. Odbor je v skladu s prvim in drugim
               odstavkom 154.h člena Poslovnika Državnega zbora sprejel naslednje mnenje: Odbor za
               finance in monetarno politiko podpira Predlog stališča Republike Slovenije do
               Predloga direktive Sveta o spremembi Direktive 2011/16/EU glede obvezne avtomatične
               izmenjave podatkov na področju obdavčevanja.</p>
               <p>Predlog stališča je na 15. seji, 11. septembra 2013, obravnavala tudi Komisija
               Državnega sveta za mednarodne odnose in evropske zadeve in sprejela mnenje, ki smo ga
               prejeli. Za njegovo predstavitev prosim predsednika komisije dr. Janvita Goloba. Dr.
               Golob, izvolite.</p>
            </sp>
            <sp who="SDT6:GolobJanvit">

               <speaker>DR. JANVIT GOLOB:</speaker>

               <p>Hvala, predsednik. Tako je, kot ste rekli. Na 15. seji, 11.9.2013, smo ob obisku
               generalne direktorice Direktorata za sistem davčnih, carinskih in drugih javnih
               prihodkov mag. Irene Popovič in gospe Martine Vrbančič, podsekretarke na Ministrstvu
               za finance, obravnavali to temo z veliko pozornostjo, kajti kvalitetno delo na tem
               področju seveda pomeni tudi kvalitetne dohodke države. Omenjalo se je Švico pa ZDA.
               Vsa ta aktivnost, ki je tu prisotna v zvezi z izmenjavo podatkov, izhaja iz pritiskov
               ZDA na Švico, da objavi in poroča o finančnih transferjih, ki se dogajajo na relaciji
               ZDA-Švica. Gospa direktorica je omenila nek projekt FACTA, ki ga nismo zdajle
               slišali, ne vem točno, <q>"Foreign Account Complain Taxes"</q>, nekaj takega je, kar je zelo
               zanimivo. Pri čemer se potem ne gre čuditi, da ima Švica suficit državnega dohodka 80
               milijard frankov, medtem ko veste, da v Sloveniji pa delujemo na 2 milijardah
               deficita. Pri čemer smo postali pozorni in aktivno razpravljali o tem, da vsak dan
               odhaja iz države tako ali drugače 6 milijonov evrov. V povezavi s sedanjimi bančnimi
               aferami, ki so prišle ven, se človek vpraša glede podatkov, ki so v ponedeljek izšli
               ven, da so na jamstvenih menicah, kjer so dobili nekateri 11 milijonov, 8 milijonov
               kreditov na podlagi podpisa, se vprašamo, kam pa je ta denar šel, in ali je bil
               obdavčen ali ne. In tako so te zadeve postale predmet resnih razprav, ki se bodo še
               nadaljevale. Vendar, da ne bi tega pozitivnega premika kakorkoli zadrževali, smo
               sklenili, da soglasno podpremo podpiramo Predlog stališča Republike Slovenije do
               Predloga direktive Sveta o spremembi Direktive 2011/16/EU glede avtomatične izmenjave
               podatkov na področju obdavčevanja. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, dr. Golob.</p>
               <p>Kolegice in kolegi, odpiram razpravo. Kdo bo prvi? Če dovolite,  nekaj misli. Gotovo se vsi strinjamo in tudi
               gospa državna sekretarka je povedala, da davčne goljufije in utaje in seveda tudi
               element pravičnosti povzročajo in pomenijo velik izziv. Zato da se pač poštenim
               davkoplačevalcem ne bi nalagalo dodatnih povišanj davkov. Zato tudi v tem smislu sam
               podpiram ta predlog direktive. Se pa pojavlja ob tem tudi nekaj vprašanj. Gospa
               državna sekretarka je že omenjala izmenjavo z Združenimi državami preko sporazuma
               Fakta. Seveda mene zanimajo tudi druge države, ki niso članice EU. Tudi sam bom tukaj
               izpostavil Švico kot dr. Golob. Sedaj pa, če smo pravilno razumeli vsebino dokumenta
               in predstavitev, je cilj dosedanje ureditve terja avtomatično izmenjavo podatkov od
               leta 2015 naprej, ker je pač do takrat potrebno adaptirati informacijske sisteme,
               itn. Ampak današnja obravnavana sprememba pa terja razširitev dodatnih kriterijev za
               izmenjavo od januarja naslednjega leta 2014. Ali tukaj mi dobro ne razumemo?</p>
               <p>Drugo pa, kar je vezano na adaptacijo informacijskega sistema, pa me zanima, če imate
               mogoče izračun stroškov. To gotovo nekaj stane in ti stroški bodo verjetno bremenili
               proračun Republike Slovenije.</p>
               <p>Gospa državna sekretarka, izvolite.</p>
            </sp>
            <sp who="SDT6:VraničarMateja">

               <speaker>MAG. MATEJA VRANIČAR:</speaker>

               <p>Hvala lepa. Torej kar se tiče izmenjave podatkov s tretjimi državami, kar se tiče
               Slovenije, mi izmenjujemo podatke večinoma na podlagi sporazumov o izogibanju
               dvojnega obdavčevanja. 50 takšnih sporazumov imamo. Pravzaprav že nekaj več zdajle
               kot 50, mislim da je 53, 54 sporazumov veljavnih in vsi ti sporazumi vsebujejo tudi
               določbe o izmenjavi podatkov, bodisi avtomatični izmenjavi bodisi izmenjavi na
               zahtevo. Vsi ti sporazumi temeljijo na OECD modelu in zdajle tečejo bolj ali manj
               dosti promptna pogajanja z različnimi državami članicami, da posodabljamo določbe o
               izmenjavi podatkov, da bi bile te čim bolj učinkovite.</p>
               <p>Drug instrument, ki ga uporabljamo za izmenjavo podatkov s tretjimi državami so pa
               posebni sporazumi o izmenjavi podatkov. Te sporazume uporabljamo oziroma jih sklepamo
               z državami, ki niso oziroma za katere ocenjujemo, da ni primerno, da se sklene
               celoten sporazum o izogibanju dvojnemu obdavčevanju in to so v glavnem države, ki jih
               štejemo, pogovorno bom rekla, za davčne oaze. In podobne sporazume sklepamo tudi s
               teritoriji, ki niso, ki jih ne moremo šteti za države, ampak imajo v bistvu status
               neke vrste davčnih oaz. Ta mreža se postopno širi.</p>
               <p>Tretji instrument, ki ga uporabljamo, je pa konvencija Sveta Evrope in OECD o
               administrativnem sodelovanju na področju obdavčevanja in tudi ta konvencija oziroma
               mednarodni sporazum vsebuje številne določbe o izmenjavi podatkov in na podlagi tega
               sporazuma potem davčna uprava lahko sklepa memorandume o izmenjavi podatkov z drugimi
               državami.</p>
               <p>To kar se tiče, vse kar je bilo povedano, velja seveda tudi za Švico, pri čemer
               moramo vedeti, da kar se tiče Švice za določene vrste dohodkov, velja z njimi tudi
               sporazum Evropska unija-Švica, o izmenjavi določenih podatkov, ki se tičejo obresti.
               Se pravi, tukaj imamo eno celo, zelo razvejano mrežo instrumentov, ki se lahko
               uporabljajo. Ta instrument o katerem govorimo danes, je pa pravzaprav namenjen samo
               izmenjavi podatkov med državami članicami, kjer želimo v bistvu vzpostaviti res ta
               občutek partnerstva pri pobiranju dajatev.  Se pravi, mi ne pobiramo samo dajatev za Slovenijo, ampak moramo na
               enak način ravnati tudi takrat, ko je treba v bistvu zagotoviti drugi državi članici,
               da dobi tiste prihodke, ki ji gredo.</p>
               <p>Gre v bistvu<gap n="..."/> Zakaj ta razlika 2014, 2015? Poročanje se zagotovi od 1. januarja
               2015, nanaša se pa to poročanje na dohodke dosežene v davčnem letu 2014. V bistvu pri
               teh letnih dohodkih letno gre za eno leto nazaj. Dejansko bodo tudi določeni stroški
               z nadgradnjo informacijskega sistema nastali. Deloma se krijejo iz Evropskega
               proračuna. To se v bistvu financira v okviru Fiskalis programa in sicer v bistvu se
               iz teh sredstev financira vse kar se tiče zagotavljanja povezljivosti informacijskih
               sistemov držav članic zato, da ta izmenjava res lahko teče, določene stroške bo pa
               treba kriti tudi iz Državnega proračuna, ampak zelo težko je ločiti stroške, ki bodo
               nastali samo zaradi tega, od drugih stroškov razvoja informacijskega sistema, tako da
               vam z natančno številko ne morem posreči. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa za vaša pojasnila. Želi še kdo razpravljati? Jaz se zdaj opravičujem, še
               en tehnični detajl. Kdo konkretno je zadolžen za izmenjavo podatkov in kakšna je
               frekvenca, kako se podatek izmenjava. Recimo zdaj pride kot dodatna postavka tudi
               dividenda. Ali takrat, ko se dividenda izplača na račun, ali se takoj podatek izmenja
               ali kako je? Torej kakšna je frekvenca? Takoj po nastanku oziroma izvedbi transakcije
               ali je to mesečno ali je letno? Prosim.</p>
            </sp>
            <sp who="SDT6:VraničarMateja">

               <speaker>MAG. MATEJA VRANIČAR:</speaker>

               <p>Za izmenjavo je odgovorna davčna uprava znotraj davčne uprave posebna služba, ki
               skrbi za izmenjavo podatkov. Ta službe že obstoji. Načelo pa je, da se izmenjavajo
               podatki enkrat letno, načelom v obdobju šestih mesecev po koncu leta, ampak tukaj
               govorimo o avtomatični izmenjavi. Če pa obstaja kakršenkoli sum, pa seveda ostajajo
               na mestu vsi mehanizmi za izmenjavo podatkov na zahtevo. V bistvu so pa druge pravne
               podlage in v tem primeru je pa treba odreagirati seveda veliko hitreje in so se, ti
               roki so se tudi skrajšali. V preteklosti smo imeli 6-mesečni rok, zdaj mislim, da je
               3-mesečni rok v katerem je treba odreagirati ko tako zahtevo prejmemo.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa gospa državna sekretarka.</p>
               <p>Podpredsednica Aleksandra Osterman. Izvolite.</p>
            </sp>
            <sp who="SDT6:OstermanAleksandra">

               <speaker>ALEKSANDRA OSTERMAN (PS PS):</speaker>

               <p>Samo vprašanje. Po letu. Ste rekli 6-mesecev po letu, po koncu zaključka. Kaj,
               bilančnega<gap n="..."/> To. <stage>/Glas iz ozadja./</stage></p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Še kdo? Ugotavljam, da razpravo lahko zaključim.</p>
               <p>Predlogu stališča Republike Slovenije pa bi predlagal amandma redakcijske narave, ki
               se glasi. V drugem odstavku se končni del besedila ustrezno nadomesti z besedilom <q>"z
               vsemi odplačili in stanji sredstev na računu"</q>. Ugotavljam, da se Vlada strinja s tem
               redakcijskim amandmajem.</p>
               <p>Ali želi kdo razpravljati o predlaganem amandmaju? Ugotavljam, da ne. Potem prosim,
               da glasujemo o predlaganem amandmaju. Glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma torej sprejet.</p>
               <p>Na glasovanje dajem predlog stališča s sprejetim amandmajem, ki se glasi. Republika
               Slovenija podpira sprejem predloga direktive o spremembi direktive 2011/16/EU glede
               obvezne avtomatične izmenjave podatkov na področju obdavčevanja. Avtomatična
               izmenjava podatkov je pomembno orodje v boju proti davčnim utajam. Predlog direktive
               se nanaša na razširitev področja uporabe avtomatične izmenjave podatkov v Evropski
               uniji na dividende, kapitalske dobičke, vse druge prihodke, ki izhajajo iz sredstev
               na finančnem računu, vse zneske v  zvezi s katerimi je finančna institucija zavezanec ali dolžnik,
               vključno z vsemi odplačili in stanji sredstev na računu. Glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O NEKATERIH PRAVILIH, KI UREJAJO
                  POSTOPKE Z ODŠKODNINSKIMI TOŽBAMI V NACIONALNI ZAKONODAJI ZARADI KRŠITEV DOLOČB
                  ZAKONODAJE O KONKURENCI DRŽAV ČLANIC IN EVROPSKE UNIJE.</title> Gradivo k tej točki
               smo prejeli od Vlade, 29. 8. 2013 na podlagi prvega odstavka 4. člena Zakona o
               sodelovanju med Državnim zborom in Vlado o zadevah Evropske unije. Skrajni rok za
               obravnavo predloga stališča v Državnem zboru je danes. Gradivo je bilo v skladu z
               določili Poslovnika Državnega zbora dodeljeno v obravnavo Odboru za zadeve Evropske
               unije kot pristojnemu odboru ter Odboru za gospodarstvo kot matičnemu delovnemu
               telesu. Slednjega je obravnaval na 10. seji, 3. 9. 2013 in sprejel mnenje, ki smo ga
               prejeli.</p>
               <p>Pozdravljam gospoda Pšeničnika. Z vsem spoštovanjem. Verjamem, da je gospod Pšeničnih
               strokovnjak na tem področju. Ponovno pa ugotavljam, da ni zadoščeno Poslovniku
               Državnega zbora, torej tukaj bi moral biti minister za gospodarstvo, najavljena je
               bila državna sekretarka gospa Andreja Kert. Bom še zadnjič spregledal ta deficit,
               naslednjič pa bomo morali točko črtati oziroma umakniti iz dnevnega reda. Poslovnik
               je pač treba spoštovati.</p>
               <p>Gospod Pšeničnik, dajem vam besedo, da nam predstavite predlog direktive in zlasti
               predlog stališča Republike Slovenije in prosim, da naše pripombe prenesete ministru.
               Izvolite.</p>
            </sp>
            <sp who="SDT6:unknown-M">

               <speaker>GOSPOD PŠENIČNIK:</speaker>

               <p>Hvala lepa gospod predsedujoči. Hvala tudi za vaše razumevanje. Bom pripombe in
               pomisleke prenesel vodstvu mojega ministrstva.</p>
               <p>Spoštovane poslanke, spoštovani poslanci! Evropska komisija je junija letos po dolgem
               času vložila nov zakonodajni predlog na področju prava konkurence. Tokrat je vložila
               predlog direktive, ki so usmerjena na nekatera pravila znotraj postopkov
               odškodninskih zahtevkov zaradi kršitve zakonodaje konkurence. Pripravi te direktive
               so botrovali, sta botrovala predvsem dva razloga. Prvi je neurejeno razmerje med
               javnim in zasebnim izvrševanjem te zakonodaje in drugi je dejanska nezmožnost oziroma
               primeri nezmožnosti uveljavljanja pravice do povrnitve škode v kolikor do kršitve
               pride. Tovrstni problemi so bili zaznani tudi v Republiki Sloveniji. Z namenom
               razrešitve teh problemov je komisija predlagala, da se o teh postopkih poenotijo
               nekatera pravila. Da se jasno opredeli pravica do odškodnine zaradi tovrstnih
               kršitev, da se poenotijo opravila glede razkritja dokazov, pravni učinki odločb
               organov pristojnih za konkurence, pa tudi nacionalnih sodišč, zastaranje, solidarna
               odgovornost, koncept nadaljnjega prenosa povečanih stroškov, ocenjevanju škode in
               seveda tudi sporazumno reševanje stroškov. V kolikor bo direktiva sprejeta, bo
               vplivala v Sloveniji predvsem na delo pravdnih sodišč v tovrstnih postopkih. Večino
               določb znotraj predloga te direktive že poznamo, glede nekaterih pa bodo potrebne
               tudi prilagoditve naše zakonodaje. Predlog stališča načeloma podpira prizadevanje
               Evropske komisije glede nadaljnjega poenotenja pravil na tem področju, vendar kot
               rečeno, gre šele za začetek obravnave o tem kompleksnem postopkovnem vprašanju, zato
               predlagamo vložitev proučitvenega  in tudi jezikovnega pridržka. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam gospod Pšeničnik.</p>
               <p>Sedaj prosim članico Odbora za gospodarstvo in našo podpredsednico, podpredsednico
               našega odbora, gospo Aleksandro Osterman, da nam predstavi mnenja matičnega delovnega
               telesa. Izvolite.</p>
            </sp>
            <sp who="SDT6:OstermanAleksandra">

               <speaker>ALEKSANDRA OSTERMAN (PS PS):</speaker>

               <p>Hvala za besedo, predsedujoči. Vsem en lep dober dan!</p>
               <p>Odbor za gospodarstvo je na 10. seji, 3. 9. 2013 kot matično delovno telo obravnaval
               omenjeni predlog stališča. Potrebno je poudariti, da je dopolnilno obrazložitev
               podala Državna sekretarka na Ministrstvu za gospodarstvo, mag. Monika Kirbiš Rojs, ki
               je pojasnila, da se na ravni Evropske unije obravnava tega zakonodajnega akta šele
               začenja. Zato ima Slovenija nanj še preučitveni in jezikovni pridržek. Glede vsebine
               predlagane direktive je pojasnila, da sta bila pri njeni pripravi opredeljena dva
               ključna problema. In sicer, neurejeno razmerje med javnim in zasebnim izvrševanjem
               zakonodaje o konkurenci ter nezmožnost uveljavljanja pravice do povrnitve škode.
               Evropska komisija želi z direktivo poenotiti pravico o opredelitvi pravice do
               odškodnine, razkritju dokazov, pravnih učinkih odločb pristojnega organa za
               konkurenco, zastaranju, solidarni odgovornosti, nadaljnjemu prenosu povečanih
               stroškov in ocenjevanju škode in sporazumnem reševanjem sporov. Razprave o predlogu
               stališča ni bilo. Odbor k predlogu stališča prav tako ni sprejel amandmajev, zato je
               Odbor za gospodarstvo sprejel mnenje, da omenjeni predlog stališča podpira in
               predlaga Odboru za zadeve Evropske unije, da predmetni predlog stališča sprejme.
               Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala kolegica podpredsednica.</p>
               <p>Predlog stališča je na 15. seji, 11. septembra letos obravnavala tudi Komisija
               Državnega sveta za mednarodne odnose in evropske zadeve in sprejela mnenje, ki smo ga
               prejeli. Za njegovo predstavitev pa prosim predsednika komisija, dr. Janvita Goloba.
               Izvolite dr. Golob.</p>
            </sp>
            <sp who="SDT6:GolobJanvit">

               <speaker>DR. JANVIT GOLOB:</speaker>

               <p>Hvala lepa predsednik. Na komisiji 15. seje, 11. 9. smo obravnavali tudi to
               problematiko. S strani Ministrstva za gospodarstvo je poročal dr. Peter Vrtačnik in
               smo se pridružili njegovemu stališče glede podpore Slovenije, prizadevanjem Evropske
               komisije pri součinkovanju javnega in zasebnega izvrševanja zakonodaje. Podprli smo
               sklepno ugotovitev, ki omenja možnost številka 3, kot tisto, ki je najboljša za
               dosego ciljev pobude za povrnitev škode proti monopolnih zadevah kot najprimernejšo
               za obravnavo tako ureditev součinkovanja javnega in zasebnega izvrševanja kot tudi
               pri optimalni obravnavi uveljavljanja pravice do povrnitve škode, je v sklepni
               ugotovitvi povzetek vsega tega mogočnega elaborata in mislimo, da je to kar en dober
               sklep, ki je tukaj zajet. In na koncu koncev, kot sem že omenil, podpiramo to
               direktivo oziroma stališče. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa vam dr. Golob.</p>
               <p>Kolegice in koleg, odpiram razpravo. Kdo želi razpravljati? Jaz bi samo vprašal,
               gospod Pšeničnik, rekli ste, da ima Slovenija preučitveni pridržek. Res je, da gre
               pravzaprav za začetek postopka, pa me vseeno zanima, kaj so tiste točke, ki Slovenijo
               najbolj žulijo? Izvolite, imate besedo.</p>
            </sp>
            <sp who="SDT6:unknown-M">

               <speaker>GOSPOD PŠENIČNIK:</speaker>

               <p>Pravzaprav ne gre toliko za vprašanje katere so točke, ki Slovenijo žulijo, ampak gre
               za novitete znotraj naših postopkov. Mogoče ključni odmik od obstoječe prakse, še
               posebej na področju odškodninskega prava, predstavlja domneva odgovornosti. Evropska
               komisija je na podlagi temeljite analize prišla do rezultatov, do primerov kartelov
               več kot devetih od desetih kartelov pride do dejanske povzročitve nezakonitih
               povečanih stroškov. In zato tukaj notri v postopek uvaja domnevo obstoja te vzročne
               zveze, ki mora povzročitelj, glede katere mora povzročitelj,  če se želi seveda tej škodni odgovornosti
               izogniti, dokazati nevpletenost, kar je glede na izkušnje zelo težko. Tovrstne
               domneve v naših postopkih nimamo.</p>
               <p>Naslednja stvar, ki nekoliko spreminja naš pristop, je povezana tudi z dokaznim
               gradivom. Evropska komisija določa brezpogojno varstvo nekaterih dokumentov
               pristojnega organa, še posebej, če so ti povezani s tako imenovanimi programi
               prizanesljivosti oziroma izjavami v poravnavah. Ker je tovrstne kršitve zelo težko
               odkrivati, so stranke, ki so tu pripravljene sodelovati, zelo pomemben element
               gradnje posameznega primera. In to gradivo, ki ga tu zbira pristojni organ, bo
               deležno brezpogojnega varstva, tudi glede katerih drugih organov.</p>
               <p>Naslednja noviteta, ki se tu uvaja, je, da - ker govorimo le za področje notranjega
               trga -, če je bilo v določeni zadevi že odločeno, pravnomočno odločeno s strani
               katerega drugega pristojnega organa, da se o tej stvari ne odloča ponovno. Tako da to
               so potem dejansko nekatere dodatne kavtele, ki dograjujejo naš sistem in
               predstavljajo noviteto in tudi zahtevajo temeljit premislek.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod Pšeničnik, za to pojasnilo. Ugotavljam, da razpravo lahko
               zaključim.</p>
               <p>Ker je predlog stališča precej obsežen, ga, če se, kolegice in kolegi, strinjate, ne
               bi v celoti bral. Tako dajem na glasovanje predlog stališča, kot je zapisano na 3. in
               4. strani gradiva, ki smo ga prejeli od Vlade 29.8.2013. Ali kdo temu načinu
               nasprotuje? <stage>(Ne.)</stage> Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  OSNUTKA PREDLOGA DIREKTIVE SVETA O SPREMEMBI DIREKTIVE 2009/71/EUROATOM O
                  VZPOSTAVITVI OKVIRA SKUPNOSTI ZA JEDRSKO VARNOST JEDRSKIH OBJEKTOV.</title>
               </p>
               <p>Osnutek je bil v skladu s členom 31 Pogodbe EUROATOM predložen evropskemu
               Ekonomsko-socialnemu odboru v mnenje.</p>
               <p>Gradivo k tej točki smo prejeli od Vlade 29.8.2013 na podlagi prvega odstavka 4.
               člena Zakona o sodelovanju med Državnim zborom in Vlado v zadevah Evropske unije.
               Skrajni rok za obravnavo predloga stališča v Državnem zboru je danes.</p>
               <p>Gradivo je bilo v skladu z določili Poslovnika Državnega zbora dodeljeno v obravnavo
               Odboru za zadeve Evropske unije kot pristojnemu odboru ter Odboru za kmetijstvo,
               gozdarstvo, prehrano in okolje kot matičnemu delovnemu telesu. Slednji ga je
               obravnaval na 23. seji, 5.9.2013, in sprejel mnenje, ki smo ga prejeli. Ne vidim ne
               ministra ne državnih sekretark Ministrstva za kmetijstvo. Z nami pa je gospod Andrej
               Stritar, direktor Uprave Republike Slovenije za jedrsko varnost na Ministrstvu za
               kmetijstvo in okolje, ki ga lepo pozdravljam. Prav tako na tej točki izražam
               razočaranje, ker poslovniškim določilom ni zadoščeno. Gospod Stritar, vi ste seveda
               zelo dobrodošli. Prosim, da naše razočaranje prenesete gospodu ministru in ga lepo
               pozdravite. Dajem pa vam besedo za predstavitev osnutka predloga navedene direktive
               in zlasti Predloga stališča Republike Slovenije. Izvolite.</p>
            </sp>
            <sp who="SDT6:StritarAndrej">

               <speaker>ANDREJ STRITAR:</speaker>

               <p>Hvala lepa. Seveda bom prenesel vaše sporočilo, in se opravičujem, da sem samo jaz
               tukaj.</p>
               <p>Kot ste povedali, gre za predlog spremembe evropske direktive in lahko razložim, da
               je to posledica dogajanj na jedrskem področju v zadnjih dveh letih in pol, zlasti po
               nesreči v Fukušimi. Prva evropska direktiva s področja jedrske varnosti  se je sprejela šele leta 2009.
               Prej ni bilo skupne direktive na tem področju, potekale so pa intenzivne razprave že
               vsaj kakšno desetletje. Po eni strani je ena struja hotela centralizirati in vpeljati
               strogo skupno platformo za vse, kar je v zvezi z jedrsko varnostjo v Evropski
               skupnosti. Po drugi strani so pa posamezne države že imele vpeljane svoje sistem in
               so se predvsem velike države tej centralizaciji zelo upirale. Tako je leta 2009
               prišlo do tega kompromisa, da je bila sprejeta ta prva direktiva, ki smo jo tudi mi
               podprli. No, medtem se je zgodila Fukušima in če se spomnite, smo že leta 2011 takoj
               po nesreči pristopili k tako imenovanim stresnim testom nukleark v Evropi in
               temeljito pregledali vseh 140 nukleark, ki delujejo v Evropi, in se skozi to tudi
               naučili več stvari. Predvsem smo okrepili pripravljenost teh objektov na ekstremne
               zunanje dogodke, kot je bil na Japonskem potres in cunami. Pri nas smo pa potem
               pregledali vse druge možne nevarnosti, ki lahko doletijo nuklearke, in se pripravili
               na to. Ob tem se je porodila tudi želja oziroma neka potreba, da bi bilo smiselno
               tudi zaostriti zakonodajni okvir. In so se že takrat, leta 2011, začele razprave o
               tem, kako bi izboljšali direktivo, kljub temu, da pravzaprav še do konca vpeljana ni,
               zdaj še traja; prehodno obdobje za vpeljavo v nacionalno zakonodajo je sicer že mimo,
               ampak smo še pri prvem roku za prvo poročanje po tej direktivi iz leta 2009, tako da
               še ni videti učinkov te direktive. Pa vendar smo se potem vsi skupaj odločili, da
               gremo v spremembo. Evropska komisija je stopila do ENSREG-a, to je skupina
               predstavnikov upravnih organov za jedrsko varnost, v kateri sem tudi jaz kot
               predstavnik naše Uprave za jedrsko varnost ni predstavniki vseh upravnih organov vseh
               27 članic, Hrvaške še ni bilo zraven, kjer smo sedeli kar precej časa in pripravili
               svoje strokovne poglede na stvar. Tako je na nek način ta strokovna podlaga že
               usklajena med državami, med tistimi državami, ki se predvsem ukvarjamo z jedrsko
               varnostjo. Ta osnutek je potem dobila komisija in je pripravila svoj osnutek
               spremembe direktive, ki v precejšnji meri sledi tem strokovnim podlagam. Tako v tem
               trenutku ne vidimo kakšnih pomembnih zadržkov, torej, naša Uprava za jedrsko varnost,
               ne vidimo kakšnih pomembnih zadržkov do tega predloga, zato je tudi predlog pred
               vami, da Slovenija to spremembo direktive podpira.</p>
               <p>Naj samo še naštejem, katere so glavne smeri, v katere gre predlog. Prva je še
               dodaten poudarek potrebi po neodvisnem nadzornem organu v državi nad vsem, kar se
               počne z jedrskimi zadevami. Pri nas imamo to že v zadostni meri urejeno, tako ta
               točka pri nas ni problematična, v nekaterih drugih državah bodo imeli s tem več
               težav. Potem so dodatne zahteve po tako imenovani transparentnosti, pri nas je to
               prevedeno v preglednost, v bistvu neke vrste odprtosti do vsega, vseh postopkov in
               vseh odločitev ter odprtost proti javnosti, tako da lahko imajo vsi, ki se čutijo
               prizadete, možnost priti do zadostnih informacij. Potem se uvajajo neka bolj podrobna
               načela, generalna načela, ki jih je upoštevati pri vsem, kar se počne v zvezi z
               jedrsko varnostjo. Tudi s tem pri nas nimamo problemov, zlasti ker smo pred dvema
               mesecema ali tremi meseci sprejeli Resolucijo o jedrski varnosti. No, tisto, kar bo
               pa večja sprememba, je pa vpeljava tega mehanizma, ki smo ga izvedli s stresnimi
               testi. Tega bi zdaj vpeljali
               kot redno dejavnost v celotni Evropski uniji, in sicer tako, da bi na vsakih 6 let
               izbrali neko temo, tehnično temo, in potem naredili pregled vseh nukleark v Evropi,
               na podoben način, kot smo to delali leta 2011, torej z neko kampanjo, kjer se bo zelo
               intenzivno in v globino pogledalo določene segmente in se potem tudi medsebojno
               pregledalo v tako imenovanih, po angleško, <q>"peer review"</q> pregledih, torej nekih
               mednarodnih pregledih, medsebojnih pregledih ustreznosti rešitev v posamezni državi.
               To so glavne novosti. Kot sem že rekel, večjih zadržkov nimamo, je nekaj detajlov, ki
               so tudi navedeni v gradivu, kjer bomo malo razpravljali in usklajevali, vendar
               domnevam, da ne bo sporno in bomo lahko prispevali k temu, da bo direktiva sprejeta.
               Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala vam, gospod Stritar, za predstavitev novosti direktive in predstavitev stališča
               Republike Slovenije.</p>
               <p>Naš član, gospod Jakob Presečnik, in predsednik Odbora za kmetijstvo, gozdarstvo,
               prehrano in okolje me je prosil, da predstavim mnenje matičnega delovnega telesa, kar
               bom tudi storil.</p>
               <p>Odbor za kmetijstvo, gozdarstvo, prehrano in okolje je na 23. seji, 5.9.2013, kot
               matično delovno telo obravnaval Predlog stališča Republike Slovenije do Osnutka
               predloga direktive Sveta o spremembi Direktive 2009/71/EUROATOM o vzpostavitvi okvira
               skupnosti za jedrsko varnost jedrskih objektov <stage>(EPA 1386/6-EU-U501)</stage>, ki ga je
               29.8.2013 Državnemu zboru na podlagi tretjega odstavka 4. člena Zakona o sodelovanju
               med Državnim zborom in Vlado v zadevah Evropske unije posredovala Vlada. Dopolnilno
               obrazložitev predloga stališča je podal minister za kmetijstvo in okolje mag. Dejan
               Židan <stage>(no, ker je minister bil na matičnem delovnem telesu, mu danes dajemo
               odpustek)</stage>. Razprave članov odbora o stališču Republike Slovenije ni bilo. Odbor za
               kmetijstvo, gozdarstvo, prehrano in okolje je v skladu s prvim odstavkom 154.k člena
               Poslovnika Državnega zbora sprejel naslednje mnenje: Odbor za kmetijstvo, gozdarstvo,
               prehrano in okolje podpira Predlog stališča Republike Slovenije do Osnutka predloga
               direktive Sveta o spremembi Direktive 2009/71/EUROATOM o vzpostavitvi okvira
               skupnosti za jedrsko varnost jedrskih objektov, ki ga je predložila Vlada, in
               predlaga Odboru za zadeve Evropske unije, da predlog stališča sprejme.</p>
               <p>Predlog stališča je na 15. seji, 11.9.2013, obravnavala tudi Komisija Državnega sveta
               za mednarodne odnose in evropske zadeve in sprejela mnenje, ki smo ga prejeli. Za
               njegovo predstavitev prosim predsednika komisije dr. Janvita Goloba. Izvolite, dr.
               Golob.</p>
            </sp>
            <sp who="SDT6:GolobJanvit">

               <speaker>DR. JANVIT GOLOB:</speaker>

               <p>Hvala lepa, predsednik.</p>
               <p>Kot ste dejali, 11.9.2013 smo imeli na komisiji v gosteh dr. Andreja Stritarja,
               direktorja Uprave Republike Slovenije za jedrsko varnost z Ministrstva za kmetijstvo
               in okolje, ki je poskrbel za tako bogato razpravo, da smo celo pozabili poslati
               pozdrave ministru in obema državnima sekretarkama.</p>
               <p>Tudi svetniki so se ob tej problematiki precej razživeli s svojimi vprašanji, kako od
               točk, ki segajo v mikro sfero dogajanja v centrali, o jumperjih, ki naj jih ne doseže
               več kot 15 milisilvertov, ko gre za kakšno popravilo, kot do tega, kaj če bi priletel
               komet in z neko milijardinko verjetnosti poškodoval našo jedrsko centralo ali pa
               kakšno drugo. Postali smo pa pozorni glede dveh točk, pri odgovornosti podizvajalcev
               pri izvajanju stresnih testov in pri človeških virih za izvajanje testov, domačih ali
               tujih, za tako imenovani <q>"peer review"</q>. In direktor nas je tu kar pomiril glede
               kadra. Včeraj ste pa lahko postali pozorni glede izvajanja dr. Cizla, direktorja
               Odseka za jedrsko varnost, ki je rekel, da bi rabili vsako leto 10  jedrskih strokovnjakov; teh verjetno
               Slovenija ne bi absorbirala, je pa njihovo znanje zanimivo na evropskem trgu,
               zaposlitev, zdaj pa študirata dva, trije ali kaj takega.</p>
               <p>Torej, suma sumarum, predlog stališča Republike Slovenije smo sprejeli in dajemo
               pozitiven signal na tem odboru, da ga sprejmete oziroma da ga povzamete. Hvala
               lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, gospod predsednik komisije.</p>
               <p>Kolegice in kolegi, odpiram razpravo. Kdo želi razpravljati? Podpredsednica dr.
               Ljubica Jelušič, izvolite.</p>
            </sp>
            <sp who="SDT6:JelušičLjubica">

               <speaker>DR. LJUBICA JELUŠIČ:</speaker>

               <p>Najlepša hvala, spoštovani predsednik.</p>
               <p>Mene tudi zanima to vprašanje medsebojnih strokovnih pregledov, s katerimi ste se
               očitno ukvarjali v Državnem svetu oziroma vaši komisiji, dr. Golob. In sicer me
               zanima, ali so ti medsebojni strokovni pregledi v prihodnje mišljeni tudi kot način
               sankcioniranja tistih, ki ne bodo potem odpravili napak, ker je predvideno tudi
               postopno kontroliranje tega, kako bodo odpravljene napake, ki jih bo ta skupina za
               strokovni pregled odkrila. Se pravi, ali poleg že obstoječih pravil, ki jih imate na
               področju mednarodnih izmenjav na področju jedrske varnosti, ali se zdaj uveljavlja v
               bistvu še ena nova institucija, ki se bo v to vpletala in še dodatno zahtevala neke
               sankcije oziroma neka opozorila.</p>
               <p>Drugo je pa povezano s tematiko, ki se pojavlja v tem gradivu, in sicer, da bi se naj
               pogoji za graditev jedrskih objektov v prihodnje, bodisi za energetske ali
               raziskovalne namene, precej zaostrili, zlasti v smislu zagotovitve varnosti v okolici
               tega objekta, tako imenovani zadrževalni hrami in tako naprej. Ali bo to kakorkoli po
               vaši oceni omejevalo tudi razvoj morebitnega tovrstnega jedrskega potenciala v
               prihodnosti v Sloveniji? In kaj pravzaprav to, kar je v gradivu napisano glede teh
               novih objektov, pomeni za našo prihodnost? Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, gospa podpredsednica.</p>
               <p>Tudi sam bi imel eno vprašanje, če dovolite, gospod Stritar. Če sem vas pravilno
               razumel v vaši predstavitvi, je pogostost, torej frekvenca stresnih testov 6 let -
               ali sem pravilno razumel? Ja, in da se potem vsakih 6 let določi tudi neko novo
               vsebino. Ker gotovo, da ti stresni testi ne smejo biti prepogosti, saj gotovo to
               pomeni neko motnjo v samem jedrskem objektu, kakršenkoli je že, za tehniko in tudi za
               personal, če lahko tako rečem. Komu gredo poročila, to me zanima, teh stresnih testov
               in kaj v primeru, da so stresni testi tako negativni, da je treba objekt <stage>(beri:
               jedrsko elektrarno)</stage> zapreti, kdo potem to izvede, kdo da tisto odločbo, da je treba
               elektrarno zapreti?</p>
               <p>Pa še bolj postransko vprašanje. Ima Republika Slovenija kakšnega svojega
               predstavnika, stalnega predstavnika v EUROATOM-u?</p>
               <p>To bi bilo zaenkrat z moje strani vse in vam kar predajam besedo, gospod Stritar.</p>
            </sp>
            <sp who="SDT6:StritarAndrej">

               <speaker>ANDREJ STRITAR:</speaker>

               <p>Hvala lepa. Hvala lepa za vprašanja.</p>
               <p>Mislim, da je to prvo vprašanje, vaše, gospa Jelušič in gospod predsedujoči, lahko
               odgovorim na obe vprašanji hkrati, ker gre za isti problem. To je stara dilema, okoli
               katere se krešejo mnenja, ali se gremo centralni nadzor in centralno ukrepanje ali
               pustimo vse skupaj nacionalnim upravnim organom, da ostane ta suverenost za ukrepanje
               na nacionalnem nivoju. Trenutno so zvezde obrnjene na to drugo rešitev, da v Evropi
               ne bo centralnega nadzornega organa, ki naj bi imel tudi kakšno moč izvajanja
               kakršnihkoli sankcij. Zato so tudi bodoči pregledi, ti <q>"peer review-ji"</q>,  zamišljeni tako kot nek
               svetovalni mehanizem, kjer pride ta ekipa, torej, kjer najprej domači strokovnjaki
               naredijo pregled, potem nacionalni upravni organ pregleda in potrdi ali pa tudi ne,
               in se potem šele to objavi javno in se povabi tujce, da pridejo pogledat, da še oni
               pregledajo in dajo priporočila - priporočila, ker nimajo moči, da bi karkoli
               naredili. Ta priporočila je pa potem na nacionalnih upravnih organih treba upoštevati
               ali pa ne; seveda, če bodo zelo resna priporočila, nacionalni organ ne bo mogel se
               delati neumnega, pač pa bo moral ukrepati. To je odgovor na to, kdo bo ustavil, če bo
               kakšen problem. Seveda, jaz upam, da je stanje tako, da takih priporočil ne bo, kajti
               če bodo - da zelo negativnih priporočil ne bo, kajti če bodo, to pomeni, da nam
               sistemi v tisti dotični državi ne funkcionirajo dobro, da tisti, ki bi moral izvajati
               nadzor, ga ni izvajal dovolj dobro, ali pa tisti, ki bi moral zagotavljati varnost,
               je ni zagotavljal dovolj dobro. In potem bi bilo zelo žalostno, da pridemo do tega,
               da bo šele neka skupina tujcev ugotovila, da je vse skupaj slabo. Tako da upam, da
               tega ne bo, ampak mehanizem je tu. V bistvu taki mehanizmi že obstajajo, saj hodijo
               kar naprej neke mednarodne misije, večinoma v organizaciji atomske agencije, torej
               globalne ustanove. Zadnja je bila pri nas pred dvema letoma, ki je pregledovala našo
               upravno infrastrukturo in na podlagi tega smo potem tudi resolucijo sprejeli, na
               njihovo priporočilo. V elektrarno na tri do štiri leta pride neka taka misija tujcev
               in vse skupaj pregleda. Tako da ta mehanizem obstaja, vendar zdaj se čuti potrebo, da
               bi ga morali narediti tudi na nivoju evropske skupnosti, zato da evropska skupnost
               tudi malo bolj skupno diha na ta način.</p>
               <p>Potem ste, gospa Jelušič, vprašali o pogojih za nove elektrarne. Tehnično to izhaja
               iz ideje po novih zahtevah za nove elektrarne, v bistvu iz stroke, in je prvič
               nastala v Evropi, v neformalni skupini, ki ji pravimo Venera, kjer je tudi neke vrste
               klub upravnih organov, pa ne tako kot tisto, kar sem prej omenil, ENSREG, ki je neko
               politično svetovalno telo. Venera je prostovoljni klub, ki so ga ustanovili že leta
               1999, preden smo bili v Evropski uniji, kjer sedimo zdaj vsi upravni organi in se
               pogovarjamo, jaz pravim, od spodaj navzgor, o tem, kaj lahko izboljšamo, s tem da to
               ni takoj zakonsko obvezujoče. In to, da je nekaj prostovoljno narejeno, je bistveno
               bolj učinkovito, se bistveno lažje pride do nekih močnih predlogov, kot pa če nekdo
               to z vrha zaukaže in se potem vsi bojijo, kaj pa, če tega ne bom mogel doseči. No, in
               skozi ta mehanizem od spodaj navzgor smo že pred dvema, tremi leti sestavili nabor
               teh zahtev, kakšni naj bodo ti novi reaktorji, ker če ti začneš čisto na novo graditi
               nekaj, lažje izvedeš bistveno boljše rešitve, kot pa na nekem objektu, ki je že 30,
               40 let star. In te zahteve so bolj kot ne globalni konsenz, ne samo v Evropi. Tako da
               ne vidim, da bi to bila neka blazna omejitev za bodoče elektrarne, kajti, kot rečeno,
               bodoče se da graditi drugače kot stare.</p>
               <p>Zadnje vprašanje je bilo o stalnih predstavnikih, pa ne EUROATOM, EUROATOM kot tak ne
               obstaja kot neka institucija, ampak to vodi <q>"Directorat General"</q> za energetiko v
               DGENER, v Luksemburgu imajo sedež. Mislim, da trenutno ni tam nikogar. Lahko pa, ko
               smo že na tem odboru, tu povem nekaj, kar vam morda ne bo všeč. Jaz vidim, da je to,
               da hodijo Slovenci v evropske institucije, vrhunski strokovnjaki delat v evropske
               institucije, velik udarec za nas v Sloveniji. Mi imamo zelo malo ljudi, ki so res
               sposobni, in če nam eden od teh odide nekam delat v tujino, ga nimamo tukaj. In smo
               soočeni s tem, da moramo šolati nove in nove in jih graditi, da zrastejo do nekje, in
               se potem samo bojimo, da bodo pobegnili. Kajti obratne poti ni, zaradi razlike v
               ekonomski razvitosti, v
               plačah, seveda ne bo nihče k nam prišel. Poleg tega imamo pri nas še te omejitve
               glede jezika. In zame je eden od velikih strahov, s katerimi moram živeti kot
               odgovorni za našo upravo, da bodo moji najboljši ljudje zagrabili ponudbo, ki prihaja
               iz evropskih institucij, in šli nekam delat v Evropo in bodo takoj imeli višjo plačo
               kot jaz. Tako da ta mobilnost ljudi je sicer dobra, ampak moram reči, da se čuti tudi
               kot negativen izziv za take države, kot smo mi. Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, gospod Stritar, da ste pojasnili tudi čisto praktičen problem. Meni se pa zdaj
               pojavlja še dodatno vprašanje. Ko govorite o strokovnjakih, ali gre tu pretežno za
               jedrske fizike ali ni nujno?</p>
            </sp>
            <sp who="SDT6:StritarAndrej">

               <speaker>ANDREJ STRITAR:</speaker>

               <p>Večkrat mislijo ljudje, še danes sem to doživel, da sem jaz fizik. Pa nisem fizik, na
               našem področju smo različne stroke in jaz sem elektrotehnik, diplomiral sem kot
               elektrotehnik. Nekaj je tudi fizikov, ampak v glavnem vse naravoslovne smeri. Saj ta
               naša stroka je po svoje zelo zanimiva ravno zato, ker je zelo pestra, ker pokriva
               praktično vse segmente naravoslovja, pa še družboslovje, kajti tudi socialni elementi
               so zelo pomembni pri tem, kar počnemo. Tako da niso predvsem fiziki.</p>
               <p>No, kar se te migracije na zahod tiče, imeli smo primer, mislim, da pred tremi,
               štirimi leti, ko so v Luksemburgu oziroma na komisiji zastavili okrepitev njihovega
               inštituta na Nizozemskem in glavna tarča so bili ljudje iz vzhodnih držav, češ da je
               treba več ljudi iz vzhodnih držav privabiti. In so šli vabit ljudi iz naših držav in
               takrat so v enem letu šli trije, eden iz moje uprave, eden iz Inštituta Jožef Štefan
               in eden iz nuklearke - trije zelo dobri ljudje so naenkrat šli. In to pomeni 10%
               vseh, kar nas je, tako da to je problem.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Obenem pa na nek način izziv za letošnje maturante, da bodo vedeli, kam
               se lahko vpišejo in imajo zagotovljeno službo.</p>
               <p>Želi še kdo razpravljati, kolegice in kolegi? Ugotavljam, da ne, zato razpravo
               zaključujem.</p>
               <p>Na glasovanje dajem predlog stališča, ki je malo daljše in se glasi: Republika
               Slovenija pozdravlja Osnutek predloga direktive Sveta, ki ga je predložila Evropska
               komisija. Republika Slovenija podpira določbe o splošnih obveznostih, ki vključujejo
               tudi nove pojme, ki jih bo treba prenesti v slovenski pravni red, saj gre za
               definicije iz mednarodnih standardov in konvencij, ki jih Republika Slovenija že
               izvaja. Republika Slovenija podpira določila, ki se nanašajo na zahteve o strokovnem
               znanju in usposobljenosti na področju jedrske varnosti ter preglednosti, je pa
               zadržana do priprave strategije preglednosti, saj so dobri odnosi z vsemi vpletenimi
               lahko doseženi tudi na drugačen način. Hkrati Republika Slovenija predlaga, da morajo
               za razširitev obveznosti na podizvajalce poskrbeti imetniki dovoljenj in ne
               regulatorni organ. Republika Slovenija meni, da je treba v predlogu odpraviti
               podvajanje posameznih določb, ki se nanašajo na obveščanje prebivalstva v okolici
               jedrskih objektov in ki so že vsebovane v Direktivi o obveščanju prebivalstva o
               ukrepih zdravstvenega varstva, ki jih je treba sprejeti, in o pravilih ravnanja v
               primeru radiološkega izrednega dogodka. Predvsem je treba jasno razmejiti določbe, ki
               se nanašajo na obveščanje splošne javnosti preko medijev in obveščanje potencialno
               prizadetega prebivalstva o izvajanju in poteku zaščitnih ukrepov. V poglavju <q>"Posebne
               obveznosti"</q> bi morali posebej poudariti, da se zahtevani varnostni cilji nanašajo le
               na nove oziroma bodoče objekte. Tudi izvajanje posebnega obdobnega pregleda na
               podlagi mnenja upravnega organa, da se objekt bliža koncu življenjske dobe, ni
               smotrno, saj je življenjska doba objekta že dovolj dobro opredeljena. Kot eno
               najpomembnejših izboljšav direktive Republika Slovenija vidi v uvedbi poglavja o
               strokovnih pregledih in izdajanju smernic, pri tem pa se ji kot glavna skrb pojavlja
               vprašanje potrebnih človeških virov za uspešno izvajanje teh nalog. Tudi široke
               smernice  Evropske unije za
               izboljšanje jedrske varnosti, izdelane na podlagi strokovnih pregledov so po mnenju
               Slovenije koristna ideja. Želi kdo razpravljati o predlogu stališča? Ugotavljam, da
               ne. Potem prosim, da o predlogu stališča glasujemo. Glasovanje teče, glasovanje
               zaključujem.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>S tem končujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O VRAČANJU PREDMETOV KULTURNE
                  DEDIŠČINE, KI SO BILI PROTIPRAVNO ODSTRANJENI Z OZEMLJA DRŽAVE ČLANICE.</title>
               </p>
               <p>Gre za prenovitev. Gradivo k tej točki smo prejeli od Vlade 11. 7. 2013 na podlagi
               prvega odstavka 4. člena Zakona o sodelovanju med Državnim zborom in Vlado v zadevah
               Evropske unije. Skrajni rok za obravnavo predloga stališča v Državnem zboru je danes.
               Gradivo je bilo v skladu z določili Poslovnika Državnega zbora dodeljeno v obravnavo
               Odboru za zadeve Evropske unije, kot pristojnemu odboru ter Odboru za kulturo, kot
               matičnemu delovnemu telesu. Slednji ga je obravnaval na 3. nujni seji 11. 9. 2013 in
               sprejel mnenje, ki smo ga prejeli. Najprej pa prosim dr. Aleša Črniča, državnega
               sekretarja na Ministrstvu za kulturo, da nam predstavi predlog direktive in zlasti
               predlog stališča Republike Slovenije.</p>
               <p>Gospod državni sekretar, izvolite, imate besedo.</p>
            </sp>
            <sp who="SDT6:ČrničAleš">

               <speaker>DR. ALEŠ ČRNIČ:</speaker>

               <p>Hvala lepa, gospod predsedujoči. Spoštovane poslanke, spoštovani poslanci, dober
               dan.</p>
               <p>Poskušal bom biti zelo kratek. Gradivo ste prejeli, zadeve smo že kar dobro
               predebatirali na Odboru za kulturo, tudi na Komisiji Državnega sveta in smo veseli,
               da jih bomo tudi danes tukaj. Skratka, to je prenova direktive iz leta 1993, ki
               prinaša tri pomembne spremembe, ki niso tako zelo majhne. Mi vse tri spremembe
               podpiramo, prepričani smo da gredo v pravo smer. In sicer gre za napredek v točki
               kjer direktiva določitev nacionalnega bogastva prepušča državam članicam. Skratka,
               države članice lahko po novem po tem predlogu, ki upamo, da bo sprejet, same določajo
               kaj je nacionalno bogastvo in kaj ne. Druga pomembna sprememba je to, da direktiva
               oziroma predlog spremembe direktive podaljšuje rok za začetek postopka vračanja pred
               pristojnim sodišče države članice. Zdaj je ta rok eno leto od tiste točke, ko država
               ugotovi kje je dotični predmet, kje se nahaja približno ali kdo je lastnik, od tiste
               točke naprej imajo države eno leto časa, da sprožijo ta postopek. V praksi se je
               izkazalo, da je to zelo pogosto prekratek rok in da države pogosto ne uspejo tega,
               tako da ta predlog podaljšuje ta rok na tri leta, kar se nam zdi zelo dobrodošlo. In
               še zadnja pomembna sprememba je ta, da predlog te spremembe povečuje odgovornost
               dobrovernih posestnikov. Skratka, nam se zdijo vse tri spremembe dobrodošle,
               spremembe v pravo smer, jih podpiramo. Želeli bi si še kakšno več, zagotovo, ampak to
               je pač zadeva Evropskega parlamenta. Zelo različni interesi se krešejo noter, tako da
               ocenjujemo, da je to zelo dobrodošlo v tej točki. Mi si bomo prizadevali še za
               nekatere stvari naprej, ampak v tej točki se nam zdi to zelo pravi korak v pravo smer
               in zato predlagamo, da država ta predlog podpre.</p>
               <p>Za enkrat toliko. Z veseljem diskutiramo in odgovarjamo na vsa vprašanja in
               dileme.</p>
               <p>Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod državni sekretar za vašo predstavitev direktive in predstavitev
               predloga stališča Republike Slovenije.</p>
               <p>Zdaj pa prosim kolega Andreja Čuša, podpredsednika Odbora za kulturo, da nam
               predstavi mnenje matičnega delovnega telesa.</p>
               <p>Gospod Čuš, izvolite.</p>
            </sp>
            <sp who="SDT6:ČušAndrej">

               <speaker>ANDREJ ČUŠ (PS SDS):</speaker>

               <p>Hvala za besedo, predsedujoči.</p>
               <p>Odbor za kulturo je na svoji 3. nujni seji 11. septembra 2013, kot matično delovno
               telo obravnaval predlog stališča Republike Slovenije do predloga direktive Evropskega
               parlamenta in Sveta o vračanju predmetov kulturne dediščine, ki so bili protipravno
               odstranjeni z ozemlja države članice.  V okviru razprave je člane in članice odbora zanimalo predvsem kako bo
               prenovljena direktiva vplivala na vračanje umetnin, ki so bile s slovenskega ozemlja
               odtujene med 2. svetovno vojno in ali o njih obstajajo kakšni popisi kako je z
               njihovim vračanjem in kako je z delovanjem posebej za to sestavljene medresorske
               skupine. S strani ministrstva je bilo pojasnjeno, da gre pri vračanju slovenskih
               umetnin za vitalne interese Slovenije, vendar tudi določila predloga prenovljene
               direktive, ki sta jo predlagala Evropski parlament in Svet bodo veljala od leta 1993
               naprej. Tako je cilj tega predloga državam članicam omogočiti vračilo vsakega
               predmeta kulturne dediščine, uvrščenega med nacionalno bogastvo, ki je bil
               protipravno odstranjen z njihovega ozemlja leta 1993 ali pozneje. Si bo pa Slovenija
               na podlagi 14. člena in dopolnitve uvodnih določb predloga prizadeva za omogočanje
               retroaktivnosti na tem področju. Državni sekretar je še povedal, da za vso odtujeno
               nacionalno bogastvo obstajajo natančni popisi ter da je medresorska skupina pravkar
               sestavljena ter pričenja s svojim delom. Odbor za kulturo je v skladu z drugim
               odstavkom 154.H člena Poslovnika Državnega zbora sprejel naslednje mnenje: Odbor za
               kulturo podpira predlog stališča Republike Slovenije do predloga direktive Evropskega
               parlamenta in Sveta o vračanju predmetov kulturne dediščine, ki so bili protipravno
               odstranjeni z ozemlja države članice.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala, kolega Čuš.</p>
               <p>Predlog stališča je na 15. seji 11. septembra letos obravnavala tudi Komisija
               Državnega sveta za mednarodne odnose in evropske zadeve in sprejela mnenje, ki smo ga
               prejeli. Za njegovo predstavitev prosim predsednika komisije dr. Goloba.</p>
               <p>Izvolite.</p>
            </sp>
            <sp who="SDT6:GolobJanvit">

               <speaker>DR. JANVIT GOLOB:</speaker>

               <p>Hvala lepa, predsednik.</p>
               <p>Po tako bogatem programu od volilnih zadev, potem smo imeli mednarodni transport, kar
               bo tema za gospo Klasinčevo na prihodnji seji, pa davčne obveznosti in informacije in
               odškodnine in jedrska varnost je bila kulturna tematika kot en bombon na torto naše
               razprave, ki je zahtevala pozornost in znanje na širokem spektru. Mi smo to tematiko
               pregledali, videli za kaj gre v teh bistvenih spremembah, ki jih bomo podprli.
               Določitev nacionalnega bogastva, ki se prepušča državam članicam, podaljšuje rok za
               začetek postopka vračanja pred pristojnim sodiščem države in tukaj je bilo nekaj zelo
               zanimivih komentarjev, povečuje odgovornost dobrovernih lastnikov. Na koncu smo
               sprejeli izvedbeni akt, torej spremljanje ocenjevanja in izbrani pristop, kombinacija
               možnosti dve in tri, ki se bo izvedel s predlogom prenovitve direktive 93/7 EGS, ki
               naj bi ga Evropski parlament in Svet Evropske unije sprejela z rednim zakonodajnim
               postopkom. Zavedali smo se, posebej ker je en od svetnikov iz Bele krajine, Sumer
               Khalil na to opozoril kakšno je dogajanje s kulturno dediščino zdaj v Iraku, da je tu
               divja jaga in ropanje, ki primerljivo s tistim, kar je Göring počenjal v Evropi v
               času 2. svetovne vojne, tako da zadevo smo gospodu državnemu sekretarju prenesli, bi
               rekel, kot naše razmišljanje, da to presega samo evropske dimenzije in posega na
               globalne. V prenosu na slovensko mikrosfero pa smo opozorili, da so si tudi po vojni
               nekateri veljaki dovolili odnesti marsikaj s tega, sicer če prav privatnega, vendar
               nacionalnega bogastva v svoje rezidence, vendar če je to ta točka 3, da povečuje
               odgovornost dobrovernih posestnikov, naj bo katerihkoli, čigavo je, bodo odločila
               slovenska sodišča, da je potem to v varnih rokah. To nam je državni sekretar nekako
               zagotovil, tako da konec koncev ni bilo zadržkov, da Komisija za mednarodne odnose in
               evropske zadeve soglasno ne sprejema mnenja, ki podpira ta predlog.</p>
               <p>Hvala lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa vam, dr. Golob.</p>
               <p>Kolegice in kolegi, odpiram razpravo. Prva se je prijavila kolegica Saša Kos.</p>
            </sp>
            <sp who="SDT6:KosSaša">

               <speaker>SAŠA KOS (PS PS):</speaker>

               <p>Hvala za besedo.</p>
               <p>Sama podpiram predlog stališča, iz tega, torej matičnega delovnega telesa je  je razvidno, da je že
               razpravljal o sprožitvi postopkov vračila, ki so bili protipravno odstranjeni iz
               ozemlja države članice, ki zahtevajo vračilo. Člen 7 te direktive določa, da se tak
               postopek ne sme začeti več kot 30 let po odtujitvi. Zanima me, katere zahteve po
               vračilu v okviru tega roka ima Slovenija do držav članic? In če je znano, koliko
               takšnih postopkov je dejansko že sproženih? To me zanima. Isto člen tudi določa, da v
               primeru predmetov, ki so del javnih zbirk in predmetov cerkvene dediščine velja
               omejitev 75 let. Razen, če v državi članici za zahtevek ni časovne omejitve, ali je
               ta rok urejen z bilateralnim sporazumem med državama članicama. Kaj to pomeni za
               Slovenijo, predvsem ko gre za nekatere odtujitve konec 30. in 40. let prejšnjega
               stoletja. Ali pri tem kot kriterij velja trenutno ozemlje države članice, se pravi,
               da le ta lahko zahteva vračilo predmetov kulturne dediščine tudi za tisti del svojega
               ozemlja, ki v času odtujitve ni bil del njene države. Ali pa izhaja iz kriterija
               zgodovinsko obstoječih meja v določenem trenutku, kar pomeni, da so s tem postavljene
               omejitve državam članicam glede vračila posameznih predmetov. Hvala za odgovor.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala. Kolegica Saša Kos.</p>
               <p>Če dovolite, bi sam tudi tukaj postavil nekaj vprašanj oziroma izrazil nekaj,
               pravzaprav izrazil upanje, ki mi ga daje ravno 14. člen, ki daje možnost
               retrogradnosti, retroaktivnosti, tako da, na prvi pogled sem se malo ustrašil tiste
               letnice 1993. Vsi pa seveda, ko to beremo, o vračanju premetov kulturne dediščine,
               nekako takoj dobimo asociacije na umetnine, ki so bile in so še vedno zadržane v
               Italiji in so bile nekako odnesene iz Kopra, Izole in Pirana. Seveda pa imamo tudi
               umetnine v sosednji Madžarski. Sedaj, če se malo sprehodimo po spominu, vemo da je
               občasno bila tudi naša slovenska diplomatska aktivnost včasih večja, včasih manjša,
               včasih je sploh ni bilo na tem področju. Tako, da bi vas jaz tukaj, gospod državni
               sekretar, nekako pozval, da poskušate, ko bo ta direktiva pravno veljavna, polno
               veljavna, da se dejansko celotna Vlada pri tem angažira, da enkrat pa vendarle le
               dobi Slovenija te umetnine nazaj. Pred leti je bil izdelan en katalog teh umetnin, ki
               so bile, ki so zadržane v Italiji. To je fotografija naslovnice tega kataloga. Sedaj,
               kaj me skrbi in kar nekako tudi plastično kaže na to, kakšen je naš odnos oziroma
               naša prizadevanja, da to dobimo nazaj, se je ta katalog oziroma kar nekaj izvodov
               tega kataloga se je v tej hiši našlo na mestu kjer ne bi smeli biti. Ne bom naprej
               govoril, ker smo, vam bom pa kasneje povedal, gospod državni sekretar. Verjetno ne
               bomo našli krivca, ampak tudi jaz nekako čutim kulturo tako kot dr. Golob in mislim,
               da naša generacija mora dejansko vložiti vse napore, da te umetnine dobimo vendarle
               enkrat nazaj.</p>
               <p>Za enkrat ni želje po drugih vprašanjih. Gospod državni sekretar, izvolite.</p>
            </sp>
            <sp who="SDT6:ČrničAleš">

               <speaker>DR. ALEŠ ČRNIČ:</speaker>

               <p>Hvala lepa. Seveda, ta poziv Vladi, ki ste ga izrekli, jaz sem ga vesel. Ne bom
               rekel, da je nepotreben, zelo dobrodošel je. Vlada že sedaj se trudi, mislim da se
               mora še naprej. Jaz to absolutno se tukaj 110% strinjam. Že na kar bogati debati na
               Odboru za kulturo smo se strinjali, da je to ena izmed točk, kjer se različne
               politične opcije, ne samo različni resorji Vlade, moramo  poenotiti in tudi ni razloga, da se ne bi. Tukaj
               imamo cilj isti, in da tukaj slovenska država mora kar se da sinhronizirano si
               prizadevati za ta zelo jasen cilj. Da ta, bombon na torti, kot pravi gospod Golob, ni
               samo sladek, danes je pa res pač to, da je ta direktiva bila sprejeta leta 1993, in
               da ne more retroaktivno veljati. Mi pa imamo glavnino problema, kot ste, gospod
               predsednik, dobro omenili seveda z Italijo. Nekaj tudi z Madžarsko, ostalo z Italijo,
               ostalo so v bistvu malenkosti, ki se zelo dobro rešujejo, nekaj malega na področju
               držav, ki so nastale iz bivše Jugoslavije, kjer se rešujejo v okviru sukcesije, ampak
               tam res ni velikih problemov. Glavnina je zagotovo Italija, nekaj malega Madžarska.
               Ta 14. člen, ki ste ga omenili seveda tukaj daje neko možnost. V naslednjem koraku bo
               menda tudi nekaj prostora, da bi ta 14. člen ali pa, predvsem v uvodnih določbah še
               malce razširili zadevo, kar pa ne bo avtomatično pomenila retroaktivnosti, tako da,
               tam je pa ta beseda zapisana v poročilu naše debate iz Odbora za kulturo. Tega
               preprosto ne moremo. Lahko pa seveda ta določila te direktive uporabimo potem v
               bilateralnih reševanjih naprej. To lahko služi kot neko priporočilo, lahko se
               sklicujemo na njih, ampak brez prostovoljnega pristanka Italije, predvsem, je čisto
               zares uporabiti ne moremo. Ampak vseeno to ni malo. Imamo neko osnovo, ki jo lahko
               uporabimo. Tako da, to sem na začetku nekako tudi omenil, če bi jo sama Slovenija
               pisala, bi jo napisala drugače, ampak glede na zelo različne interese v Evropski
               uniji je to malo težje.</p>
               <p>Kar nekaj vprašanj, gospa Kos, ki ste jih postavili, gredo nad vse legitimna
               vprašanja gredo v pravo smer, zelo so podrobna in tega smo zelo veseli, ampak
               predlagam, da dam besedo moji kolegici, ki se že leta ukvarja s tem in vam bo lahko
               bolj jasno in bolj natančno povedala, da ne izgubljamo preveč časa. Tako da, s seboj
               imam dve kolegici, mag. Marija Brus, gospa Urška Zupanec. Pa bi prosil gospod Brus,
               če lahko od vprašanja do vprašanja zelo natančno odgovorimo na to. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Gospa Brus, imate besedo. Pa prosim, da se polno predstavite zaradi
               magnetograma.</p>
            </sp>
            <sp who="SDT6:BrusMarija">

               <speaker>MAG. MARIJA BRUS:</speaker>

               <p>Hvala. Mag. Marija Brus, podsekretarka na Ministrstvu za kulturo, direktorat za
               kulturno dediščino.</p>
               <p>Glede rokov iz 7. člena direktiva velja, ne velja retroaktivno. Se pravi, roki
               začnejo teči od leta 1993 dalje. Tako da, ti roki so konsenzualni. Vendar, če bi se
               nanašali celo na 30., 40. leta bi to pomenilo retroaktivnost. V tem smislu mi
               direktive ne moremo uporabiti. Žal. Potem pa, kar se tiče še ozemeljske pristojnosti,
               velja enako. Se prvi, ozemeljska pristojnost se nanaša tudi od leta 1993 dalje
               oziroma na ozemlje države članice. To je žal vse. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Sem prav razumel, vi ste rekli da, če sem prav razumel, da retroaktivnost
               ne pride v poštev. Jaz imam tukaj v gradivu 14. člen, drugi odstavek, piše: <q>"Vsaka
               država članica sme režim določen v tej direktivi uporabiti za zahteve po vračilu
               predmetov kulturne dediščine, ki so bili protipravno odstranjeni iz ozemlja drugih
               držav članic pred 1. januarjem 1993."</q> Gospa Brus, izvolite.</p>
            </sp>
            <sp who="SDT6:BrusMarija">

               <speaker>MAG. MARIJA BRUS:</speaker>

               <p>Ja. Tako kot je že gospod državni sekretar povedal, to je prostovoljna odločitev
               vsake posamezne države članice oziroma se lahko uporabi v bilateralnih dogovorih, ni
               pa zavezujoča. Zato tudi rok iz 7. člena absolutno ne morejo biti zavezujoči za
               obdobje pred letom 1993. 14. člen pa omogoča, da se to lahko uporabi oziroma pač ne
               prepoveduje državam članicam,  ker določila recimo glede kazenskih postopkov so jasna, da direktiva
               ne more vplivati na druge postopke, ki so stvar kaznivih dejanj in podobno.</p>
               <p>Glede zahtevkov pred sodišči pa lahko države to uporabijo, ampak tega komisija
               nikakor ne vsiljuje oziroma direktiva ne vsiljuje, ne pred določa v naprej.
               Prepuščeno je odločitvi posamezne države ali pa več državam članicam v medsebojnih
               dogovoril.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolegica Kos.</p>
            </sp>
            <sp who="SDT6:KosSaša">

               <speaker>SAŠA KOS (PS PS):</speaker>

               <p>Se opravičujem. Sem morda preslišala, morda ste mi pojasnili. Koliko pa je v
               Sloveniji takšnih postopkov? Številčno, mislim se opravičujem, ali sem preslišala ali
               niste povedala. Hvala lepa za odgovor.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Gospa Brus.</p>
            </sp>
            <sp who="SDT6:BrusMarija">

               <speaker>MAG. MARIJA BRUS:</speaker>

               <p>Trenutno imamo en postopek v obravnavi. Večina vračil se je pa izvajala po
               diplomatskih dogovorih in nekih medsebojnih dogovorih med državami. Tudi v Evropi se
               večina vračil izvaja tako in države članice težijo k temu, da se vračila izvajajo
               sporazumno, ne da bi jim bilo treba direktivo uporabiti, ker direktiva omogoča, da se
               postopki pri katerih ni možno doseči sporazumnega dogovora, lahko nadaljujejo pred
               sodišči. Trenutno imamo mi v postopku en primer, za katerega kaže, da bo pa prišla v
               poštev uporaba direktive.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolegica Kos je prej spraševala tudi o časovnih omejitvah, 30 let, 75
               let. Kako je s tem? 7. člen.</p>
            </sp>
            <sp who="SDT6:BrusMarija">

               <speaker>MAG. MARIJA BRUS:</speaker>

               <p>Ta člen velja, se pravi za roke za 30 let in roki se za zbirke podaljšujejo na 75
               let. Se pravi, za tisto kar je v, so daljši za tisto, kar je v muzejih in oziroma
               tisto, kar je registrirano kot nacionalno bogastvo, je inventarizirano kot del zbirke
               muzeja knjižnice, arhiva oziroma kot del inventarja cerkve oziroma verske skupnosti.
               Tukaj velja neko posebno določilo. Se pravi, rok se podaljšuje na 75 let za tisto,
               kar je inventarizirano, kar ima v bistvu status neke javne zbirke.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Ja, gospod državni sekretar. Izvolite.</p>
            </sp>
            <sp who="SDT6:ČrničAleš">

               <speaker>DR. ALEŠ ČRNIČ:</speaker>

               <p>Samo še stavek, dodatka, če si smem dovoliti k temu. Še enkrat poudarjam, nam seveda
               to ni zelo všeč. Krasno bi bilo, če bi direktiva veljala za 100 let nazaj in bi bilo
               super. Ampak žal nimamo mehanizma, da bi to dosegli. Tako, da smo že tudi debatirali,
               mislim da na odboru za kulturo, ne toliko na Državnem svetu, zakaj za vraga ne
               zaostrimo, zakaj potem pa nimamo pripomb, zakaj ne zaustavimo teh sprememb, itn.
               Zato, ker preprosto nimamo mehanizma, da bi to dosegli, ker so interesi tako zelo
               različni in predvsem zato, ker te tri točke, ki jih imamo tukaj, ki mogoče zgledajo
               malenkost, niso tako zelo malenkostne in glede na dogajanja v zadnjih letih in
               desetletjih ocenjujemo, da so absolutno pomembni koraki v pravo smer. Še enkrat
               ponavljam, mi si bomo v naslednjem koraku prizadevali še razširiti ta 14. člen,
               predvsem v tistih uvodnih določbah in to je lahko potem nek pripomoček, nekaj kar
               imamo zraven, ko se potem pogajamo predvsem z Italijo. Ne bomo se mogli, ne bomo
               mogli konfliktov reševati s tem, da bi se sklicevali na direktivo in jo vrgli na mizo
               in rekli tako določa, zato to morate narediti. Lahko pa se bomo sklicevali v smislu,
               pač to je nek standard kako rešujemo zadeve. Sedaj, zakaj jih z Italijo ne in to neka
               pomoč, tisti ki se ukvarjate s pogajanjih v mednarodnih odnosih, itn. Veste, da ni
               čisto nepomembna, vsaj nekaj imamo v žepu. Tako, da v tem smislu ocenjujemo, da je ta
               sprememba tukaj dobrodošla, da v tem trenutku jo absolutno moramo podpreti in si
               seveda permanentno tudi v naprej prizadevati še bolj, predvsem te določbe krepiti, ki
               gredo nam v korist. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala gospod državni sekretar. Podpredsednica Aleksandra Osterman, izvolite.</p>
            </sp>
            <sp who="SDT6:OstermanAleksandra">

               <speaker>ALEKSANDRA OSTERMAN (PS PS):</speaker>

               <p>Hvala za besedo. Sicer jaz imam vprašanje, ki se ne nanaša na predlog direktive,
               vendar vseeno. Po drugi svetovni vojni je bilo, ker se je odpiralo vprašanje, jaz sem
               zasledila, gospod Janvit Golob je omenil, veliko premoženja je bilo tudi
               denacionaliziranega in potem, jasno tudi z umetninami, ki spadajo tudi kot kulturna
               dediščina, veliko je bilo takih umetnin. In v postopkih denacionalizacije, kako to bivši lastniki dokazujejo
               oziroma kako se ta problem rešuje v naši državi. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala tudi vam. Morda še najprej, še enkrat kolegica Kos.</p>
            </sp>
            <sp who="SDT6:KosSaša">

               <speaker>SAŠA KOS (PS PS):</speaker>

               <p>Se opravičujem, bi še enkrat vprašala morda, kako pa je to ozemeljsko določeno. Torej
               glede na to, da se meje spreminjajo, to tudi mislim, da se nismo dotaknili, ki je
               bilo zelo, bi rekla, široka vprašanja in tako, da bi prosila še za ta odgovor. Hvala
               lepa.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Gospa Brus.</p>
            </sp>
            <sp who="SDT6:unknown-F">

               <speaker>GOSPA BRUS:</speaker>

               <p>Gre za ozemlje današnje Slovenije. V bistvu direktiva se ne nanaša, da bi neposredno
               govorila o kakršnihkoli možnih spremembah ozemlja. Govori o ozemlju na ozemlju države
               članice. Če prihaja vmes do sprememb, pa žal ne vem, verjetno je to pristojnost nekih
               drugih<gap n="..."/> Ja, tako<gap n="..."/></p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Sedaj seveda prej, ko sem jaz uvodoma omenjal diplomatsko dejavnost, sem
               gotovo spada tudi parlamentarna diplomacija, ki v zadnjem času dobiva vedno večji
               pomen. In jaz moram reči, da sedaj sem nekako v dvomih. Čisto konkretno, ker zame so
               pomembna konkretna dejanja. V naslednjem tednu gre delegacija Državnega zbora, ki jo
               vodi predsednik Državnega zbora, tudi sam sem zraven in še poslanec, gospod Laszlo
               Göncz, gremo v madžarski parlament na obisk. Ali naj to zadevo odpremo? Sedaj, seveda
               je še to nekako, kako bi rekel, surovi tekst in nekako zdaj jaz izgubljam upanje o
               retroaktivnosti oziroma o moči tega 14. člena. Mimogrede, pa bi vas tukaj prosil, to
               sicer ne paše k tej točki, če je možno, iz vašega ministrstva do ponedeljka, ker v
               torek zjutraj gremo, dobiti katalog umetnin, ki so bile odtujene v Madžarsko.
               Izvolite gospod državni sekretar.</p>
            </sp>
            <sp who="SDT6:unknown-M">

               <speaker>GOSPOD ________:</speaker>

               <p>Natanko to smo se pogovarjali že s poslancem Gönczem. Smo mu že obljubili in se to že
               pripravlja. Skratka dobili boste podatke o vseh zadevah, ki so kakorkoli relevantne
               na Madžarskem. Se pravi, do ponedeljka jih pošljemo tudi vam.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Lepo prosim.</p>
            </sp>
            <sp who="SDT6:unknown-M">

               <speaker>GOSPOD _________:</speaker>

               <p>Obljubimo. Še en odgovor sem dolžen gospe podpredsednici, Osterman. Tako je.</p>
               <p>Vprašanje je seveda legitimno, popolnoma na mestu. Sicer se ne tiče neposredno te
               direktive, zato v gradivu nimate nič o tem, itn., kar pa ne pomeni, da vprašanje ni
               legitimno, itn. Tudi v Državnem svetu smo nekaj časa posvetili tej temi.</p>
               <p>Te stvari se seveda, večinoma so se reševale, nekaj malega je še ostalo, ampak res,
               procentualno gledano zelo zelo malo, večinoma so rešeni v okviru denacionalizacijskih
               postopkov. Je pa tam naša kolegica, na zadnji debati v Državnem svetu opozorila, kako
               in to ste tudi vi vprašali, zelo v pravo smer gre vprašanje, kako zelo težavni so ti
               postopki dokazovanja. V praksi je razen redkih izjem, skoraj nemogoče dokazati
               lastniku, dokler, če ni zares dovolj dobro dokumentiran predmet, dovolj dobro pomeni
               slika. Če je slika, potem gre. Če pa ni slike, je pa samo izjemoma možno zares ali pa
               bi moral biti rez zelo zelo natančen opis. Tako, da tukaj so problemi tako v teh
               primerih, skratka znotraj države kot tudi v teh mednarodnih. Skratka, kadar mi res
               popolnoma jasno dokumentirano za kateri predmet gre in tudi kadar so vpisi zelo
               natančni, še vedno ni čisto jasno ali gre res za to sliko ali je mogoče kakšna druga
               slika še obstaja kje, itn. Tako da, tukaj v praksi imamo pogosto težave, kadar ni
               fotografij teh predmetov, so ti postopki zelo zelo težavni.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa za vsa pojasnila. Zaznavam, da razpravo lahko zaključim. Zahvaljujem se
               gospodu državnemu sekretarju, sodelavkama.</p>
               <p>K predlogu stališča Republike Slovenije pa bi predlagal amandma redakcijske narave,
               ki se glasi. V drugem odstavku se končni del besedila ustrezno nadomesti z besedilom
               <q>"v skladu s členom 36., pogodbe o delovanju Evropske unije"</q>. Na ta način bo iz
               stališča razvidno  za katero
               pogodbo v tem primeru gre. Predstavnika Vlade sprašujem, če se strinja z redakcijskim
               amandmajem?</p>
            </sp>
            <sp who="SDT6:unknown-M">

               <speaker>GOSPOD _______:</speaker>

               <p>Se strinjamo ja.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Ugotavljam strinjanje. Hvala lepa.</p>
               <p>Ali želi kdo razpravljati o predlaganem redakcijskem amandmaju? Ugotavljam, da ne.
               Potem prosim, da glasujemo o predlaganem redakcijskem amandmaju. Glasujem.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem predlog stališča s sprejetim amandmajem, ki se glasi. Republika
               Slovenija podpira spremembo obstoječe direktive, 93/7 o vračanju predmetov kulturne
               dediščine, ki so bili protipravno odstranjeni iz ozemlja države članice. Direktiva
               prinaša tri bistvene vsebinske spremembe, ki po našem mnenju predstavljajo velik
               napredek v spoštovanju nacionalnega bogastva posameznih držav članic. Direktiva
               prinaša tri bistvene vsebinske spremembe. Določitev nacionalnega bogastva prepušča
               državam članicam, podaljšuje rok za začetek postopka vračanja pred pristojnim
               sodiščem države članice in povečuje odgovornost dobrovernih posestnikov. Doslej je
               bilo mogoče zahtevati vračilo le za tiste predmete, ki so ustrezali zvrstem in
               finančnim pragom iz priloge direktive, predlog spremembe pa prilogo povsem odstrani
               in državam članicam omogoča, da same določijo nacionalno bogastvo brez vnaprejšnje
               opredelitve posameznih zvrsti in finančnih pragov. Slovenija z odstranitvijo priloge
               soglaša, v postopku obravnave pa se bo zavzemala za spremembo opredelitve pojma
               nacionalno bogastvo. Po mnenju Slovenije je predlagana opredelitev pojma zgolj na
               umetniško, zgodovinsko ali arheološko vrednost za države članice omejujoča. Zato se
               bo zavzemala za bolj fleksibilno dikcijo, ki bo v celoti upoštevala princip
               subsidiarnosti na način, da bodo države članice nacionalno bogastvo določale v skladu
               z nacionalnimi zakonodajami in upravnimi postopki, ki urejajo področje premične
               dediščine v skladu s členom 36, Pogodbe o delovanju Evropske unije. Po mnenju
               Slovenije se je enoletni rok za začetek postopka vračanja pred pristojnimi sodišči
               izkazal za nerealnega, zato podpira predlagano podaljšanje roka na 3 leta, kar je
               bistveno za uspešno izvedbo vračila po sodni poti. Slovenija posebej pozdravlja
               povečano odgovornost dobrovernih posestnikov, ki je bila v direktivi doslej zelo
               ohlapno določena, zaradi česar je bilo vračilo predmetov oškodovancem povezano s
               finančnimi stroški, ki so realno neopravičeni. Sprememba direktive zavezuje vse, ki
               trgujejo s predmeti dediščine ali prenašajo lastništvo na drugačen način k dolžni
               skrbnosti, kar je novost v prestopku k varstvu dediščine pred protipravnim
               odstranjevanjem. S sodobnimi komunikacijskimi sredstvi in ostalimi načini, ki so že
               sedaj izvedljivi, vse deležnike zavezuje k uporabi obstoječih možnosti preverjanja
               izvora. V zavzemanju za zmanjšanje administrativnih bremen podpira podaljšanje
               obdobja obveznosti poročanja držav članic o izvajanju direktive s 3 na 5 let,
               predlaga pa, da se zaradi različnosti zvrsti gradiva pri katerih je način preverjanja
               lahko zelo zahteven ter usklajevanja z eksperti obdobje obveznosti preverjanja držav
               članic, predlaganih 5 let podaljša na 6 mesecev. To je 4. člen. Republika Slovenija
               meni, da bo sprememba direktive močno pripomogla k ohranjanju in vračanju protipravno
               odstranjenega nacionalnega bogastva. Prosim, da glasujemo. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog stališča je sprejet.</p>
               <p>S tem končujem 4. točko dnevnega reda.</p>
               <p>Prehajam na <title>5. TOČKO DNEVNEGA REDA - DOLOČITEV DELEGACIJE ODBORA ZA 50. PLENARNO
                  ZASEDANJE COSAC, VILNA, 27. DO 29. OKTOBER 2013.</title> Od 27. do 29. oktobra 2013
               bo v Vilni potekalo jubilejno 50. plenarno zasedanje COSAC, konferenci odborov
               parlamentov Evropske unije za  evropske zadeve. Gradivo, ki je objavljeno na spletni strani Državnega
               zbora, sestavljajo vabili in dnevni red zasedanja.</p>
               <p>Na dnevnem redu zasedanja so o proceduralnih zadevah, prispevek COSAC k
               medparlamentarnemu sodelovanju Evropski uniji. Trenutno stanje litvanskega
               predsedstva, Evropske volitve 2014, parlamentarna diplomacija, implementacija
               strategije Evropa 2020, demokratična legitimnost v Evropski uniji in vloga parlamenta
               Evropske unije ter digitalna agenda. Delegacijo našega odbora sestavljajo štirje
               člani. Pri njeni sestavi izhajamo iz 10. člena Pravilnika o mednarodni dejavnosti
               Državnega zbora, ki določa, da je pri določanju sestave delegacije treba upoštevati
               ustrezno zastopanost poslanskih skupin koalicije in opozicije v Državnem zboru. V
               skladu z dosedanjo prakso sta v njej sodelovala dva člana iz vrst koalicije in dva
               člana iz vrst opozicije. Kot predsednik odbora bom sam vodil delegacijo. Interes za
               udeležbo je po elektronski pošti, dne 11. 9. 2013 izkazala gospa Polonca Komar.
               Istega dne je interes za udeležbo po telefonu izrazila in elektronski pošti izrazila
               tudi kolegica Jana Jenko. In še po elektronski pošti podpredsednica Aleksandra
               Osterman.</p>
               <p>Sedaj sprašujem, kdo od članov odbora je zainteresiran za udeležbo na omenjenem
               zasedanju. Rabimo pa še enega iz vrst opozicije.</p>
               <p>Ja, kolegica Janja. Izvolite.</p>
            </sp>
            <sp who="SDT6:NapastJanja">

               <speaker>JANJA NAPAST (PS SDS):</speaker>

               <p>Hvala lepa za besedo, gospod predsedujoči. Lepo pozdravljeni vsi skupaj!</p>
               <p>Ja, iz vrst opozicije sem že tudi jaz na zadnjem zasedanju bila prisotna v Dublinu in
               tudi tokrat so mi poslanski kolegi in kolegica dovolili oziroma smo se dogovorili, da
               bi lahko bila udeleženka ponovno tudi jaz. Tako da, to je moj predlog. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa. Sedaj v tem trenutku<gap n="..."/> Nisem še zaključil. OK. V tem trenutku imamo
               sedaj spisek takšen. Jožef Horvat, Aleksandra Osterman, Janja Napast, mag. Jana
               Jenko. Prej sem omenil, da je interes izrazila kolega Polonca Komar, vendar je na
               seji, sedaj na tej seji umaknila svoj interes. Bi se strinjali s takšno sestavo
               delegacije? Potem jo dajem na glasovanje. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je delegacija potrjena.</p>
               <p>S tem smo torej izglasovali sklep. Odbor za zadeve Evropske unije je določil
               delegacijo za 50. plenarno zasedanje konference odborov, parlamentov Evropske unije
               za Evropske zadeve COSAC, ki bo v Vilni od 27. do 29. oktobra 2013 v sestavi: Jožef
               Horvat predsednik odbora, Aleksandra Osterman podpredsednica odbora, Janja Napast in
               mag. Jana Jenko.</p>
               <p>S tem zaključujem 5. točko dnevnega reda.</p>
               <p>Prehajamo na <title>6. TOČKO DNEVNEGA REDA - PREDLOG DELEGACIJE ODBORA ZA OBISK V
                  VELIKI NARODNI SKUPŠČINI REPUBLIKE TRUČIJE V OKVIRU PROJEKTA MEDPARLAMENTARNI
                  DIALOG IN PROJEKT IZMENJAV, NOVEMBER 2013.</title> Velika narodna skupščina
               Republike Turčije je pripravila poseben projekt, imenovan Medparlamentarni dialog in
               projekt izmenjav. V njegovem okviru se je izvajal dvostranski medparlamentarni obiski
               med turškim parlamentom in parlamenti držav članic Evropske unije. Poudarim naj, da
               ne gre za klasičen bilateralni obisk, ampak za projekt, ki izhaja iz pobude turškega
               parlamenta in je namenjen izmenjavi izkušenj pri vstopanju v Evropsko unijo. Namen
               projekta je torej vzpostavitev neposrednih medparlamentarnih odnosov z nacionalnimi
               parlamenti Evropske unije in boljše razumevanje turškega vprašanja v okviru
               približevanja Turčije uniji. Dvočlanska delegacija velike narodne skupščine Republike
               Turčije je Državni zbor obiskala 5. junija letos in nas v okviru projekta povabila na
               povratni obisk. Naj  pojasnim,
               da tudi stroški obiska delegacije v Turčiji krije gostitelj. Povratni obisk
               delegacije je predviden med 11. in 16. novembrom 2013. Delegacijo sestavljata dva
               poslanca Državnega zbora. Vlogo vodje delegacije bi prevzel sam kot predsednik
               odbora, imenovati moramo še drugega člana oziroma članico delegacije, obisk v Turčiji
               in sestavo delegacije bo nato odobril oziroma potrdil Kolegij predsednika Državnega
               zbora.</p>
               <p>Interes za sodelovanje v delegaciji je izrazila predsednica odbora za zunanjo
               politiko, gospa Janja Klasinc. Odpiram razpravo.</p>
               <p>Izvolite</p>
            </sp>
            <sp who="SDT6:KlasincJanja">

               <speaker>JANJA KLASINC (PS PS):</speaker>

               <p>Spoštovani gospod predsednik! Interes izražam predvsem iz dveh razlogov. V programu
               je predvideno srečanje tudi s predsednikom Odbora za zunanjo politiko turškega
               parlamenta in s predsednikom skupine prijateljstva, z vodjo skupine prijateljstva s
               Slovenijo. Sama v Državnem zboru opravljam tudi ti dve funkciji, to se pravi, vodim
               Odbor za zunanjo politiko in pa tudi sem vodja skupine prijateljstva s Turčijo. Tako,
               da bi bilo to racionalno. Odbor za zunanjo politiko pa ima že nekaj časa tudi vabilo
               turškega odbora za zunanjo politiko za obisk in smo se mu že kar nekaj časa
               odpovedovali v odboru, prav zaradi stroškov. In zdaj vidimo nekakšno možnost
               racionalizacije, da lahko ta obisk izkoristimo tudi za to, tako da sem prosila, če bi
               bila lahko ta druga članica sama. Hvala.</p>
            </sp>
            <sp who="SDT6:HorvatJožef">

               <speaker>PREDSEDNIK JOŽEF HORVAT:</speaker>

               <p>Hvala lepa za to pojasnilo. Seveda ne gre sedaj za klasični bilateralni obisk, ampak
               v smislu racionalizacije, pa to podpiram. Naj tudi spomnim, da delegacija ne bo na
               obisku od 11. do 16., ampak seveda tri dni, ker tako določa pravilnik o mednarodni
               dejavnosti Državnega zbora.</p>
               <p>Mislim, da lahko sedaj na tej točki razpravo zaključim. Na glasovanje dajem predlog
               sklepa, ki se glasi. Odbor za zadeve Evropske unije je določil delegacijo za obisk v
               veliki narodni skupščini Republike Turčije, novembra 2013 v okviru projekta
               medparlamentarni dialog in projekt izmenjav v sestavi Jožef Horvat, Janja Klasinc.
               Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 6. točko in 71. sejo Odbora za zadeve Evropske unije.</p>
               <p>Kolegice in kolegi, vam se iskreno zahvaljujem za konstruktivno sodelovanje, prav
               tako pa tudi strokovnim službam našega odbora za kvalitetno pripravo seje.</p>
               <p>Lep vikend vam želim in vse dobro. Srečno! <stage type="time">Seja se je končala 13. septembra 2013
                  ob 11.40.</stage>
               </p>
            </sp>
         </div>
      </body>
   </text>
</TEI>
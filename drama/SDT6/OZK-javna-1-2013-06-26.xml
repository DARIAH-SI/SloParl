<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZK-javna-1-2013-06-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E33C905A016FAD1FC1257D1F005A76D2</idno>
               <idno type="custom" subtype="day">27CBCF3C379BB1DEC1257B970042BC3F</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=27CBCF3C379BB1DEC1257B970042BC3F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZK-javna-1-2013-06-26.OZK" n="1">
               <name>javna predstavitev mnenj</name>
               <date when="2013-06-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZK-javna-1-2013-06-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZK-javna-1-2013-06-26.OZK">
                        <orgName key="OZK">Odbor za kulturo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR</stage>
            <stage type="title">ODBOR ZA KULTURO</stage>
            <stage type="title">JAVNA PREDSTAVITEV MNENJ O PREDLOGU RESOLUCIJE O NACIONALNEM PROGRAMU ZA JEZIKOVNO POLITIKO 2014-2018</stage>
            <stage type="date">(26. junija 2013)</stage>
            <stage type="chairman">Javno predstavitev je vodila mag. Majda Potrata, predsednica odbora.</stage>
            <stage type="time">Javna predstavitev mnenj se je pričela ob 10.00.</stage>
            


            <sp xml:id="SDT6-OZK-javna-1-2013-06-26.sp1">

               <speaker>PREDSEDNICA MAG. MAJDA POTRATA:</speaker>

               <p>Spoštovane gospe in gospodje.</p>
               <p>Pričenjam javno predstavitev mnenj o Predlogu resolucije o nacionalnem programu za
               jezikovno politiko 2014-2018, ki jo organiziran Odbor za kulturo, kot matično delovno
               telo za obravnavo tega predloga resolucije.</p>
               <p>Odbor je odločitev za organizacijo javne predstavitve mnenj sprejel na 1. nujni seji
               13. junija 2013 na predlog Poslanske skupine Pozitivna Slovenija.</p>
               <p>Pozdravljam vse prisotne udeleženke in udeležence javne predstavitve mnenj,
               predstavnike Ministrstva za kulturo, vse vabljene, predstavnike sredstev obveščanja
               ter gledalke in gledalce, ki nas spremljate na balkonu ali pa po televiziji.</p>
               <p>Namen javne predstavitve mnenj je pridobiti mnenja in stališča strokovne in širše
               javnosti k navedenemu predlogu, kot podlago za obravnavo predloga resolucije na
               matičnem delovnem telesu.</p>
               <p>Javna predstavitev mnenj naj bi podala odgovore predvsem na naslednja vprašanja:</p>
               <p>1. Ali je jezikovnopolitična vizija dokumenta v skladu s pričakovanji skupnosti in v
               skladu s stanjem sodobne družbe?</p>
               <p>2. Ali so jezikovnopolitična prizadevanja ustrezno formalizirana, da bodo
               učinkovita?</p>
               <p>3. Ali je v resoluciji posvečena ustrezna pozornost slovenščini kot prvemu jeziku,
               torej ukrepom, povezanim z večinskimi govorci?</p>
               <p>4. Ali je v resoluciji posvečeno dovolj pozornosti Slovencem v tujini?</p>
               <p>5. Ali je v resoluciji vprašanje manjšinskih jezikov ustrezno obravnavano?</p>
               <p>6. Ali so v resoluciji ukrepi, namenjeni priseljencem, oblikovani tako, da jim bodo
               omogočili učinkovit dostop do znanja slovenščine?</p>
               <p>7. Ali so v resoluciji govorci s posebnimi potrebami obravnavani ustrezno?</p>
               <p>8. Ali sta v poglavju o visokem šolstvu ustrezno upoštevana oba vidika razvoja
               slovenskega visokošolskega prostora: uveljavljanje slovenščine kot učnega jezika in
               internacionalizacija kot eden od pogojev zagotavljanja znanstvene odličnosti?</p>
               <p>9. Ali ukrepi s področja jezikovne opremljenosti sledijo sodobnim evropskim
               smernicam?</p>
               <p>10. Ali je formalnopravni vidik slovenske jezikovne politike ustrezno
                  reflektiran? O razpravi bo
               pripravljen magnetogramski zapis predstavitve, ki bo objavljen na spletnih straneh
               Državnega zbora.</p>
               <p>Dovolite, da preberem še nekaj tehničnih napotkov. Uvodno predstavitev predloga
               resolucije bo v imenu predlagatelja podal minister za kulturo dr. Uroš Grilc, lahko
               da tudi kdo drug še z ministrstva, napovedan je bil državni sekretar, vidim pa tudi
               vodjo Urada za slovenski jezik.</p>
               <p>Uvodnemu delu bo sledila razprava, vprašanja in komentarji udeleženk in udeležencev.
               Vse, ki bi radi razpravljali prosim, da izpolnite prijavnico k razpravi, ki jo imate
               pred seboj na klopeh ter jo oddate meni oziroma mojim strokovnim sodelavkam, tako da
               bom lahko vsako napovedano razpravljavko ali razpravljavca tudi predstavila. Naj tu
               samo omenim, da bom brala tako, kot boste izpolnili prijavnice, se že vnaprej
               opravičujem, če bodo akademski naslovi navedeni jih bom prebrala, če bo brez
               akademskih naslovov teh ne bom brala, tako da ne bi bil kdo zaradi tega užaljen ali
               drugače obravnavan, kot drugi. Vse razpravljavce prosim, da svoje razprave omejijo na
               7 minut, to pa seveda ne velja za uvodno predstavitev. Odmor ni predviden, obveščam
               pa vas, da si med potekom predstavitve mnenj v avli pred dvorano lahko postrežete z
               napitki, tam so na voljo tudi pisni prispevki, ki smo jih prejeli pred
               predstavitvijo.</p>
               <p>In dovolite, napovedujem uvodno predstavitev predloga resolucije in vabim k besedi
               ministra za kulturo dr. Uroša Grilca.</p>
               <p>Izvolite.</p>
            </sp>
            <sp xml:id="SDT6-OZK-javna-1-2013-06-26.sp2">

               <speaker>DR. UROŠ GRILC:</speaker>

               <p>Spoštovani.</p>
               <p>Z letom 2012 je prenehala veljati Resolucija o nacionalnem programu za jezikovno
               politiko 2007-2011. Da bi pravočasno začrtali strokovne smernice za
               jezikovnopolitične odločitve in ukrepe v naslednjem petletnem obdobju, je Ministrstvo
               za kulturo pričelo pripravljati nov nacionalni program že v letu 2010. Delo se je iz
               organizacijskih in drugih razlogov zavleklo, tako da je nova resolucija pripravljena
               za obdobje 2014-2018.</p>
               <p>Naj na kratko povzamem osrednje cilje slovenske jezikovne politike v novem
               predlaganem programu: 1. oblikovanje skupnosti samostojnih govorcev z razvito
               jezikovno zmožnostjo v slovenščini, z zadostnim znanjem drugih jezikov, z visoko
               stopnjo jezikovne samozavesti in ustrezno stopnjo pripravljenosti za sprejemanje
               jezikovne in kulturne različnosti. 2. Formalnopravno uokvirjanje slovenske jezikovne
               politike, tako s krovnim zakonom, kot s posameznimi določbami posebnih področnih
               zakonov, uredb in drugih aktov. 3. Okrepiti skrb in odgovornost za Slovence zunaj
               meja Republike Slovenije, ob tem pa upoštevati vse govorce, ki jim slovenščina ni
               materni jezik, pripadnike madžarske in italijanske narodne manjšine, romske
               skupnosti, priseljence ter vse druge, ki prihajajo ali želijo prihajati znotraj ali
               zunaj meja Republike Slovenije v stik s slovenskim jezikom. 4. Posebno pozornost
               nameniti prednostim in izzivom, ki jih prinaša dejstvo, da je slovenščina uradni
               jezik Evropske unije.</p>
               <p>Nov nacionalni program za jezikovno politiko izhaja tudi iz določenih čisto tehničnih
               izkušenj preteklega programa. Tako kot določa zakon, vključuje cilje, ukrepe, kazalce
               in nosilce za uresničevanje teh ciljev ter seveda tudi seveda tudi predvidena
               sredstva. Sestavljen je na način, da izhaja tudi iz nekaterih slabih izkušenj
               uresničevanja teh ciljev v prejšnjem obdobju, zlasti kar zadeva moment
               medresorskosti. Tukaj mislim, da imamo pred seboj program, ki bo bistveno bolj
               operativen in ki bo to izrazito vertikalno dimenzijo slovenskega jezika, ki mu mora
               slediti prav takšen način izvajanja jezikovne politike, tudi lažje uresničeval. Sama resolucija je razčlenjena na
               štiri ključna poglavja. 1. Jezikovno izobraževanje. Cilj je, da se poveča število
               usposobljenih učiteljev in učečih se za kompetentno uporabo priročnikov in drugih
               jezikovnih virov, da se poveča število poznavalcev jezikovnih tehnologij. 2. cilj:
               povečanje števila udeležencev jezikovnih izobraževalnih procesov, namenjenih
               zamejskim, zdomskim in izseljenskim otrokom. 3. cilj: Zagotavljanje kakovosti in
               optimizacija poučevanja ter učenja tujih jezikov. Usklajevanje načrtovanja in
               razvijanja oblik jezikovnega izobraževanja govorcev s posebnimi potrebami. Jezikovna
               ureditev visokega šolstva in znanosti. Drugi sklop, jezikovna opremljenost. Cilj:
               usklajeno razvijanje nastajanja temeljnih in specializiranih jezikovnih priročnikov
               in jezikovne infrastrukture, dostopnost na spletu, s čim več podatki o slovenščini.
               Usklajen načrt razvoja jezikovnih tehnologij, ki bo temeljil na preverbi stanja in
               postavljenih prioritetah. Povečanje števila in večja dostopnost digitaliziranih del
               pisne kulturne dediščine, priročnikov za slovenščino in besedil znanstvene
               produkcije. Naslednji sklop: formalnopravni vidiki. Doseči moramo učinkovitejši
               formalnopravni okvir slovenske jezikovne politike in celovito oceno slovenske
               jezikovne situacije glede na različne parametre, ki bodo služili za pripravo novega
               nacionalnega programa za jezikovno politiko. In četrti sklop: slovenščina v Evropski
               uniji. Treba je zagotoviti ustrezno strokovno, jezikoslovno, terminološko pomoč
               slovenskim prevajalcem in tolmačem v institucijah EU, da bodo lahko pripravljali
               zanesljivo slovensko različico zakonodaje EU, pa tudi prevajalcem in tolmačem v
               Sloveniji, ki nas jezikovno predstavljajo v mednarodni skupnosti.</p>
               <p>Predlog resolucije ne uvaja konkretnih zavez, ki bi imele neposredne finančne
               posledice za vsakoletne državne proračune v obdobju za katerega naj bi veljal, temveč
               predstavlja oceno potrebnih dodatnih finančnih sredstev za izvedbo predvidenih
               ukrepov. S temi sredstvi naj bi zagotovili doseganje v njej zastavljenih ciljev.
               Dejstvo pa seveda je, da je nacionalni program, tako to velja za vse resolucije,
               ključen pri tem, da imamo čim bolj jasno začrtana izhodišča tudi pri sestavljanju
               vsakoletnih proračunov. Brez nacionalnih programov je izgled za to, da se zagotovijo
               ustrezna sredstva za uresničevanje konkretnih ciljev toliko manjši. Večina ukrepov je
               neposredno ali posredno povezana tudi z evropsko razvojno prioriteto dviga ravni
               bralne pismenosti, zato bo ministrstvo za konkretne projekte, ki temeljijo na
               postavljenih ciljih in ukrepih nedvomno kandidiralo tudi na razpisih za evropska
               sredstva v naslednji finančni perspektivi. Zato je sprejem resolucije v tem trenutku
               vitalnega pomena, saj so pred nami vendarle tudi možnosti, da nekatere ambiciozne
               cilje tudi uresničimo.</p>
               <p>Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp3">

               <speaker>PREDSEDNICA MAG. MAJDA POTRATA:</speaker>

               <p>Zahvaljujem se ministru za kulturo za uvodno predstavitev.</p>
               <p>In zdaj vabim k besedi gospoda Mladena Veršiča, z Zveze društev gluhih in naglušnih
               Slovenije. Razpravljal bo v zvezi s sedmo točko, to pa je ali so v resoluciji govorci
               s posebnimi potrebami obravnavani ustrezno.</p>
               <p>Izvolite.</p>
            </sp>
            <sp xml:id="SDT6-OZK-javna-1-2013-06-26.sp4">

               <speaker>MLADEN VERŠIČ:</speaker>

               <p>Spoštovana predsednica Odbora za kulturo, spoštovani vsi prisotni. Pozdravljam
               odločitev Odbora za kulturo za organizacijo današnje javne predstavitve mnenj o
               predlogu resolucije o nacionalnem programu za jezikovno politiko 2014-2018, katere
               namen je pridobiti mnenja in stališča strokovne in širše javnosti k navedenemu
               predlogu. Posebej me veseli, da predlagani dokument, ki se dotika jezikovne politike
               posebno pozornost posveča slovenskemu znakovnemu jeziku, naravnemu jeziku nas gluhih,
               kar nas navdaja z optimizmom, da so pripravljavci resolucije prepoznali znakovni
               jezik, kot jezik in ne le metodo učenja slovenskega govornega in pisnega jezika.</p>
               <p>Kljub temu pa dovolite, da izrazim nekaj pomislekov in vas seznanim z nekaterimi
               zgodovinskimi dejstvi, ki so našo gluho skupnost ključnega pomena. Leto 1880 bo
               verjetno v celotni gluhi 
               skupnosti zapisano kot najbolj črno leto, saj je takrat potekal mednarodni kongres
               surdopedagogov v Milanu, na katerem so proglasili oralno metodo kot edino uradno
               metodo dela z gluhimi in naglušnimi otroci. Posledice takšne odločitve so bile
               nepopisne. Večina gluhih učiteljev je izgubila službo, znakovni jezik je bil
               absolutno prepovedan. Takšna opredelitev, gluhe naučiti govoriti in poslušati pa ni
               prinesla pričakovanih rezultatov, temveč je povzročila nastajanje številnih
               organizacij gluhih z namenom zaščititi pravice gluhih oseb. Šele leta 1951 so v Rimu
               na predlog Zveze gluhih Italije prisotne nacionalne organizacije gluhih na prvem
               uradnem kongresu ustanovile Svetovno federacijo gluhih. Tako so se sile gluhih
               združile v boju za svoje temeljne pravice. Prvo zmago dosežejo leta 1984, ko stroka
               prizna svojo zmoto in na posvetu strokovnjakov za izobraževanje slušnih invalidov v
               Parizu prizna totalno komunikacijo kot novo metodo poučevanja gluhih otrok. Dodatna
               potrditev prizadevanjem gluhih za njihove temeljne pravice sledi naslednje leto, ko
               UNESCO leta 1985 definira totalno komunikacijo kot metodo pouka gluhih. Uresničitev
               njihovih zahtev, prepoznavanje njihovega načina medsebojnega sporazumevanja kot
               jezikovno značilnost, kar je pogoj za identiteto sleherne skupnosti vsekakor pomeni
               Resolucija o znakovnih jezikih gluhih, ki jo je sprejel Evropski parlament leta 1988.
               Resolucija vsebuje vse tiste bistvene zahteve gluhih skozi zgodovino: prvič,
               priznanje znakovnega jezika, drugič, pravico do tolmača, tretjič, pravico do
               izobraževanja v svojem jeziku in dostopnost do informacij v njim prilagojeni
               tehniki.</p>
               <p>In kako je bilo pri nas? Tudi pri nas je surdopedagoška stroka sledila svetovnim
               trendom in bila velika zagovornica oralne metode. Med nami so še vedno gluhe osebe,
               ki so doživljale grenko izkušnjo prepovedi in uporabe znakovnega jezika, ki se je
               odražalo v zvezanih rokah na hrbtu, v učilnicah in nešteto prejetih udarcev po
               prstih, če so bile zalotene pri znakovnem sporazumevanju, ki je vsem prepovedim
               navkljub živelo. Kvalitetni premik na področju slovenskega znakovnega jezika je naša
               država omogočila s sprejemom zakona o uporabi slovenskega znakovnega jezika leta
               2002, ki opredeljuje znakovni jezik kot jezik sporazumevanja gluhih oseb oziroma
               naravno sredstvo za sporazumevanje gluhih oseb, ter določa pravico gluhih uporabljati
               slovenski znakovni jezik pri enakopravnem vključevanju gluhih oseb v življenjsko in
               delovno okolje. Na podlagi istega zakona sta skrb za razvoj in skrb za uveljavljanje
               in enakopravnost znakovnega jezika zaupani Svetu Vlade Republike Slovenije za
               slovenski znakovni jezik, a brez konkretnih opredelitev in predvidenih sredstev. Za
               ureditev področja se je svet aktivno vključil že ob pripravi iztekajoče resolucije o
               nacionalnem programu za jezikovno politiko. Na njegovo pobudo pa je bila izdelana
               prva ekspertiza o stanju slovenskega znakovnega jezika, katero je sofinanciralo
               Ministrstvo za kulturo.</p>
               <p>In, če smo pričakovali, da bo stroka s področja jezikoslovja posvetila posebno
               pozornost znakovnemu jeziku pričujoča dejstva kažejo ravno nasprotno sliko. Skrb za
               razvoj znakovnega jezika, izdaja učbenikov za učenje jezika, izdaja slovarjev
               znakovnega jezika in popularizacijo znakovnega jezika so prevzeli imenovani svet ter
               zveza društev gluhih in naglušnih Slovenije in Zavod združenje tolmačev za slovenski
               znakovni jezik, ki sta svojo strokovnost potrdila s sprejemom dveh evropskih
               jezikovnih priznanj za izdajo multimedijskih slovarjev slovenskega znakovnega
               jezika.</p>
               <p>Kaj so naša pričakovanja? Želimo si in pričakujemo, da bodo pripravljavci resolucije
               v pričujočem dokumentu posvetili posebno poglavje slovenskemu znakovnemu jeziku, da
               bo vzpostavljena osrednja institucija oziroma koordinator, ki bi združil ali povezal
               različne ustanove, ki se s tovrstno vsebino ukvarjajo. Kajti šele tovrstno
               povezovanje bi omogočilo boljše prepoznavanje in napredek na področju slovenskega
               znakovnega jezika. V podporo našim prizadevanjem govori tudi leta 2010 sprejeta
               deklaracija o znakovnih jezikih v Evropski uniji, katero je sprejel evropski
               parlament in v kateri države članice poziva, da gluhim uporabnikom znakovnega jezika
               omogočijo pravico  učenja
               znakovnega jezika ter dvojezičnega izobraževanja v znakovnem jeziku in pisnem
               nacionalnem jeziku.</p>
               <p>Dovolite mi, da zaključim z mislijo Wittgeinstena, ki pravi: meje mojega jezika so
               meje mojega jaza. Hvala za posluh.</p>
            </sp>
            <sp xml:id="SDT6-OZK-javna-1-2013-06-26.sp5">

               <speaker>PREDSEDNICA MAG. MAJDA POTRATA:</speaker>

               <p>Zahvaljujem se gospodu Mladenu Veršiču in vabim k besedi Janeza Dularja, ki bo
               razpravljal o 8. deloma tudi o 1. in 2. točki in prosim, če se pripravi potem v
               nadaljevanju gospod Janez Orešnik.</p>
            </sp>
            <sp xml:id="SDT6-OZK-javna-1-2013-06-26.sp6">

               <speaker>JANEZ DULAR:</speaker>

               <p>Gospa predsednica, spoštovani kolegi, prijatelji. Kot eden izmed ljudi, ki so
               sodelovali pri oblikovanju te resolucije seveda to resolucijo načelno podpiram, želim
               pa si seveda, da bi jo poslanci v nadaljnjem postopku lahko še kaj spremenili,
               izboljšali in seveda čim prej sprejeli.</p>
               <p>Kot rečeno bom govoril predvsem v zvezi z osmim vprašanjem, se pravi z urejanjem
               jezikovnih razmer v visokem šolstvu. Mislim, da je tisto poglavje oziroma podpoglavje
               v marsičem ostalo problematično, čeprav je ves čas bilo v razpravi, celo v okviru
               ostrih polemik na raznih ravneh, to je bila najtežja tematika tega besedila, kolikor
               jaz vem. In vendar je ostalo še marsikaj nejasnega in nerazčiščenega v njej. Prva
               zadeva je čisto bi rekel formalna kompozicijska ali kako bi rekel, podpoglavje namreč
               uvrščeno v okvir poglavja jezikovno izobraževanje, vendar večinoma ne govori o
               jezikovnem izobraževanju, temveč o jeziku izobraževanja. Se pravi o učnem jeziku, ne
               o tem, kako se jezik učimo.</p>
               <p>Druga zadeva, notri je nekaj izjav ali pa citatov, ki vsaj meni ne zvenijo preveč
               prepričljivo. Naj ne zveni cinično recimo izjava, kot na primer, da je izhodišče
               predvidenih ukrepov domneva, da slovenske univerze in Republika Slovenija iskreno
               želijo ohraniti in nadalje razvijati slovenščino kot učni jezik visokošolskega
               izobraževanja in jezik znanosti. Jaz nisem popolnoma prepričan o veljavnosti te
               domneve, vsaj ne generalno, da res iskreno želijo vsi, da bi se slovenščina ne vem
               kako razvijala in uveljavljala iz prakse in iz samih formulacij v programu se vidi
               marsikaj problematičnega. Ravno tako recimo izjava, da so med programskimi
               prioritetami za naslednje petletno obdobje ukrepi, ki bodo izboljšali položaj
               slovenščine v visokem šolstvu in znanosti. Bistvo številnih ukrepov, ki so tam
               navedeni, pa je pravzaprav blažitev, da ne rečem prikrivanje slabih, slabih posledic
               nadomeščanja slovenščine z angleščino in podobnim zadevam. Neprepričljivo je tudi
               utemeljevanje rabe angleščine, zaradi nadaljnje internacionalizacije kot dejavnika
               kakovosti. Kajti kot prvi razlog za pridobivanje menda 10 % tujih študentov, se ne
               navaja kakovost, temveč so ti gostujoči študentje potrebni kot protiutež zmanjšanju
               generacij slovenskih študentov do leta 2020. Z njimi naj bi torej, če sem ciničen
               napolnili prazne, na pol prazne ali predimenzionirane predavalnice in nadaljevali
               zgrešeno, da ne rečem neevropsko opisno politiko, čez 70 % menda maturantske
               generacije gre naprej. Potem pa se spopadamo s tako imenovano strukturno
               brezposelnostjo, z brezposelnimi diplomanti in hkrati s pomanjkanjem delavcev v
               številnih tako imenovanih navadnih poklicih.  Nekako posredno po ovinku vse v tem podpoglavju dopušča možnost, da bi
               slovenski predavatelji slovenskim študentom predavali v angleščini, in sicer v okviru
               tako imenovanih izbirnih modulov posebej oblikovanih za izmenjavne študente, katerih
               predmete pa bi lahko izbirali tudi domači študentje, tako da po ovinku pridemo do
               istega. Celo ob navidezno odločnem zagotavljanju, da mora zakonodaja določiti obvezni
               obseg izvajanja visokošolskih programov v slovenskem jeziku in ne tega v celoti
               prepustiti univerzam, ostaja vprašanje kaj pomeni tista formulacija ne v celoti
               prepustiti. Ali to pomeni preposliti<stage>(?)</stage> samo 50% ali 70%, s kakšnimi pogajanji in s
               kakšnim lobiranjem se bo določal zakonsko obvezni obseg, ko bo parlament mogoče
               sprejemal ustrezni zakon. In kaj vse se skriva pod formulacijo, da se na ravni
               doktorskega študija univerzam prepusti avtonomna jezikovna politika? Ali to morda
               pomeni obvezno pisanje in zagovor disertacije v angleščini tudi za slovenske
               študente? Zlasti, kot vemo, se to dogaja že zdaj, če je v komisiji kak tujec.</p>
               <p>Še nekaj malega besed k prvemu in drugemu vprašanju. Prvo vprašanje govori o
               pričakovanjih skupnosti v zvezi s to resolucijo. Kljub pravočasnemu začetku priprav
               na ta program imamo zaradi politično organizacijskih preverjanj po padcu Pahorjeve
               vlade že skoraj leto in pol zamude, obeta pa se vsaj še eno leto za nadaljnje zamude
               za pripravo dveh akcijskih načrtov. Torej, bomo skoraj tri leta brez veljavnega
               oziroma ustrezno konkretiziranega programa, kljub temu pa če se govori o
               pričakovanjih javnosti, jaz nisem opazil kakšnih velikih pričakovanj ali pa
               vznemirjenja javnosti ali medijev, ker še zdaj tega programa nimamo, karavana gre
               svojo pot očitno brez programa.</p>
               <p>Še nekaj besedic o stilu besedila, ne mislim lektorstvo. Ampak zaradi več avtorjev in
               večkratne predelave od osnutka do predloga besedila, pač to besedilo ni povsod
               jezikovno zgledno, izrazito pa moti nedosledna izpeljava predpisane seksistične
               manire, tisti, ki, državljanke in državljani, govorke in govorici in tako naprej,
               vendar nedosledno na isti strani v istem odstavku tako rekoč imamo govorci in govorke
               in tako naprej, vendar samo državljane brez državljank, samo prebivalce brez
               prebivalk, samo obiskovalce brez obiskovalk. Opozarjam na absurdnost sedanjega načina
               reševanja tega vprašanja. Kakorkoli že govorimo o upravičenosti, enakopravnosti in
               tako naprej žensk, je treba to zadevo rešiti bolj elegantno kakor pa se zdaj
               rešuje.</p>
               <p>In še vprašanje uresničljivosti predvidenih ukrepov. Čeprav so predvideni ocenjeni
               finančni in kadrovski pogoji za izvajanje nalog določeni po mojem mnenju realno ali
               celo skromno, se je s pričo sedanjih in verjetno še nekaj časa prihodnjih varčevalnih
               ukrepov bati, da bo marsikaj ostalo na papirju. Zaradi novih nalog v zvezi s pripravo
               akcijskih načrtov je na primer predvidena že dolgo zahtevana kadrovska okrepitev
               službe za slovenski jezik na Ministrstvu za kulturo. Pri tem je pa po svoje
               presenetljivo, da je iz priprave načrtov izločeno v tej zadnji verziji izločeno
               sodelovanje strokovne komisije, ki na tem področju deluje na Ministrstvu za kulturo,
               hkrati bo pa potrebno okrepiti službo za slovenski jezik. Tu je malo
               nekonsistentno.</p>
               <p>In še čisto drobna zadeva za konec, podatkovno ažuriranje nekaterih zadev. V poglavju
               slovenščina kot uradni jezik EU se govori o jezikovni rabi v skupnosti s 23-mi
               uradnimi jeziki. S 1. julijem računajmo, da bo teh uradnih jezikov 24. Hvala
               lepa.</p>
            </sp>
            <sp xml:id="SDT6-OZK-javna-1-2013-06-26.sp7">

               <speaker>PREDSEDNICA MAG. MAJDA POTRATA:</speaker>

               <p>Havla lepa, gospodu Janezu Dularju. Vabim k besedi gospoda Janeza Orešnika, pripravi
               naj se gospod Tomaž Sajovic. 
               </p>
            </sp>
            <sp xml:id="SDT6-OZK-javna-1-2013-06-26.sp8">

               <speaker>JANEZ OREŠNIK:</speaker>

               <p>Spoštovani!</p>
               <p>Meni je v čast, da smem s tega mesta spregovoriti kot opolnomočenec slovenske
               akademije znanosti in umetnosti. Prijavil sem se k točki številka 1, ker nisem vedel
               h kateri točki bi se prijavil. V resnici bom paberkoval nekaj iz določenega dela
               resolucije.</p>
               <p>Najprej bi se pa obrnil na gospoda ministra, ki je poudaril, da bi bilo treba
               povečati vednost o jezikovnih tehnologijah. Nad tem sem nekoliko presenečen, ker se
               mi zdi, da so jezikovne tehnologije že zelo razvite v primerjavi z razvitostjo
               jezikoslovja. Jezikoslovje v tem trenutku ni kos vsemu tistemu kar že nudijo
               jezikovne tehnologije. Jezikovne tehnologije nudijo tudi veliko takšnega kar za
               jezikoslovje ne pride v poštev, ampak tudi takšnega kar pride v poštev in je zato na
               tem mestu treba ugotoviti, da nam manjka zlasti slovenska skladnja, pa tudi drugi
               bolj teoretični deli slovenske slovnice se nič kaj posebno ne razvijajo in ta
               okoliščina, če sem si prav zapomnil, niti ni posebno poudarjena v resoluciji.</p>
               <p>Druga točka bi bila, da obžalujem, da slovenska akademija znanosti in umetnosti ni
               bila vabljena k pripravljanju predloga resolucije. Slovenska akademija znanosti in
               umetnosti čuti skrb za slovensko jezikovno politiko in je celo odločilni faktor,
               dejavnik v nekaterih ključnih podrobnostih, recimo pri določanju normativnosti in bi
               kot takšna morala sodelovati. Tako, da če bo dokončni zaključek tega sestanka na
               podlagi menja zakonodajne službe, da naj se resolucija oziroma predlog resolucije
               odloži, tedaj bi jaz rekel, da bo treba pri nadaljevanju dela vsekakor povabiti tudi
               slovensko akademijo znanosti.</p>
               <p>Rad bi še enkrat poudaril, da je vloga akademije posebno pomembna pri določanju
               normativnosti temeljnih priročnikov kot je slovenski pravopis ali kot je slovar
               slovenskega knjižnega jezika. S pomočjo jezikovnih tehnologij samih do normativnosti
               nikoli ne bomo prišli, ker se jezikovne tehnologije opirajo na tako imenovano živo
               rabo, ta raba pa, kot vemo, zelo koleba. Nič ni številnim ključnim uporabnikom
               pomagano, če se  ugotovi, da
               se božja mast v 17% primerov piše z veliko začetnico, v preostalih primerih pa z malo
               začetnico. To nič ne pomaga šolstvu, to nič ne pomaga sodiščem, to verjetno nič ne
               pomaga cerkvi, itd., itd. Ti uporabniki potrebujejo odločitve ali ali in te odločitve
               je do sedaj v okviru možnosti dajala Slovenska akademija znanosti in umetnosti v
               povezavi, v tesni povezavi z institutom za slovenski jezik Frana Ramovša.</p>
               <p>Za zaključek še tole. Delo na temeljnih slovarjih in na pravopisu, pa tudi na
               terminoloških slovarjih, na zgodovinskih slovarjih, itd., poteka v okviru instituta
               za slovenski jezik s sodelovanjem akademije že okrog 60 let in to delo se bo v polni
               meri natančno načrtovano nadaljevalo tudi v letih 2014 do 2018 in bi bilo torej
               popolnoma narobe, če to delo ne bi "expressis verbis" bilo omenjeno v predlogu
               resolucije. Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp9">

               <speaker>PREDSEDNICA MAG. MAJDA POTRATA:</speaker>

               <p>Zahvaljujem se gospodu akademiku Janezu Orešniku. In vabim k besedi gospoda Tomaža
               Sajovica, pripravi naj se gospod Marko Stabej.</p>
               <p>Gospod Sajovic bo govoril o dveh točkah in sicer o prvi in tretji. Izvolite.</p>
            </sp>
            <sp xml:id="SDT6-OZK-javna-1-2013-06-26.sp10">

               <speaker>TOMAŽ SAJOVIC:</speaker>

               <p>Jaz lepo vse pozdravljam! Jezik je zelo zapletena stvar in pravzaprav vsak prispevek
               k razmišljanju o jeziku nam pride vedno zelo prav. Tako, da bom rekel, resolucija ima
               nekatere stvari omenjene, ki so po mojem nujno potrebne. Se mi pa zdi in to bom
               sedajle povedal zelo, bom rekel, nežno, ker vem pa, da so problemi v bistvu zelo
               veliki. In sicer, glavna pomanjkljivost resolucije je po mojem z delno in pogojno
               izjemo poglavja namenjenega položaju slovenskega jezika v visokem šolstvu in znanosti
               nekakšno redukcionistično razumevanje jezika kot na videz a političnega in bolj ali
               manj neosebnega orodja. Zato moram predvsem opredeliti kakšno pa je ne
               redukcionistično razumevanje jezika. Zato je treba brati predvsem knjigo Bološinova,
               Marksizem in filozofija jezika, ki je izšla že davnega leta 1929, imamo pa jo sedaj
               tudi v slovenskem prevodu. Naj navedem nekaj temeljnih misli iz te knjige. Jezik ni
               nekaj abstraktnega. Jezik so njegove konkretne uresničitve, torej izjave. Resničnost
               se v jeziku, v izjavah torej, ki so vedno na tak ali drugačen način ideološke, ne
               odraža, ampak se ta resničnost v njem, se pravi v  jeziku neizogibno prelamlja in deformira. Do resničnosti
               zgodovinski ljudje nimamo nobenega neposrednega dostopa. Resničnost je vedno le
               posredovana. Ta prelom, to deformacijo resničnosti v jeziku določa križanje
               raznosmernih družbenih interesov znotraj območja ene jezikovne skupnosti. Bološinov
               je temu rekel razredni boj. Morda bi danes morali reči boj med posameznimi skupinami
               v družbi, ki imajo večjo ali manjšo moč. Pri tem moramo biti natančni. Razred se ne
               ujema z jezikovno skupnostjo. To je skupnostjo, ki uporablja isti jezik. Isti jezik
               torej uporabljajo različni razredi oziroma različne družbene skupine. Prav družbena
               polja akcentskost, je eden ključnih momentov jezika. Jezik je le po zaslugi tega
               križanja živ in gibljiv, zmožen <stage>/nerazumljivo/</stage> razvoja. Vsak vladajoči razred,
               vladajoča družbena skupina skuša jeziku dodeliti nekakšen nad razredni večni značaj,
               zadušiti ali zatreti boj družbenih vrednotenj, ki poteka v njem, ga narediti za mono
               akcentski znak, kar je nevarno in na kar mora vsak misleči človek biti skrajno
               pozoren. Pri tem je treba posebej poudariti še eno misel. Vsako človekovo jezikovno
               ustvarjanje izjav ali besedil je odziv njegove postajajoče zavesti, ki je vedno
               družbena, na postajanje biti oziroma resničnosti. Jezik je torej nekaj globoko
               bivanjskega. Je človekovo in družbeno vrednotenjsko razmerje do sveta, do
               resničnosti. Vološinov je bil popolnoma prepričan, da nobene izjave, nobenega
               besedila ni mogoče sestaviti brez vrednotenja. Vrednotenje je moment podružbljanja
               izjave oziroma besedila brez katerega ta oziroma to ni razumljivo. Vrednotenje je
               torej na nek način, ki ga v tem trenutku ne moremo nadalje razlagati pred
               pomenom.</p>
               <p>In preden končam ta svoj nastop, bi se rad ozrl na nek mit o angleščini. Mit o
               angleščini je danes pravzaprav narejen skozi habilitacijska merila. Pri tem bi rad se
               oprl tudi na stališča norveškega antropologa in sociologa Erixena, ki je o angleškem
               jeziku kot nekem globaliziranem skupnem jeziku izrekel nekaj zelo pomembnih misli. In
               sicer, ta jezik, ta angleščina ima danes gospodujočo vlogo tudi in predvsem v
               akademskem sporazumevanju in ga visokošolske in znanstvene politike pri nas v merilih
               celo uzakonjajo. Ta vloga danes postaja vse bolj izključujoča. Izključuje namreč
               druge materne jezike. Posledica je, da postaja akademsko delo ne prevladujočih
               jezikih na nek način marginalizirano.  Vendar pa je dobro znano, pravi <stage>/nerazumljivo./</stage>, da je nekatere stvari
               mogoče in treba povedati le v nekaterih jezikih. In da je domači skupnosti treba
               nekatere bistvene povedati pač v domačem jeziku. Opozoril je tudi, da ta
               ...<stage>/nerazumljivo./</stage> angleški akademski jezik je začel ponekod spreminjati
               intelektualno prizorišče v državah, kjer angleščina ni materni jezik, ker se
               univerzitetniki in znanstveniki vedno bolj obračajo na angleško govorečo javnost, to
               že negativno vpliva na intelektualne razprave in dialog o domačih problemih. Domača
               javnost tako ostaja brez pomembnih miselnih orodij, s katerimi bi lahko kritično
               mislila svoje življenjsko okolje. Ta angleščina kot akademski in konferenčni jezik je
               po <stage>/nerazumljivo./</stage> ogolela angleščina. Je daleč od vsakdanje izkušnje. Taka
               angleščina je tudi zelo omejen kot, saj briše implicitno metaforično in frazeološko
               izražanje. Taka angleščina je primerna samo še za prenos informacij. Seveda si moramo
               zastaviti vprašanje, če se uporablja taka angleščina v znanstvenem jeziku pravzaprav
               kakšno znanost ta angleščina pravzaprav izraža in pokriva. Pušča to vprašanje odprto
               na tem mestu, morda bo kaj več napisal v pisnem izdelku.</p>
               <p>Sedaj bi pa skušal zaključiti svoj nastop, in sicer da se na koncu vrnem k
               redukcionističnem razumevanju jezika kot na videz a političnega in bolj ali manj
               neosebnega orodja, kakršno se zarisuje v resoluciji. Vsega ni mogoče povedati, ampak
               nekaj stvari je pa nujno treba povedati. V resoluciji je popolnoma upravičeno
               namenjena ustrezna in potrebna pozornost na jezikovni opis, se pravi slovar
               slovenskega knjižnega jezika, pravopis, slovnica in tako dalje, in na jezikoslovne
               tehnologije, kot zbirno poimenovanje za različna računalniška orodja in aplikacije.
               Vse to pa je ...<stage>/Nerazumljivo./</stage> bolj ali manj abstraktni jezikovni aparat, ki je
               nujna sestavina vsakega jezikovnega besedila. Vendar to še ni enkratno zgodovinsko
               jezikovno besedilo. Prav večja pozornost na ta besedila s katerimi ljudje oblikujemo
               svojo oziroma svoja razmerja do sveta je v resoluciji premajhna. Vsekakor bo treba
               premisliti kakšno razumevanje jezika obvladuje resolucija. Tega morda ne bo mogoče v
               zelo kratkem času opraviti, ampak misliti bo to treba. Nekoč v prihodnosti se bo
               treba poglobljeno posvetiti nekemu bolj celovitemu ...<stage>/nerazumljivo./</stage> razumevanju
               jezika, ki ga samo skiciram, razumevanju jezika kot zgodovini različnih razmerij do
               sveta  in do družbe, ki jih
               oblikuje jezikovna skupnost v Sloveniji. Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala gospodu Tomažu Sajovcu. Tudi za prihodnje razpravljavce bi želela, če skušajo
               ostati v 7-minutnem okviru.</p>
               <p>Besedo dajem gospodu Marku Stebeju s filozofske fakultete Univerze v Ljubljani.
               Pripravi naj se gospod Simon Krek.</p>
               <p>Gospod Stebe bo razpravljal o prvi in deseti točki.</p>
            </sp>
            <sp xml:id="SDT6-OZK-javna-1-2013-06-26.sp12">

               <speaker>MARKO STABEJ:</speaker>

               <p>Najlepša hvala. Spoštovani, spoštovane! Dovolite mi nekaj pojasnil v vlogi vodje prve
               skupine oziroma vodja skupine, ki je pripravila prvi osnutek, je bila imenovana
               aprila 2011, je imela nekaj časa priložnost sodelovati v debati in v nadaljnji
               obdelavi tega dokumenta, potem pa je v politični menjavi bila odstavljena in je to
               možnost dobila šele zdajle. Nekaj pojasnil o izhodišču našega dela, tedanjega, ki smo
               sega lotili sorazmerno pozno glede na roke. Naše temeljno vodilo skupine je bilo, da
               v progam jezikovne politike ne damo vsega kar je pomembno za slovenski jezik in druge
               jezike, druge jezikovne skupnosti in tudi posameznike v Republiki Sloveniji, ampak in
               zunaj nje, ampak da izpostavimo tisto kar se nam je zdelo po strokovni presoji in po
               nekaterih analizah pač najnujnejše v naslednjih petih letih opredeliti, uresničiti na
               podlagi izkušenj in drugih stvari, ki se jih da dobiti iz javnosti za strokovno delo.
               Skratka, ne vse, ampak določeno težišče. Zato je bilo potrebno narediti operativni
               načrt, torej osnovno izhodišče je bilo tisto kar je pereče, je zajeto, ne vse.
               Posebej mora biti izpostavljeno tisto kar še ne poteka v obstoječih institucijah,
               ampak tisto kar bi potrebovali, pa še ni narejeno. Tukaj je bil nek temeljni
               nesporazum, se mi zdi, tudi v kritiki javnosti, kar pomeni, da smo tudi mi preslabo
               informirali javnost o teh zadevah, ampak hkrati pa tudi se mi zdi, da je bila kakšen
               odziv rahlo preveč tendenciozen. Še ena želja je bila, da se jezikovna politika res
               udomači v državni upravi, da jo državna uprava, bi rekel, posvoji in postane do nje
               odgovorna tako vsebinsko kot izvedbeno. Tretja stvar pa je bila, da za te stvari, ki
               jih potrebujemo, ki smo jih predvideli, da jih potrebujemo na najrazličnejših
               področjih, ki so se potem skristalizirale v tri glavna področja, izobraževanje,
               jezikovna opremljenost in formalno pravno določanje statusa, skratka da se te tri
               stvari ne dogajajo v smislu apriornega opolnomočenja kogarkoli za nekaj, ampak da se
               to ciljno in projektno izvede. Skratka, da Republika Slovenija opredeli tole so naši
               jezikovno politični cilji, naredil jih bo tisti, ki se bo izkazal za najbolj
               usposobljenega in hkrati bomo tudi nadzorovali izvedbo tega kar si želimo narediti.
               Namreč vodila nas je izkušnja, da marsikaj kljub opolnomočenosti in pooblaščenosti se
               ne zgodi samo od sebe, da imamo, kar smo tudi že danes slišali, marsikdaj na
               posameznih področjih jezikovno političnih in jezikovno načrtovalnih, različne
               akterje, ki med seboj se ne morejo uskladiti in s tega stališča seveda se nam je
               zdelo potrebno stvari potegniti skupaj, če rečem frazeološko, malo bolj živo, če mi
               je dovoljeno. To so bile glavne teze.</p>
               <p>V nadaljevanju, kot sem rekel, se je stvar, mislim redakcija besedila se je
               nadaljevala. Druga skupina je to prevzela. V tej skupini sta bila na posebno
               intervencijo imenovana kar recimo dva predstavnika znanstveno raziskovalnega centra
               Slovenske akademije znanosti in umetnosti, čeprav je že v prvi skupini bil en član.
               Tako, da tukaj je bila pač posebna zastopanost v tej drugi skupini in pripravili so
               to besedilo v glavnem, ki je pred nami. Seveda je potem prišlo še do dopolnil zaradi
               medresorskih usklajevanj in podobno, ampak razlika je naslednja. Tukaj je veliko več
               podrobnosti, veliko več podrobnih nekih opredelitev programskih, s katerimi se jaz v
               veliki večini recimo tudi strokovno strinjam. Zdi se mi pa nekoliko nerodno, ker so
               določene stvari pa izpadle oziroma niso vsebovane ravno zaradi tega, ker jih v prvi
               različici nismo opredelili, češ saj že poteka. Recimo taka stvar so lektorati  iz slovenščine in študij
               slovenščine po sveti. V zdajšnji resoluciji to sploh omenjeno ni, čeprav so omenjene
               bistveno manjše podrobnejše stvari. To se mi zdi, da bilo treba v zadnji fazi
               resolucije še dopolniti. Pogrešam tudi, to je sedaj do 10. točke, akcijski načrt
               formalno pravnega urejanja statusa slovenskega jezika in slovenske jezikovne
               situacije na sploh. Namreč, to je bilo v prvem osnutku tudi mišljeno kot tretji
               program. Prvi je akcijski program za izobraževanje, drugi, kot rečeno, za jezikovno
               opremljenost. Če bo za to skrbel samo sektor oziroma služba za slovenski jezik se
               utegne zgoditi, da bo temu posvečeno premalo koordinirane pozornosti v državnih
               organih. To je že doslej naša izkušnja, da v resnici težko pride sploh do formalno
               pravnega urejanja. Če že je pa potem parcialno ali pa neučinkovito, ker pravzaprav
               gredo te stvari mimo, ne da bi jih kdorkoli resno jemal. Zato predlagam, da vseeno
               predlagatelj razmisli o formalno pravnem akcijskem načrtu prav tako.</p>
               <p>Čisto za konec bi pa rekel takole...<stage>/Medsebojno pogovarjanje./</stage> ampak bom vseeno samo
               izjavil. Resolucija o nacionalnem jezikovnem programu nacionalne politike je to, kar
               je. To ni filozofsko jezikoslovnih traktat. Vrsta stvari, ki so za jezik izjemno, in
               jezikovno skupnost in kulturo in naše življenje nasploh izjemno važne, seveda,
               ostajajo zunaj. Marsikaj tudi ostaja zunaj takega, kar bi bilo dobro, da bi bilo
               resolucijsko obdelano, pa se ob podrobnem premisleku o možnih načinih uresničitve
               izkaže, da bi slej ko prej ostala samo črka na papirju. Črk na papirju imamo glede
               jezika več kot dovolj. Zelo radi o jeziku lepo govorimo, ampak zelo malokrat se na
               resni ravni dogaja, da glede jezika res potekajo usklajene, smiselne akcije, ki
               pomenijo razvoj, ne samo slovenske jezikovne skupnosti, ampak tudi države Republike
               Slovenije. Najlepša hvala.</p>
            </sp>
            <sp xml:id="SDT6-OZK-javna-1-2013-06-26.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala gospodu Marku Stabeju. K besedi vabim gospoda Simona Kreka iz Inštituta Jožefa
               Štefana. Govoril bo o vprašanju številka 9. Pripravi naj se gospod Laszlo Göncz.</p>
            </sp>
            <sp xml:id="SDT6-OZK-javna-1-2013-06-26.sp14">

               <speaker>SIMON KREK:</speaker>

               <p>Lep pozdrav vsem prisotnim. Moja tema je predvsem eno poglavje znotraj resolucije. To
               je poglavje o opremljenosti. In sicer najprej moram izraziti, znotraj jezikovno
               tehnološke in skupnosti, ki se pač bolj ukvarja z jezikovnimi viri in orodji za
               slovenščino. Ta skupnost meni, da je resolucija v tej obliki kot je sedaj predlagana
               dobra, in sicer iz naslednjih razlogov. Treba se je zavedati predvsem ene stvari, in
               sicer da se v zadnjem času, recimo, temu v zadnjih desetih letih, jeziki, vsi jeziki,
               predvsem pa ti, ki so znotraj skupnosti uradnih evropskih jezikov, izrazito
               digitalizirajo. Prehajajo v digitalno okolje. To ni nekaj, kar bi lahko mi kot
               skupnost izbrali ali neizbrali. To se enostavno dogaja okoli nas. In tisto, kar
               moramo zagotoviti je, da bo slovenščina enostavno enakopraven partner v tem razvoju.
               Mnenje te skupnosti je, da resolucija v tej obliki zagotavlja možnosti, da se to
               zgodi. Ne zagotavlja pa, da se bo to zares zgodilo. Se pravi, da bo slovenščina v
               prihodnosti, v naslednjih petih, desetih letih zares še vedno enakopraven jezik v
               digitalnem okolju. Zakaj je to realno vprašanje? Skratka, jaz sam, ki sem sodeloval
               tudi pri prvem osnutku resolucije, in okolje v katerem delujem zelo dobro vemo kakšno
               je stanje tako pri slovenščini kot pri drugih jezikih glede opremljenosti, tako z
               jezikovnimi viri kot tehnologijami. In lahko rečemo naslednje, da v primerjavi z
               drugimi državami, ki so se nekako začele organiziranosti glede tega vprašanja pred
               približno 10 leti, pač veliki jeziki že prej, manjši pa pred 10 leti, zaostajamo. In
               ta resolucija predvsem zagotavlja to, da bi morda lahko v naslednjem obdobju ta
               zaostanek  nadomestili.
               Namreč, o čem govorimo tukaj, govorimo o opremljenosti vseh govorcev slovenščine s
               tistimi viri in orodji, ki so zdaj dostopni na bistveno drugačne načine, kot so bili
               včasih. Kje pa so razlike? Razlika je ta, da pred desetimi leti nismo imeli spleta,
               zdaj imamo splet, torej dostopnost vseh virov in orodij je dramatično drugačna, kot
               je bila pred desetimi leti, hkrati pa so se v istem obdobju, bom še enkrat uporabil
               to, dramatično razvile tehnologije, ki jih prej enostavno ni bilo in lahko
               predvidevamo, da se bo to dogajalo s še hujšim tempom tudi v prihodnosti.</p>
               <p>Skratka, če bodo uresničeni tisti cilji, ki so vsebovani v resoluciji, lahko rečem,
               da bodo govorci slovenščine nekje v petih, morda desetih letih opremljeni z
               ustreznimi orodji in viri.</p>
               <p>Zdaj moram tako, morda je to replika na enega od predhodnih govornikov, ali se
               jezikovne tehnologije za slovenščino razvite, ne, niso razvite, so razvite natanko
               toliko, kot smo ugotovili v eni od študij na Institutu Jožef Štefan, velik projekt je
               bil, raziskovalni projekt znotraj Evropske unije, kjer so za naslednje obdobje
               financiranja raziskovanja podpore jezikom skušali ugotoviti, kaj je pravzaprav
               potrebno narediti za določene jezike in ta študija natanko pove, v kakšnem stanju je
               slovenščina in katere stvari je treba narediti za to, da bo v stanju kot vsaj jeziki,
               kot so danski, nizozemski, češki in tako naprej.</p>
               <p>Da ne bom predolg, tukaj ne zastopam ta trenutek samo jezikovne tehnološke skupnosti
               in dela jezikoslovne, recimo temu, ampak tudi so me prosili Zveza slepih in
               slabovidnih, da povem par mnenj oziroma predlogov, ki jih dajejo k resoluciji in
               sicer bi želeli, da se vključi, se pravi bolj intenzivno vključi področje sinteze
               govora, ker je to za slepe izjemno pomembna stvar, trenutno je sinteza govora bolj
               ali manj v Sloveniji v domeni zasebnih podjetij, bilo bi pa primerno, da se to
               premakne v javno domeno, druga tema je, ki je zelo pomembna za slepe, je avtorsko
               pravo, kar bi bilo treba zagotoviti v prihodnje, glede na to, da so znotraj
               digitalnega okolja pisni jezik na nek način bolj dostopen kot znotraj knjižnega
               okolja oziroma tiskanega okolja, tisto, kar je pa ovira ta trenutek, je pa avtorsko
               pravo, ker ni mogoče priti do avtorsko zaščitenih gradiv, četudi so digitalizirana.
               Poleg tega pa še nekaj tehničnih popravkov, ki bodo poslani ustreznim institucijam.
               Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp15">

               <speaker>PREDSEDNICA MAG. MAJDA POTRATA:</speaker>

               <p> Hvala lepa gospodu Kreku tudi za ta del, ko je povzel nekatere pripombe Zveze
               slepih, domnevam, da zdaj posebnega interesa za posebno razpravo ne bo, ali pač.
               Torej ne, hvala lepa.</p>
               <p>Vabim k besedi gospoda Lászla Göncza, poslanca, o 5. točki bo razpravljal, pripravi
               pa naj se gospa Tatjana Knap.</p>
               </sp>
            <sp xml:id="SDT6-OZK-javna-1-2013-06-26.sp15b">
               <speaker>LÁSZLÓ GÖNCZ (PS NS):</speaker>
               <p>Hvala lepa za besedo,
               gospa predsednica. Spoštovane in spoštovani.</p>
               <p>Kot je že bilo najavljeno bom spregovoril predvsem o specifičnem vprašanju, v
               primerjavi s tistim, kar je bilo do sedaj povedano in bom pri tem kot izhodišče
               uporabil v predlogu resolucije, definiram, osrednji cilj jezikovno-politične vizije
               in sicer, da se, citiram, oblikuje skupnost samostojnih govork in govorcev z razvito
               jezikovno zmožnostjo v slovenščini, zadostnim znanjem drugih jezikov, z visoko
               stopnjo jezikovne samozavesti in ustrezno stopnjo pripravljenosti za sprejemanje
                   jezikovne in kulturne
               različnosti. Citirana vsebina je tudi z vidika avtohtonih narodnih skupnosti zelo
               pomembna zaradi dveh uradnih jezikov na tako imenovanem narodnostno mešanem območju,
               pa toliko bolj zahtevna. Omenil bom zgolj določene važnejše poudarke.</p>
               <p>V 21. stoletju je tudi na narodnostno mešanih območjih, tudi v Sloveniji nujno, da
               tamkajšnji prebivalci razpolagajo z razvito jezikovno zmožnostjo v slovenščini in
               seveda v jeziku avtohtonih narodnih skupnosti, torej v italijanščini na Obali ali v
               madžarščini v Prekmurju. Le takšno stanje lahko prejudicira izvajanje funkcionalne
               dvojezičnosti, kar formalno pogojuje slovenska zakonodaja, ki nedvomno vsaj
               teoretično sledi zelo visokim standardom. Zato trdim, da teoretično, ker žal v praksi
               marsikdaj temu ni tako. Visoka kompetentnost obeh uradnih jezikov velja zgolj za
               sorazmerno ozek krog govorcev, če stanje ilustriram v primeru madžarske narodne
               skupnosti, lahko ocenimo, da danes populacija omenjene skupnosti, ki je mlajša od 50
               let na dokaj visoki ravni obvlada oba uradna jezika, torej slovenščino in
               madžarščino, pri čemer žal velikokrat materni jezik, torej madžarščina marsikdaj že
               postaja tako imenovani drugi jezik. Situacija je sicer zelo kompleksna in tudi
               razlogov za omenjeno stanje je veliko, vendar pa je to nedvomno problem, ki terja
               odgovore in primerno ukrepanje.</p>
               <p>Naslednja težava je v tem, da pripadniki večinskega naroda le v sorazmerno malem
               obsegu obvladajo madžarski jezik, tisti pa, ki to zmorejo na visoki ravni, jih je
               zgolj nekaj oziroma še precej manj. Torej, do določene mere zdrži trditev, da so
               predvsem pripadniki narodne skupnosti in tisti, ki izvirajo iz tako imenovanih
               mešanih zakonov, dvojezični, ostali pa manj. Sicer to ni samo slovenski problem, da
               ne bom napak razumljen, žal to je nekakšno stanje na celotnem območju osrednje
               Evrope, vendar je pa to dejstvo. Tudi sam sistem dvojezične komunikacije in
               poslovanja, ki seveda ni enovit in ima veliko nedoslednosti.</p>
               <p>Zaradi vsega omenjenega menim, da je še kako potrebno, da se doseže prej citirani
               osrednji cilj jezikovne politike, tudi v tistem delu, ko se poudarja, da je potrebno
               doseči visoko stopnjo pripravljenosti za sprejemanje jezikovne in kulturne
               različnosti. Na narodnostno mešanem območju v Prekmurju, predvsem v okviru
               dvojezičnega šolstva, se je v prid temu v preteklosti veliko naredilo, toda je raven
               sprejemanja jezikovne in tudi kulturne raznolikosti še zmeraj le delno zadovoljiva.
               Poleg pozitivnih primerov so še vedno prisotni tudi žal tako imenovani negativni
               stereotipi, ki so nastali v različnih zgodovinskih okoliščinah 20. stoletja, ki bi
               jih bilo treba čim prej preseči. Zato bo lahko tudi predlagana resolucija oziroma
               programi, ki sledijo na osnovi njenih določb in vsebin nova priložnost in možnost, da
               se jezik avtohtone narodne skupnosti dejansko uveljavi ter postane dodana vrednost
               območja, torej tamkaj živeče manjšine in večine, ne pa nekakšen nebodigatreba, kot to
               nekateri interpretirajo, ki ga predpisuje ustava ali kakšen drug zakon. Predvsem je
               potrebno poudariti, da le z pozitivnim in pa kontinuiranim sistemskim izobraževanjem
               in osveščanjem je na tem področju mogoče stanje izboljšati, zgolj pravne norme
               nikakor ne zadoščajo.</p>
               <p>V drugem delu oziroma proti koncu bi želel poudariti, da v zvezi s predlogom
               resolucije o nacionalnem programu za jezikovno politiko imamo konkretne pripombe,
               vsebinske pripombe, ki jih bomo v naslednjih dneh delno v obliki amandmajev, pa tudi na seji Komisije za
               narodne skupnosti bolj poglobljeno predstavili. Sedaj bi zgolj povzel, da ocenjujemo,
               da iz tega vidika, torej iz vidika politik tudi za jezik, avtohtonih narodnih
               skupnosti, je nacionalni program po našem mnenju pomanjkljiv. Tudi sama umestitev
               italijanskega in madžarskega jezika v besedilu predloga resolucije ni skladna z
               Ustavo, na to sicer opozarja tudi Zakonodajno-pravna služba Državnega zbora. Vendar
               je glavni problem to, da program oziroma predlog ne prinaša celovitih sistemskih
               politik, na primer jezikovno izobraževanje in bralna pismenost, torej navajam
               področja, javna in uradna raba jezika, vidna dvojezičnost, promocija jezika in
               posebni akcijskih načrtov jezikovnega izobraževanja ter jezikovne opremljenosti.
               Pomembno je, da je pravica italijanske in madžarske narodne skupnosti do rabe jezika
               na omenjenih območjih povezano z njihovo pravico do vzgoje in izobraževanja v svojem
               jeziku informiranja in medijske dejavnosti v svojem jeziku, kulturne dejavnosti,
               znanstvene-raziskovalne dejavnosti in tako naprej. Pri predlaganih konkretnih
               ukrepih, ki jih zdaj ne bom navajal, bi posebej opozoril tudi na nadzorne mehanizme,
               ki žal manjkajo oziroma sistem na tem področju šepa in predvsem zaradi tega prihaja
               tudi marsikdaj do določenih nedoslednosti, ki sicer ne bi bili potrebni.</p>
               <p>Na koncu naj povem, da ob upoštevanju naših vsebinskih dopolnitev menimo, da bi na
               področju jezikovne politike narodnih skupnosti, avtohtonih narodnih skupnosti, da bom
               precizen, bi lahko bili pozitivni učinki predvsem usklajeno načrtovanje jezikovnih
               politik, razvijanje, uresničevanje in nadzor nad uresničevanjem, kar, kot sem že
               rekel, manjka, povečanje števila jezikovno usposobljenih javnih govorcev, predvsem
               uslužbencev, dosledno poslovanje v obeh jezikih, večje upoštevanje vidne
               dvojezičnosti, tudi varstvo potrošnikov in oglaševanje iz tega konteksta in tako
               naprej.</p>
               <p>In res za konec bi vsem nam priporočil misel, sicer v slovenskem kontekstu manj
               znanega, ampak na madžarskem govornem področju zelo priznanega transilvanskega
               pisatelja 20. stoletja ......ki nas, spominja in opominja, da je potrebno jezik, naj
               bo to slovenski, madžarski ali katerikoli že, torej materin jezik ljubiti. Tako
               pravi, poskušam prevesti, torej: "Jezik je kot ženska, oveni, če ga ne ljubimo."
               Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp16">

               <speaker>PREDSEDNICA MAG. MAJDA POTRATA:</speaker>

               <p>Hvala gospodu Lazslu Gönczu.</p>
               <p>No, to je dopolnil Arzenal, Župančič je govoril o jeziku kot večnem mladeniču, da
               bomo oba spola upoštevali.</p>
               <p>K besedi vabim gospo Tatjano Knap iz Zavoda RISA, center za služno, funkcionalno in
               kulturno opismenjevanje, govorila pa bo o 7. točki. Izvolite.</p>
            </sp>
            <sp xml:id="SDT6-OZK-javna-1-2013-06-26.sp17">

               <speaker>TATJANA KNAPP:</speaker>

               <p>Hvala za besedo. Spoštovani navzoči!</p>
               <p>Po konvenciji o pravicah invalidov in zakonu o njeni ratifikaciji imajo ljudje s
               posebnimi potrebami na področju branja in pisanja ter ostalih vrst sporočanja pravico
               do informacij v ustrezni obliki. Vključitev koncepta lahkega branaj in naših ciljnih
               skupin v resolucijo, ki je bila z ustreznimi smernicami dopolnjena v skladu s
               priporočili Zveze Sožitje Slovenije, to je Zveza društev za pomoč osebam z motnjo v
               duševnem razvoju in njihovimi družinami, centra za usposabljanje delo in varstvo Črna
               na Koroškem in Zavoda RIS-a, centra za splošno funkcionalno in kulturo opismenjevanje
               po našem mnenju predstavlja pomemben korak v smeri zagotavljanja pravičnosti na
               področju dostopa do
               informacij. Na nas vseh je, da usmeritve spoštujemo, nadgrajujemo in se povezujemo v
               dobro ...<stage>/ nerazumljivo./</stage>... in govorcev s specifičnimi potrebami. O družbenem
               vključevanju brez dostopa do informacij namreč ne moremo govoriti. Slovenija nujno
               potrebuje center lahkega branja. Za tiste, ki vam je koncept lahkega branja nepoznan
               zelo na kratko. Gre za to, da ljudje, ki imajo težave na področju branja in
               razumevanja standardnih informacij, dobijo informacije na način, ki jim omogoča
               razumevanje. Top omeni, da morajo informacije zadeti bistvo in obenem biti enostavne,
               kratke, jasne in prilagojene še na nekatere druge načine. Take prilagojene
               informacije potrebuje in ima do njih pravico množica skupin ljudi. Na primer že
               omenjeni ljudje z motnjo v duševnem razvoju, ljudje po poškodbi glave, ostareli,
               ljudje z demenco, afazijo, ljudje po kapi, ljudje s težavami na področju sluha in
               govora, mladostniki in odrasli s specifičnimi učnimi motnjami, priseljenci, ki jim je
               slovenščina nov, drugi jezik, ne mara tudi tuje manjšine v Sloveniji in slovenske
               manjšine v tujini ter drugi. Skratka, govorimo o dveh skupinah ljudi, v eni skupini
               ljudi, ki bodo te lahke informacije potrebovali vse življenje in v drugi skupini, ki
               bodo morda te lahke informacije potrebovale samo v določenem obdobju. ... <stage>/
               nerazumljivo/</stage>... v nekaterih evropskih državah obstaja že desetletja, za primer dajem
               tukaj švedsko, ker je pobuda leta 1968 prišla s strani države. V zavodu RIS-a smo v
               začetku leta 2011 na bazi prostovoljnega dela, lastnih prispevkov in donacij
               posameznikov pričeli s številnimi dejavnostmi na tem področju. Skupaj s partnerji smo
               izdali prve knjige prirejenega klasičnega leposlovja za odrasle v slovenskem jeziku,
               izdajamo brezplačen časopis, ki je lahek za branje, trudimo se povezovati
               organizacije, ki delajo z in za omenjene ciljne skupine, prirejamo delavnice in
               predstavitve lahkega branja. Zveza Sožitja Slovenija, Center za usposabljanje, delo
               in varstvo Črna na Koroškem ter zavod RIS-a<stage>(?)</stage>smo letos v marcu pripravili prvi
               nacionalni posvet na temo lahkega branja, ki se ga je udeležilo preko 120 uporabnikov
               in strokovnjakov iz različnih zavodov in društev, med njimi specialni in
               rehabilitacijski pedagogi, slavisti, andragogi, zelo veliko je bilo knjižničarjev,
               socialnih delavcev, delovnih terapevtov in tako dalje. Na posvetu smo med drugim
               sprejeli smernice za nadaljnji razvoj lahkega branja v Sloveniji. Potrebe in prošnje
               posvetovanju o gradivih, povezovanju, zdaleč, ampak res zdaleč presegajo domet
               zagnanih prostovoljcev in shiranega bančnega računa, zato bomo projekt nacionalnega
               centra lahkega branja v jeseni prijavili na razpis norveškega finančnega mehanizma.
               Skupaj s partnerji imamo močno vizijo, imamo tudi ustrezno strokovno podlago. Ob tej
               priliki pa prijazno, a z vso resnostjo apeliram na pristojna ministrstva in druga
               telesa, da tovrsten projekt podprejo bodisi kot partnerji, bodisi kot podporniki z
               vsaj minimalnim finančnim vložkom oziroma majhnim delčkom tega, kar je predvideno v
               resoluciji. Od tega bo tudi odvisno ali bo eden izmed ciljev projekta kakovostno
               sodelovanje med partnerji, vključujoč ministrstva ali pa bo eden izmed ciljev moral
               biti okrepljen pritisk vzpostavljenih mrež na vlado. Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp18">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospe Tatjani Knap. Bi pa rada opozorila, da razpravljamo o resoluciji, za
               vsebinsko predstavitev zavoda se vam zahvaljujem, za vse drugo se pa boste morali
               javljati na ustrezne razpise.</p>
               <p>S tem smo izčrpali vnaprej prijavljene razpravljavko in razpravljavce. In zdaj
               vprašujem, preden, za sklepno misel dam besedo še ministru. Ali želi še kdo
               razpravljati? Prosim, če se kar prijavite, pa bi se tako dogovorili, da bi zdaj
               prijavljeni ostali na svojih prostorih in bi uporabili mikrofon. Desno od mikrofona
               je daljša tipka, jo vključijo. Izvolite gospod akademik Orešnik.</p>
            </sp>
            <sp xml:id="SDT6-OZK-javna-1-2013-06-26.sp19">

               <speaker>JANEZ OREŠNIK:</speaker>

               <p>Ali je boljše, da stojim ali je boljše, da sedim?</p>
            </sp>
            <sp xml:id="SDT6-OZK-javna-1-2013-06-26.sp20">

               <speaker>PREDSEDNICA MAG. MAJDA POTRATA:</speaker>

               <p>Praviloma stojimo.</p>
            </sp>
            <sp xml:id="SDT6-OZK-javna-1-2013-06-26.sp21">

               <speaker>JANEZ OREŠNIK:</speaker>

               <p>Rade volje. Spoštovani, videti je, da se niti ob tej priliki ne moremo izogniti
               razpravi o nasprotju, če smem uporabiti to besedo, med jezikovnimi tehnologijami in
                   jezikoslovjem. Spoštovani
               predgovornik je omenil, da so jezikovne tehnologije po svetu veliko bolj zvite kakor
               pri nas. S tem se popolnoma strinjam in dodajam podatek, ki ga vem tudi od istega
               spoštovanega predgovornika, da se tam tudi že izdelujejo slovarji in drugi podobni
               pripomočki na podlagi tako močno razvite jezikovne tehnologije. Jaz bi k temu dodal
               samo še, da s temi slovarji nimamo še nobenih izkušenj, ne vemo ali je to res dobra
               stvar, zlasti pa ne vemo kako na te slovarje ali na take slovarje reagirajo šolstvo,
               sodstvo, gledališča, cerkev in tako dalje. Tako, da do takšne sodbe bo treba še
               najbrž še nekaj let počakati. Pri nas pa vsekakor velja, da je jezikovna tehnologija,
               vsaj po mojem mnenju, razvita veliko bolj kot slovenistično jezikoslovje in da bi
               zaradi tega bilo treba tekmovanje med tema dvema vejama nekoliko predrugačiti v prid
               jezikoslovja, v prid financiranja jezikoslovja. Morate vedeti, da Slovenci skorajda
               nimamo skladnje ali sintakse, da niti tako preprosto vprašanje kakor je ujemanje med
               osebkom in povedkom ni zadovoljivo preučeno in da je zaradi tega resnično potrebno,
               da se nekaj več dogaja na področju jezikoslovja. In bi prosil kolege s področja
               jezikovnih tehnologij, da skušajo to vzeti na znanje z razumevanjem, ker je to
               resnično neka rana naše humanistične stvarnosti. Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp22">

               <speaker>PREDSEDNICA MAG. MAJDA POTRATA:</speaker>

               <p>Hvala lepa.</p>
               <p>Želi besedo še kdo? Izvolite, gospod Simon Krek.</p>
            </sp>
            <sp xml:id="SDT6-OZK-javna-1-2013-06-26.sp23">

               <speaker>SIMON KREK:</speaker>

               <p>Jaz bi samo na hitro repliciral na to. Skratka, poudarjam eno stvar, ko govorimo o
               opremljenosti, govorimo o dostopnosti virov in orodij za vse govorce slovenščine in
               to iz stališča, da so opremljeni na enak način kot so opremljeni govorici drugih
               jezikov, to je cilj resolucije in vse navidezno nasprotje med jezikovnimi
               tehnologijami in jezikoslovjem jaz tukaj vidim kot predvsem navidezno nasprotje,
               zato, ker tisto o čemer je zdaj treba razmišljati predvsem je to ali bo celotna
               govorna skupnost slovenskih govorcev, se pravi maternih govorcev slovenščine in
               drugih, enostavno v tem svetu enakopravna. Če samo en tak miniaturni zgled dam, v
               svetu se razvijajo predvsem govorne tehnologije, razpoznava govora, sinteza govora in
               tako naprej in pričakujemo lahko, da bo v naslednjem obdobju, ko prehajamo v splošno
               popolnoma drugačno izobraževalno plat formo, kjer bo prevladovalo tako imenovani
               izobraževanje na daljavo, dostopnost vseh, bi rekel večjezičnost na nek način ne bi
               smela biti več problem v smislu, da govorec slovenščine lahko spremlja govorca
               kateregakoli drugega jezika, ki je primerno opremljen in dobi informacijo ta hip, to
               pomeni podnapisi v realnem času nizozemskega dnevnika, to pomeni predavatelj predava
               v slovenščini, imamo 
               predavatelj predava v slovenščini, imamo podnapise, sproti izpisane podnapise v
               angleščini in tako naprej. Govorimo o tem, kako spraviti govorca v nek svet, ki šele
               nastaja in to se mi zdi zelo, zelo pomembno, ker to lahko mi, recimo, bolj v tem
               svetu, spremljamo zelo od blizu, do vseh, kolikor ni prišlo preko tablic, telefonov
               že do vas, bo pa prišlo čez 5, 10 let, ampak takrat bo že malo prepozno.</p>
            </sp>
            <sp xml:id="SDT6-OZK-javna-1-2013-06-26.sp24">

               <speaker>PREDSEDNICA MAG. MAJDA POTRATA:</speaker>

               <p> Hvala lepa.</p>
               <p>Želi še kdo besedo? Ne, potem sprašujem gospoda ministra in vodjo službe za slovenski
               jezik, če želita besedo? Izvolite.</p>
            </sp>
            <sp xml:id="SDT6-OZK-javna-1-2013-06-26.sp25">

               <speaker>DR. UROŠ GRILC:</speaker>

               <p> Torej, spoštovani, zahvaljujem se vam za vaše prispevke.</p>
               <p>Ta javna razprava je izpostavila še kar nekaj kritičnih pogledov in podala kar nekaj
               predlogov, vsekakor je osvetlila tudi nekaj dilem in mislim, da je prav, da se o teh
               dilemah kar najbolj odkrito pogovarjamo in na koncu pridemo do skupnega cilja, da
               imamo razvojni dokument za področje jezikovne politike, ki bo kar najboljši.</p>
               <p>Ključno vprašanje seveda je, ali smo v tej resoluciji podprli in se dotaknili
               temeljnih problemov razvoja jezika in ali smo nanje odgovorili z ustreznimi cilji.
               Sodobna slovenska jezikovna situacija zahteva premišljeno in dejavno jezikovno
               politiko, ki upošteva zgodovinske danosti in tradicijo, hkrati pa opravlja nove
               naloge in dosega nove cilje v sodobnih razmerah. Razvojno naravnana jezikovna
               politika temelji na prepričanju, da so slovenska država, slovenski jezik, slovenska
               jezikovna skupnost vitalne in dinamične pojavnosti, ki naj se nadalje razvijajo in
               krepijo na področjih, ki potrebujejo za ohranjanje obsega vitalnosti in dinamičnosti
               slovenskega jezika še posebno skrb, pa je potrebno zagotavljati ukrepe, ki bodo
               stanje po potrebi izboljševale. Tako stroka kot politika na ravni strateških načrtov
               za druga specialna področja sta prepoznali nekaj izzivov, ki jih nacionalni program
               za jezikovno politiko poskuša celostno naslavljati, pri čemer daje poseben poudarek,
               še enkrat bom povedal jezikovnemu izobraževanju in jezikovni opremljenosti. Jezikovno
               izobraževanje je kompleksno področje jezikovne politike, pričujoča resolucija poskuša
               parcialne akcije sinergično povezati v usklajeno celoto s skupnim prizadevanjem za
               ustvarjanje pogojev do dostopa do znanja jezikov. Na področju jezikovne opremljenosti
               ravno tako ugotavljamo težave, ki zahtevajo hitro in učinkovito ukrepanje, sicer bo
               slovenščina kmalu na poti digitalnega izumrtja. Cilj jezikovne politike na tem
               področju je zagotoviti govorkam in govorcem slovenščine vso potrebno opremo oziroma
               jezikovno infrastrukturo za uspešno soočanje z izzivi sodobnega časa.</p>
               <p>Še enkrat hvala lepa za vaše prispevke, mislim, da bomo v zadnji fazi sprejemanja
               dokumenta lahko prenekateri vaš predlog tudi upoštevali. Hvala lepa.</p>
            </sp>
            <sp xml:id="SDT6-OZK-javna-1-2013-06-26.sp26">

               <speaker>PREDSEDNICA MAG. MAJDA POTRATA:</speaker>

               <p> Hvala lepa, gospod minister. Želi besedo še vodja službe? Hvala.</p>
               <p>S tem končujem javno predstavitev mnenj predloga resolucije o nacionalnem programu za
               jezikovno politiko 2014-2018. Vsem, ki ste se javne predstavitve mnenj udeležili, se
               zahvaljujem, seveda še prav posebej tistim, ki so se na javni predstavitvi tudi
               oglasili in povedali svoje mnenje in pripombe k temu besedilu.</p>
               <p>Uvodoma sem povedala, da bo pripravljen magnetogram javne predstavitve mnenj za vse
               tiste, ki jih predlog resolucije posebej zanima pa naj napovem, da je obravnava na
               delovnem telesu, ki je matično delovno telo, to je Odbor za kulturo, predvidena v
               petek, 28. junija ob 9.00, lahko spremljate takrat, pričakujemo tudi še dopolnila, ki
               jih je do neke mere napovedal tudi gospod minister, ko je obljubljal, da bomo
               pripombe upoštevali in potem bo resolucija predstavljena še ali obravnavana še na
               plenarnem julijskem zasedanju 
               Državnega zbora. Še enkrat vsem prav lepa hvala in nasvidenje. <stage type="time">Javna
                  predstavitev mnenje je končana 26. junija 2013 ob 11.30.</stage>
               </p>
            </sp>
         </div>
      </body>
   </text>
</TEI>
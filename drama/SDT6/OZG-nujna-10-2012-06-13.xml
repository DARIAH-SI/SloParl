<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZG-nujna-10-2012-06-13">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">42C40535C4E805DFC1257D1F005A5FB1</idno>
               <idno type="custom" subtype="day">BA68089A93D37F16C1257A1D0031A792</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=BA68089A93D37F16C1257A1D0031A792</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZG-nujna-10-2012-06-13.OZG" n="10">
               <name>nujna seja</name>
               <date when="2012-06-13"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZG-nujna-10-2012-06-13.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZG-nujna-10-2012-06-13.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">10. nujna seja</stage>
            <stage type="date">(13. junij 2012)</stage>
            <stage type="chairman">Sejo je vodil Matjaž Han, predsednik odbora.</stage>
            <stage type="time">Seja se je pričela ob 8. uri. </stage>


            <sp xml:id="SDT6-OZG-nujna-10-2012-06-13.sp1">

               <speaker>PREDSEDNIK MATJAŽ HAN:</speaker>

               <p>Dobro jutro! Ker je ura 8.00, lahko začnemo 10. nujno sejo Odbora za
               gospodarstvo.</p>
               <p>Najprej naj velja opravičilo vsem članicam in članom za tako zgodnjo uro in tako
               hiter sklic, vendar poslovnik in delo Državnega zbora me obvezuje, da moramo nekatere
               zadeve spraviti pod streho do petka. Zato drugega termina, kot je danes zjutraj ob
               8.00, žal, ni bilo. Še posebej se opravičujem tistim, ki ste bili včeraj do poznih ur
               na Odboru za finance in monetarno politiko, da ste se skoraj samo obrnili in prišli
               nazaj.</p>
               <p>V naši sredini pozdravljam ministra mag. Radovana Žerjava s sodelavko.</p>
               <p>Preden gremo na delo, naslednje. Spomnite se, spoštovani, da sem pred kratkim, na
               prejšnji seji, z zaskrbljenostjo povedal, da Obrtna zbornica, Gospodarska zbornica in
               nekatere druge zbornice ne vabijo predsednika tega odbora na svoje prireditve, na
               svoje zadeve, kar se mi ne zdi v redu. Zdaj sem dobil neko pismo od Obrtne zbornice,
               kjer izražajo začudenost nad mojo izjavo. Pravijo, da so nas na nekatere zadeve
               povabili in da naj vas o tem obvestim. To sem storil. Če želi kdo imeti v pisni
               obliki, vam lahko to tudi dam. <stage type="mag"/><stage>(Nadaljevanje)</stage>
               To sem naredil, da ne bi ostalo nezapisano v magnetogramu.</p>
               <p>Pričenjam 10. nujno sejo Odbora za gospodarstvo.</p>
               <p>Najprej naj povem, da imamo dve pooblastili, in sicer gospod dr. Janez Vasle
               nadomešča gospoda Jožefa Horvata, Poslanska skupina Nova Slovenija, gospa Truda
               Pepelnik pa nadomešča gospoda Bojana Starmana, Poslanska skupina Državljanske
               liste.</p>
               <p>S sklicem seje ste prejeli naslednji dnevni red: 1. točka - obravnava zahteve
               informacijske pooblaščenke za oceno ustavnosti 29. člena Zakona o preprečevanju in
               omejevanju konkurence; 2. točka - predlog stališča Republike Slovenije do predloga
               sklepa Sveta o podpisu sporazuma med Evropsko unijo in njenimi državami članicami na
               eni strani ter Srednjo Ameriko na drugi strani o začasni uporabi trgovinskega
               dela.</p>
               <p>Ker v poslovniškem roku včeraj do 12. ure nisem prejel predlogov za spremembo
               dnevnega reda, je ta določen, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - ZAHTEVA INFORMACIJSKE POOBLAŠČENKE ZA
                  OCENO USTAVNOSTI 29. ČLENA ZAKONA O PREPREČEVANJU OMEJEVANJA KONKURENCE.</title>
               </p>
               <p>Naš odbor je matično delovno telo, zato to tudi obravnavamo.</p>
               <p>Zahtevo je Državnemu zboru posredovalo Ustavno sodišče, in sicer 11. maja 2012, in
               določilo 30-dnevni rok, v katerem poziva Državni zbor, da se izreče o navedbah v
               zahtevi. Po prejetju mnenja Zakonodajno-pravne službe in Vlade so bili izpolnjeni vsi
               poslovniški pogoji za obravnavo zahteve na tej seji.</p>
               <p>K točki sem kot običajno po naši agendi vabil vse, ki jih tudi sicer vabim. Povabil
               sem pa tudi gospoda Žerjava, ministra za gospodarstvo.</p>
               <p>S sklicem seje ste bili obveščeni, da so na spletni strani Državnega zbora za
               obravnavo te točke objavljena naslednja gradiva: zahteva z dne 11. maja 2012, mnenje
               Zakonodajno-pravne službe in mnenje Vlade.</p>
               <p>Preden dam besedo naprej, naj povem, da imamo danes časa do 9. ure, ker se ob 9. uri
               začne plenarno zasedanje Državnega zbora. Upam, da bomo do takrat tudi končali.</p>
               <p>Najprej dajem besedo Zakonodajno-pravni službi, sekretarki Jani Koroš.</p>
            </sp>
            <sp xml:id="SDT6-OZG-nujna-10-2012-06-13.sp2">

               <speaker>JANA KOROŠ:</speaker>

               <p>Hvala za besedo, gospod predsednik.</p>
               <p>Informacijska pooblaščenka je vložila zahtevo za presojo 29. člena Zakona o
               preprečevanju omejevanja konkurence, za katerega zatrjuje, da je v nasprotju s 37.
               členom Ustave, ter predlaga absolutno prednostno obravnavo te zahteve. Izpodbijana
               določba namreč med drugim pooblaščenim osebam urada, kasneje, ko bo začela delovati
               agencija, pa agencije, da pregledujejo poslovne knjige, pogodbe, listine, poslovno
               korespondenco, poslovne evidence in vse druge podatke, ki so v zvezi s poslovanjem,
               ne glede na nosilca, na katerem so zapisani ali shranjeni, ter da odvzamejo ali
               pridobijo tudi kopije ali izvlečke teh dokumentov.</p>
               <p>To je v bistvu že druga zahteva v relativno kratkem času za presojo ustavnosti tega
               člena, zato se tudi sklicujemo na mnenje Državnega zbora v tej zadevi, zlasti glede
               pomena odkrivanja dejanj omejevanja konkurence, velike škode, ki jo povzročajo, v
               pomenu te kategorije v okviru Evropske unije ter zlasti primerljivosti te ureditve z
               ostalimi upravnimi oziroma inšpekcijskimi postopki, na primer, Zakon o davčni službi,
               Zakon o davčnem postopku, Zakon o inšpekcijskem nadzoru, Zakon o carinski službi, ki
               vsi prav tako vsebujejo pristojnost uradnih oseb, da pridobivajo oziroma zahtevajo
               podatke in dokumente ne glede na nosilca, na katerem so zapisani. Razlika med obema
               zahtevama je zlasti v tem, da je Vrhovno sodišče svojo zahtevo temeljilo predvsem na
               pravicah zasebnosti pravnih oseb, medtem ko pooblaščenka poudarja poseg v zasebnost
               posameznikov, ki so zaposleni pri podjetjih, pri katerih se izvajajo preiskave.</p>
               <p>Tu gre res za striktno določilo 37. člena Ustave glede posega v tajnost pisem in
               ostalih občil, vendar menimo, da je mogoče ob upoštevanju določenih argumentov
               utemeljevati in predlagati zavrnitev te zahteve. Namen določbe namreč ni <stage type="mag"/><stage>(Nadaljevanje)</stage> posegati v zasebnost in
               pričakovanje zasebnosti zaposlenih.</p>
               <p>Agencija vodi postopke oziroma urad skladno s pravili, dokaznimi sredstvi, kot jih
               določa ZUP, in posebnostmi, kot jih določa Zakon o preprečevanju omejevanja
               konkurence, zlasti z zahtevo za posredovanje podatkov ter določbami glede preiskave.
               V skladu z načelom sorazmernosti se izda sklep o preiskavi, kadar ni možno na drug,
               manj invaziven način pridobiti teh podatkov in dokumentov.</p>
               <p>Ker je podjetje pravna oseba, po sami naravi ne more samo oblikovati svoje volje, je
               izražati, niti samoupravljati dejanj, ki jih kvalificiramo kot omejevalna ravnanja.
               Zato to ravnanje v njegovem imenu in za njegov račun opravljajo fizične osebe, to so
               imenovani v organe družbe oziroma zaposleni. Te fizične osebe teh ravnanj ne
               opravljajo v lastnem interesu, v okviru pričakovanja zasebnosti, neke intimne sfere,
               temveč, kot sem rekla, v imenu pravne osebe. Uradne osebe morajo zato postavljati
               vprašanja posameznikom, torej zaposlenim v podjetju, morajo od njih zahtevati
               dokumente. Pri tem pa jih ne zanimajo podatki in dokumenti, ki se nanašajo na
               posameznika, na njegovo zasebnost, temveč tiste, ki se nanašajo na poslovanje
               podjetja. Zato je pri zahtevi za posredovanje podatkov kot tudi pri sami preiskavi v
               okviru tega izpodbijanega člena nujno, da se zahteva oziroma pregleda vsa elektronska
               sporočila, ki se nanašajo na poslovanje podjetja. Tako, na primer, lahko uradne osebe
               uporabljajo iskanje po ključnih besedah, pogledajo vsebino tistih sporočil, ki
               vsebujejo proizvode in storitve, na katere se nanaša postopek, in tako naprej. Lahko
               se tudi pozove zaposlene, da izločijo vsa elektronska sporočila, ki so jih sicer na
               njihov službeni naslov poslali njihovi družinski člani oziroma prijatelji. Izločitev
               iz pregleda vse elektronske pošte, ki pripada zaposlenim, bi po našem mnenju preveč
               omejilo in poseglo v sam uspeh preiskave in s tem tudi v javni interes, ki je v tem,
               da se odkrivajo omejevanja konkurence, da se ohranja poštena konkurenca, ki prinaša
               koristi tako potrošnikom kot družbi kot celoti. Znova poudarjamo, da je ta
               pristojnost določena tudi v vseh ostalih inšpekcijskih postopkih.</p>
               <p>Ne strinjamo se s trditvijo, da je zaposleni ob zahtevi za predložitev elektronskih
               sporočil v dvakratno podrejenem položaju, kot navaja informacijska pooblaščenka. V
               razmerju do uradne osebe to ni subjekt, zoper katerega se vodi postopek, praviloma
               zaposleni tudi ne bodo tisti, zoper katere se bo vodil postopek o prekršku, če pa
               bodo, bodo morale uradne osebe upoštevati Zakon o prekrških, ki je bolj strikten.</p>
               <p>Relevantna tudi ni navedba, da bo delodajalec v primeru spornih elektronskih sporočil
               odgovornost za škodo pripisoval zaposlenemu. Vpogled v elektronsko sporočilo, iz
               katerega je bilo razvidno, da je delodajalec ravnal v nasprotju z zakonom, namreč ni
               edina situacija, glede katere bi delodajalec očital svojemu zaposlenemu, da je
               škodoval podjetju. Tudi pri zaslišanju, pri pričanju mora zaposleni govoriti po
               resnici. In torej to ne more biti razlog, da se to dokazno sredstvo izključi.</p>
               <p>Zato predlagamo, da se zahteva informacijske pooblaščenke zavrne. Hvala.</p>
            </sp>
            <sp xml:id="SDT6-OZG-nujna-10-2012-06-13.sp3">

               <speaker>PREDSEDNIK MATJAŽ HAN:</speaker>

               <p>Hvala lepa, gospa Koroš.</p>
               <p>Ali želi besedo minister oziroma ministrstvo? Izvoli, minister.</p>
            </sp>
            <sp xml:id="SDT6-OZG-nujna-10-2012-06-13.sp4">

               <speaker>MAG. RADOVAN ŽERJAV:</speaker>

               <p>Hvala lepa. Dobro jutro vsem skupaj!</p>
               <p>Mislim, da je bilo praktično vse povedano, zato ne vidim smisla, da vse skupaj
               ponavljamo. Se strinjamo s povedanim.</p>
            </sp>
            <sp xml:id="SDT6-OZG-nujna-10-2012-06-13.sp5">

               <speaker>PREDSEDNIK MATJAŽ HAN:</speaker>

               <p>Hvala lepa, minister.</p>
               <p>Želi kdo od kolegic in kolegov razpravljati o tem mnenju? Če ne želi, se vam
               zahvaljujem in s tem zaključujem razpravo.</p>
               <p>Predlagam, da odbor glasuje o naslednjem predlogu sklepa: Odbor za gospodarstvo
               podpira mnenje Zakonodajno-pravne službe o zahtevi za oceno ustavnosti 29. člena
               Zakona o preprečevanju omejevanja konkurence. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(3 člani.)</stage><stage type="mag"/> <stage>(nadaljevanje)</stage> Ugotavljam, da je mnenje Zakonodajno-pravne službe
               oziroma to mnenje tudi sprejeto. </p>
               <p>S tem zaključujem 1. točko dnevnega reda.</p>
               <p>In prehajam na <title>2. TOČKO DNEVNEGA REDA - TO JE OBRAVNAVA PREDLOGOV STALIŠČA
                  REPUBLIKE SLOVENIJE DO PREDLOGOV SKLEPA SVETA O PODPISU SPORAZUMOV O PODRAŽITVI
                  MED EVROPSKO UNIJO IN NJENIMI DRŽAVAMI ČLANICAMI NA ENI STRANI TER SREDNJO AMERIKO
                  NA DRUGI STRANI IN ZAČASNI UPORABI TRGOVINSKEGA DELA.</title>
               </p>
               <p>Predlagatelj stališča Republike Slovenije je Vlada. K obravnavi pa sem vabil iste
               inštitucije kot sem jih tudi že prej povedal. Odbor bo svoje poročilo z morebitnimi
               amandmaji, ki jih lahko sprejme k predlogu stališča Republike Slovenije posredoval
               pristojnemu odboru, torej Odboru za zadeve Evropske unije.</p>
               <p>Med nami so predstavniki Vlade, gospod mag. Žerjav, gospod Marjan Hribar in pa gospa
               Vinka Solačič<stage>(?)</stage>, tako da izvolite.</p>
            </sp>
            <sp xml:id="SDT6-OZG-nujna-10-2012-06-13.sp6">

               <speaker>MAG. RADOVAN ŽERJAV:</speaker>

               <p>Hvala lepa predsednik.</p>
               <p>Uvodoma je potrebno povedati, da gre v primeru sklepanja tega trgovinskega sporazuma
               za pridružitveni asociacijski sporazum s katerim se določajo okviri za široko
               sodelovanje tako na političnem, varnostnem, ekonomskem, trgovinskem na področju
               varstva človekovih pravic. S sklenitvijo tega sporazuma bo Evropska unija zaokrožila
               sklepanje sporazumov z Latinsko Ameriko. Pogajanja s skupino Merkosur<stage>(?)</stage> pa so še
               vedno v teku. Vlada je to stališče potrdila 31. maja letos, podpis sporazuma se
               predvideva na vrhu Evropske unije, srednje Amerike konec tega meseca. Slovenija pa
               namerava sporazum podpisati na seji Sveta za zunanje zadeve v Luksemburgu, 25. junija
               letos.</p>
               <p>Po mnenju komisije so bile v zvezi s trgovinskim sporazumom doseženi cilji s
               pogajalskih smernic in sicer glede odprave visokih tarif in tehničnih ovir v
               trgovini, liberalizacija trga, storitev, vrsta geografskih označb dostopa do javnih
               naročil, do trga javnih naročil, izplačitve obveznosti glede uveljavljanja delovnih
               in okoljskih standardov ter zagotovitev učinkovitih in hitrih postopkov reševanja
               sporov. Tako je bil dosežen cilj preseganja obveznosti z VTO in zagotovitev enakih
               konkurenčnih pogojev s konkurenti v regiji. Med cilji sporazuma je tudi razvijanje
               prednostnega političnega partnerstva na podlagi vrednot, načel in skupnih ciljev,
               zlasti spoštovanje in spodbujanje demokracije in človekovih pravic trajnostnega
               razvoja dobrega upravljanja pravne države z zavezanostjo spodbujanje in varovanje teh
               vrednot, načel na svetovni ravni na način, ki prispeva k krepitvi multilaterizma.</p>
               <p>V okviru političnega dialoga pogodbenice soglašajo s krepitvijo organizacije
               združenih narodov kot jedra večstranskega sistema da se omogoči učinkovito reševanje
               svetovnih izzivov. Predmet političnega sodelovanja so razoroževanje, orožja za
               množično uničevanje, boj proti terorizmu, migracije, okolje. Cilji trgovinskega dela
               sporazuma so širitev in raznovrstnost blagovne menjave med pogodbenicami, z
               zmanjševanjem ali odpravo tarifnih in ne tarifnih ovir za trgovino, olajševanje
               blagovne menjave, zlasti z dogovorjenimi določbami glede carine in olajševanje
               trgovine, standardov, tehničnih predpisov in postopkov ugotavljanja skladnosti ter
               tudi sanitarnih in fitosanitarnih ukrepov, liberalizacija trgovine s storitvami,
               učinkovito, vzajemno in postopno odpiranje trgu za javna naročila pogodbenic ter
               primerno in učinkovito varstvo pravic intelektualne lastnine.</p>
               <p>Predlagam, da se sprejme stališče, da bi Slovenija podpira predlog za sklep sveta o
               odobritvi podpisa sporazuma o pridružitvi med Evropsko unijo in njenimi državami
               članicami na eni strani in Srednjo Ameriko na drugi strani in začasni uporabi dela
               štiri sporazuma glede trgovinskih zadev. Hvala lepa.</p>
            </sp>
            <sp xml:id="SDT6-OZG-nujna-10-2012-06-13.sp7">

               <speaker>PREDSEDNIK MATJAŽ HAN:</speaker>

               <p>Minister lepa hvala. Sprašujem poslanke in poslance, če želi kdo razpravljati? Vidim,
               da ne zato zaključujem<stage type="mag"/> <stage>(nadaljevanje)</stage> to
               razpravo. Ker k predlogu stališča ni vloženih nobenih amandmajev dajem v razpravo in
               na glasovanje naslednji predlog in sicer odbor za gospodarstvo podpira predlog
               stališča Republike Slovenije do predloga sklepa sveta o podpisu sporazuma o
               pridružitvi med Evropsko unijo in njenimi državami članicami na eni strani in Srednjo
               Ameriko na drugi strani in začasni uporabi trgovinskega dela U411, ki ga je
               predložila Vlada in predlaga Odboru za zadeve Evropske unije, da predlog stališča
               sprejme.</p>
               <p>Glasujemo. Končujemo glasovanje. Za je glasovalo 13 članov, proti nihče.</p>
               <p><stage>(Za je glasovalo 13.)</stage> <stage>(Proti nihče.)</stage></p>
               <p>Ugotavljam, da je mnenje sprejeto.</p>
               <p>S tem zaključujem to točko dnevnega reda.</p>
               <p>Moramo še določiti poročevalca za sejo na delovnem telesu za zadeve Evropske unije,
               ker sva z Markom Pogačnikom sklenila partnerstvo že na začetku mandata bo Marko to
               opravil, ker je tudi tam član. S tem zaključujem to točko dnevnega reda in tudi
               današnjo sejo. Preden pa zaključujemo, ker bomo imeli do parlamentarnih počitnic
               letos verjetno samo še eno sejo vas spoštovani tudi sporočam, da bomo imeli konec
               avgusta tradicionalno skupno sejo Odbora kmetijstva in Odbora za gospodarstvo na
               sejmu kmetijstva v Gornji Radgoni, tako da to bo zelo kmalu tako da jaz vas takrat
               tudi vse skupaj vabim na to sejo, boste pa dobili vse v pisni obliki. Tam bo vabljen
               tudi ministrstvo, tako da minister na svojem terenu. Pričakujemo kakšno malico tako
               da... Hvala lepa. <stage type="time">Seja je bila zaključena 13. junija 2012 ob 8.21.</stage>
               </p>
            </sp>
         </div>
      </body>
   </text>
</TEI>
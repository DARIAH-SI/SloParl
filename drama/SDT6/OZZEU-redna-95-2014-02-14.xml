<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-redna-95-2014-02-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">B06BF94AC8000453C1257D1F005A851C</idno>
               <idno type="custom" subtype="day">8F3D2C421F39D963C1257C84002761FA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=8F3D2C421F39D963C1257C84002761FA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-95-2014-02-14.OZZEU" n="95">
               <name>redna seja</name>
               <date when="2014-02-14"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-95-2014-02-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-95-2014-02-14.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="session">95. seja</stage>
            <stage type="date">(14. februar 2014)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 11.27. </stage>
            <stage type="mag"/>


            <sp xml:id="SDT6-OZZEU-redna-95-2014-02-14.sp1">

               <speaker>PREDSEDNIK JOŽEF HORVAT:</speaker>

               <p>Spoštovane kolegice, spoštovani kolegi, pričenjam 95. sejo Odbora za zadeve Evropske
               unije.</p>
               <p>Obveščam vas, o nadomestilu in sicer, članico odbora Ireno Tavčar nadomešča kolega
               Zvone Lah.</p>
               <p>Obveščam vas, da so na sejo povabljeni poslanci evropskega parlamenta iz Republike
               Slovenije ter predstavniki vlade in Državnega sveta. Vse navzoče prav lepo
               pozdravljam, z nami sta dva državna sekretarja pa še ena se nam bo kmalu pridružila,
               lep pozdrav.</p>
               <p>Prehajam na določitev dnevnega reda seje odbora. S sklicem ste prejeli dnevni red in,
               ker v poslovniškem roku nisem prejel predlogov za njegovo spremembe je določen takšen
               dnevni red seje, kot ste ga prejeli s sklicem. S tem, da na podlagi dogovora z
               državno sekretarko na Ministrstvu za kmetijstvo in okolje in državnim sekretarjem na
               Ministrstvu za finance predlagam, kolegice in kolegi, da najprej začnemo 2. točko
               dnevnega reda, upam da temu nihče ne nasprotuje? Ugotavljam, da ne.</p>
               <p>Torej, prehajamo na <title>2. TOČKO DNEVNEGA REDA – ZASEDANJE SVETA EVROPSKE UNIJE ZA
                  EKONOMSKE IN FINANČNE ZADEVE, 18. FEBRUARJA 2014.</title>
               </p>
               <p>Gradivo k tej točki smo prejeli od vlade 13. februarja 2014 na podlagi 8. člena
               zakona o sodelovanju med Državnim zborom in Vlado o zadevah Evropske unije.</p>
               <p>Prosim mag. Mitja Mavka, državnega sekretarja na Ministrstvu za finance, da nam
               predstavi izhodišča. Izvolite.</p>
            </sp>
            <sp xml:id="SDT6-OZZEU-redna-95-2014-02-14.sp2">

               <speaker>MAG. MITJA MAVKO:</speaker>

               <p>Lepa hvala, gospod predsedujoči in lep pozdrav vsem prisotnim.</p>
               <p>Ekofin naslednji teden v torek, ki se ga bo udeležil minister Čufer <stage type="mag"/> <stage>(nadaljevanje)</stage> vsebuje kar nekaj točk, jaz bi mogoče
               izpostavil dva sklopa, ki sta pomembnejše narave; in sicer, prvi del, ki se nanaša na
               začetek tako imenovanega evropskega semestra vsakoletnega, koordinacija ekonomskih
               politik v EU. S tem v zvezi bodo ministri sprejeli dve vrsti zaključkov in sicer prvi
               sklop se nanaša na letni pregled rasti za leto 2014, drugi pa v zvezi s poročilom o
               mehanizmu opozarjanja. Naj uvodoma takoj povem, da Slovenija oboje sklepe podpira,
               oba sklopa sklepov podpira.</p>
               <p>Mogoče zgolj nekaj besed v zvezi z vsakim izmed njih; prvič letni pregled rasti za
               leto 2014 se nanaša predvsem na poudarjeno potrebo po ohranitvi konkurenčnosti
               gospodarstva EU in pa implementacije politik in pa reform dogovorjenih v okviru
               nacionalnih reformnih programov. V EU velja načelo ali pa velja neko implicitno
               zavedanje da priporočila na podlagi nacionalnih reformnih programov so se doslej
               izpolnjevala razmeroma slabo, med 10 do 20 % je povprečje v preteklih letih, zato
               velja po novem poziv v teh zaključkih, da država bistveno resneje pristopijo k
               implementaciji specifičnih smernic za vsako izmed njih, vključno tudi z našimi
               smernicam, s čimer se mi seveda strinjamo.</p>
               <p>Drugi sklop sklepov se nanaša na poročilo o mehanizmu opozarjanja, ki naslavlja
               vprašanje ali obstajajo čezmerna makroekonomska neravnovesja v posamezni članici.
               Komisija je v temu ciklu v pregled vzela šestnajst držav članic in pri vseh
               šestnajstih se pričakuje, da bo v začetku marca izdano poročilo. Seveda, tudi
               Slovenija je ena izmed teh, saj je komisija v lanskem letu za nas ocenila, da
               obstajajo presežna makroekonomska neravnovesja. Ministri bodo s tem v zvezi pozvali
               komisijo, da dejansko točno sledi časovnici, ugotavljanje makroekonomskih
               neravnovesij zato, da bodo potem lahko rezultati tega pregleda uporabljeni pri
               nacionalnih reformnih programih, ki jih bodo vse države predložile komisiji in svetu
               v mesecu aprilu.</p>
               <p>Drugi večji sklop tem, ki bi ta jaz izpostavil v zvezi z Ekofinom prihodnji teden pa
               se nanaša na delovanje bančne unije. Ministri se bodo najprej seznanili s poročilom
               evropske centralne banke, kako potekajo priprave na vzpostavitev enotnega sistema
               nadzora nad bankami EU, predvsem s tem v zvezi tudi priprave na izvedbo skrbnih
               pregledov aktive in pa obremenitvenih testov za sto osemindvajset bank v evropskem
               sistemu. Hkrati pa bodo opravili razpravo tudi o zakonodajnem predlogu v zvezi z
               mehanizmom za reševanje bank. Kot dobro vemo, s tem v zvezi sta v teku dve
               zakonodajni proceduri, eno je sama uredba za reševanje, za vzpostavitev mehanizma za
               reševanje bank, hkrati pa tudi medvladni dogovor, ki bi določal način delitve
               sredstev znotraj skupnega sklada za reševanje bank v katerega bi nacionalne banke
               vplačevale sredstva. Delo, kako naj rečem, v temu trenutku poteka še razmeroma počasi
               se bo pa v naslednjih tednih pričakuje, da bo tam do konca marca se zadeva precej
               intenzivirala. In v končni fazi računamo, da bi bil možen dogovor v zvezi s tem
               stebrom bančne unije do zaključka mandata tega sklica evropskega parlamenta. </p>
               <p>Jaz bi se na tej točki ustavil, če so pa kakšna vprašanja pa seveda z veseljem.</p>
            </sp>
            <sp xml:id="SDT6-OZZEU-redna-95-2014-02-14.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod državni sekretar. Odpiram razpravo.</p>
               <p>Jaz bi imel samo eno kratko vprašanje pri točki dva, to je Poročilo o <stage type="mag"/> <stage>(nadaljevanje)</stage> mehanizmu opozarjanja; kot se vidi
               je tokrat vključen nov niz socialnih kazalnikov pa me zanima kateri so to socialni
               kazalniki? Izvolite, državni sekretar.</p>
            </sp>
            <sp xml:id="SDT6-OZZEU-redna-95-2014-02-14.sp4">

               <speaker>MAG. MITJA MAVKO:</speaker>

               <p>Niz socialnih kazalnikov se ne uporabljajo kot glavni kazalniki vendar so tako
               imenovan pomožni kazalniki, predvsem se pa nanašajo na stopnjo tveganja revščine,
               stopnjo dohodkovne neenakosti, stopnjo socialne vključenosti in ostali. Če se
               spomnite, pred časom smo obravnavali tudi na temu odboru poročilo komisije, ki se
               nanaša na socialno dimenzijo evropske in monetarne unije, to je bil tudi predmet
               razprav na jesenskem in pa zimskem evropskem svetu in na podlagi tega je nastal nabor
               pomožnih kazalnikov, ki jih komisija tudi upošteva pri oceni makroekonomskih
               neravnovesij.</p>
            </sp>
            <sp xml:id="SDT6-OZZEU-redna-95-2014-02-14.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>Ugotavljam, da ni več vprašanj in komentarjev zato razpravo zaključujem.</p>
               <p>Na glasovanje dajem predlog sklepa, ki se glasi: Odbor za zadeve Evropske unije se je
               seznanil z izhodišči za udeležbo delegacije Republike Slovenije na zasedanju sveta
               Evropske unije za ekonomske in finančne zadeve, ki bo v Bruslju, 18. februarja 2014
               in jih podprl.</p>
               <p>Predpostavljam, da imamo vsi glasovalne naprave, zato glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Sklep je torej sprejet.</p>
               <p>S tem končujem 2. točko dnevnega reda in se zahvaljujem državnemu sekretarju, Mitji
               Mavku.</p>
               <p>Prehajamo na <title>1. TOČKO DNEVNEGA REDA – ZASEDANJE SVETA EVROPSKE UNIJE ZA
                  KMETIJSTVO IN RIBIŠTVO, 17. FEBRUAR 2014.</title>
               </p>
               <p>Gradivo k tej točki smo prejeli od Vlade 13. februarja 2014 na podlagi 8. člena
               Zakona o sodelovanju med Državnim zborom in Vlado o zadevah Evropske unije.</p>
               <p>Prosim mag. Tanjo Strniša, državno sekretarko na Ministrstvu za kmetijstvo in okolje,
               da nam predstavi izhodišča. Izvolite.</p>
            </sp>
            <sp xml:id="SDT6-OZZEU-redna-95-2014-02-14.sp6">

               <speaker>MAG. TANJA STRNIŠA:</speaker>

               <p>Hvala za besedo, spoštovani predsednik, spoštovane poslanke in poslanci.</p>
               <p>Tokratni svet za kmetijstvo in ribištvo bo imel samo kmetijske točke. Za nas je
               pomembna predstavitev nove uredbe parlamenta in sveta v zvezi z izvajanjem sheme
               pomoči za oskrbo s sadjem in zelenjavo, bananami in mlekom v izobraževalnih osnovah,
               ki jim mi običajno rečemo Shema šolskega sadja pa Shema šolskega mleka.</p>
               <p>Za nas so te spremembe pomembne, Slovenija si je zelo prizadevala, da bi prišlo pri
               obeh shema do določenih poenostavitev namreč že zdaj, zlasti shemo šolskega sadja
               izvaja Slovenija zelo uspešna saj je skoraj 90 % šol in učencev vključenih v to
               shemo, medtem ko pa je shema za šolsko mleko na izvedbeni ravni zelo na
               administrativni ravni zelo zahtevna in zaradi tega imamo le nekaj šol vključenih v to
               shemo.</p>
               <p>Določene izboljšave uredba prinaša, zlasti smo pa zadovoljni s tem, da se povečujejo
               sredstva za ta ukrep, medtem ko pa še zmeraj menimo in to delež financiranja recimo
               pri shemi šolskega sadja. Imamo pa tudi določene zadržke, menimo da, pričakovali smo
               v bistvu več administrativni poenostavitev. Nasprotujemo tudi temu, da bi bila
               sedanja ovojnica za ta ukrep osnova za dodelitev sredstev v naslednjem finančnem
               obdobju, kar bi bilo pri nas, pri shemi mleka neugodno. In tudi določene druge
               poenostavitve bomo predlagali. </p>
               <p>Naslednja točka na svetu je politična razprava o stanju na sektorju mleka in mlečnih
               izdelkov po padcu kvot v okviru leta 2015. Na to temo je že potekala konferenca, ki
               jo je organizirala evropska komisija 24. septembra 2013. Ministri so predlagali, da
               se o tem opravi tudi politična razprava na svetu in predsedstvo je uvrstilo na
               februarski svet.</p>
               <p>Slovenija bo na to temo organizirala svojo konferenco z vsemi nevladnimi
               organizacijami kamor bomo<stage type="mag"/> <stage>(nadaljevanje)</stage>
               povabili tudi poslance državnega zbora, 7. marca in kjer bomo enaka vprašanja
               obravnavali. Gre pa za to, da menimo, da so ti ukrepi, ki jih je predlagala Evropska
               komisija in kot glavni ukrep je ta, da se predvideva ustanovitev opazovalnega telesa,
               ki bo spremljal dogajanje na trgu z mlekom in tudi komisiji predlagal določene
               ukrepe. Namreč, Slovenija meni, da so ti ukrepi nezadostni oziroma dvomi, da bo v
               celoti mogoče nasloviti predvsem prirejo mleka na gorsko, hribovskih območjih. V
               Sloveniji, vemo, da je mlečna panoga najbolj pomembna, 14 % vrednosti kmetijske
               proizvodnje iz tega izhaja in tudi od tega je skoraj polovica na področjih na gorsko
               višinskih področjih.</p>
               <p>Potem naslednja točka je politična razprava o uredbi za informiranje in promocijo
               kmetijskih proizvodov, na notranjem trgu in v tretjih državah. Tudi stališče do te
               uredbe je Državni zbor že obravnaval, mi bomo ponovno izpostavili tri temeljne skrbi.
               Zadovoljni smo s tem, da se dviguje odstotek evropskega sofinanciranja iz 50 na 60 %
               vendar pa ni v redu, da sedaj država članica ne more več dodatno sofinancirati teh
               ukrepov namreč zlasti majhne organizacije proizvajalcev kakršne imamo ali pa manjša
               podjetja kakršna imamo v Sloveniji imajo potem težavo zagotoviti ves preostanek
               sredstev.</p>
               <p>Menimo, da tudi enostopenjski zbor programa na Evropski uniji ni nujno dobrodošel,
               ker sedaj na dvostopenjskem postopku so pravzaprav bile na nek način narejeni neki
               pred izbori oziroma neke vrste pomoč je bila narejena na nacionalni ravni in naša
               podjetja, naši vlagatelji so bili pravzaprav do zdaj zelo uspešni in se bojimo, da ko
               bo direktno prijavljen v Evropsko komisijo ga bo morda več ali pa da bo več takšnih
               ,ki ne bodo uspešni pri kandidiranju.</p>
               <p>Potem so pa še manj pomembne točke namreč komisija bo poročala o stanju izvajanja
               partnerstva za inovacije na področju kmetijske produktivnosti. Ne mislim, da je sama
               tema manj pomembna pač pa gre zgolj za poročilo.</p>
               <p>In omenila bi še to, da je Slovenija uvrstila naknadno kot točko Razno, informacijo o
               tem kakšne posledice je v gozdarstvu in kmetijstvu povzročil nedavni žled. Zahvalili
               se bomo državam članicam, ki so nam ponudile pomoč pri odpravljanju posledic in preko
               tega EU mehanizma civilne zaščite. In tudi na kratko opisali ukrepe, ki jih v zvezi s
               tem predvidevamo. Hvala lepa.</p>
            </sp>
            <sp xml:id="SDT6-OZZEU-redna-95-2014-02-14.sp7">

               <speaker>PREDSEDNIK JOŽEF HORVAT:</speaker>

               <p>Hvala lepa gospa državna sekretarka. Odpiram razpravo.</p>
               <p>Jaz bi želel, gospa državna sekretarka vprašati pri sedmi točki, to je predlog uredbe
               evropskega parlamenta in sveta o ukrepih za informiranje o kmetijskih proizvodih in
               njihovo promocijo na notranjem trgu in v tretjih državah, zakaj se je vlada odločila
               za oznako S, to pomeni, da zgolj državni zbor seznani.</p>
               <p>Kar se pa tiče izjemno pomembnega poglavja, to je seme pomoči za oskrbo s sadjem in
               zelenjavo, bananami in mlekom v izobraževalnih ustanovah pa moram reči, da tudi moja
               poslanska skupina, ki ji pripadam, poslanska skupina Nove Slovenije podpira stališča
               Republike Slovenije. Mi pozdravljamo združitev in poenotenje pravil za
               subvencionirano Shemo šolskega sadja in zelenjave ter Shemo šolskega mleka, kar je
               pomembno še posebej z vidika zmanjšanja nepotrebnih administrativnih stroškov in
               ostalih sinergij.</p>
               <p>Tukaj bi seveda še posebej rad izpostavil, da je za nas, za Slovenijo je izrednega
               pomena usmeritev v smeri distribucije lokalnih ali regionalnih in sezonskih
               proizvodov preko kratkih dobavnih poti. To se mi zdi zelo <stage type="mag"/> <stage>(nadaljevanje)</stage> zelo pomembno, drugače pa dejansko soglašam s stališči
               Republike Slovenije pri ostalih točkah.</p>
               <p>Želi še kdo? Vidim, da ne. Državna sekretarka, izvolite.</p>
            </sp>
            <sp xml:id="SDT6-OZZEU-redna-95-2014-02-14.sp8">

               <speaker>MAG. TANJA STRNIŠA:</speaker>

               <p>Najprej bi izrazila zadovoljstvo, da podpirate naša stališča glede sheme šolskega
               sadja in mleka, tudi mi smo zadovoljni, da se vključujejo lokalni proizvodi, bi rada
               povedala, da prav to je bil predlog Slovenije, mi smo na podlagi izkušenj s
               tradicionalnim slovenskim zajtrkom in z medom, ki ga imamo v Sloveniji, ta predlog
               poslali v javni razpravi in tudi predstavili Evropski komisiji. Mi bomo s to
               razširitvijo določil in uporabe te uredbe imeli možnost tako sofinancirati ta zajtrk
               v okviru teh sredstev, predvsem pa bomo imeli tudi možnost, vsaj občasno, uvesti
               lokalne proizvode, recimo med, oljčno olje ali podobno.</p>
               <p>Kar se pa tiče vaše prve pripombe pa mi stališča vseh uredb, evropskih, sprejemamo po
               tem postopku, ko jih potrdi Državni zbor, tako da mogoče nisem prav vprašanja
               razumela. Tukaj zdaj kolegico vprašam.</p>
            </sp>
            <sp xml:id="SDT6-OZZEU-redna-95-2014-02-14.sp9">

               <speaker>PREDSEDNIK JOŽEF HORVAT:</speaker>

               <p> Če smem pojasniti. Mene je nekako zmotilo, da je ta 7. točka, še enkrat, predlog
               uredbe Evropskega parlamenta in Sveta o ukrepih za informiranje o kmetijskih
               proizvodih in njihovo promocijo na notranjem trgu in v tretjih državah, da je vlada
               dala oznako S. Ampak mi imamo za to poseben zakon, ki se mu reče Zakon o promociji
               kmetijskih in živilskih proizvodov.</p>
            </sp>
            <sp xml:id="SDT6-OZZEU-redna-95-2014-02-14.sp10">

               <speaker>MAG. TANJA STRNIŠA:</speaker>

               <p> Absolutno, midamo stališča Slovenije do vseh uredb po tem 4. členu, tako da jih
               sprejme Državni zbor. Tako, da jaz lahko preverim, ali konkretno za to uredbo še ni
               šel postopek, ali še ni zaključen, ampak nujno je imeti stališče sprejeto po tem
               postopku. Mi se v celoti strinjamo, tako da bomo preverili, kaj je. Je vse v
               redu?</p>
            </sp>
            <sp xml:id="SDT6-OZZEU-redna-95-2014-02-14.sp11">

               <speaker>PREDSEDNIK JOŽEF HORVAT:</speaker>

               <p> Mogoče samo to, se ne bi rad, da bi se zapletali. Zdaj nam je ta zadeva, temu
               odboru oziroma Državnemu zboru, poslana zgolj v seznanitev. Mi smo želeli imeti tu
               večji pomen.</p>
            </sp>
            <sp xml:id="SDT6-OZZEU-redna-95-2014-02-14.sp12">

               <speaker>MAG. TANJA STRNIŠA:</speaker>

               <p> Bomo poskrbeli, da bo postopek tak, kot mora biti v skladu z Zakonom o sodelovanju
               med vlado in Državnim zborom o zadevah EU. Hvala.</p>
            </sp>
            <sp xml:id="SDT6-OZZEU-redna-95-2014-02-14.sp13">

               <speaker>PREDSEDNIK JOŽEF HORVAT:</speaker>

               <p> Hvala lepa, gospa državna sekretarka.</p>
               <p>Vidim, da razpravo lahko zaključim in na glasovanje dajem predlog sklepa, ki se
               glasi. Odbor za zadeve Evropske unije se je seznanil z izhodišči za udeležbo
               delegacije Republike Slovenije na zasedanju Sveta Evropske unije za kmetijstvo in
               ribištvo, ki bo v Bruslju 17. 2. 2014 in jih podprl.</p>
               <p>Prosim, da glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Sklep je torej sprejet. S tem končujem 1. točko dnevnega reda.</p>
               <p>Prehajamo na <title>3. TOČKO DNEVNEGA REDA – ZASEDANJE SVETA EVROPSKE UNIJE ZA
                  KONKURENČNOST, 20. IN 21. FEBRUAR 2014.</title> Gradivo k tej točki smo prejeli od
               vlade 14. 2. 2014 na podlagi 8. člena Zakona o sodelovanju med Državnim zborom in
               vlado o zadevah Evropske unije. Prosim gospo Andrejo Kert, državno sekretarko na
               Ministrstvu za gospodarski razvoj in tehnologijo in dr. Mirka Pečariča, državnega
               sekretarja na Ministrstvu za izobraževanje, znanost in šport, da nam predstavita
               izhodišča.</p>
               <p>Gospa državna sekretarka, vi imate prednost, izvolite.</p>
            </sp>
            <sp xml:id="SDT6-OZZEU-redna-95-2014-02-14.sp14">

               <speaker>ANDREJA KERT:</speaker>

               <p> Hvala lepa. Najlepši pozdrav vsem skupaj.</p>
               <p>Kot sem že na zadnjem srečanju, ko smo se pogovarjali o tako pomembni tematiki, ki je
               tudi predmet tega Sveta EU za konkurenčnost, to je spodbudi celotni industriji, ne bi
               odpirala ponovno vseh teh debat, katere sem zadnjič že omenila, bom pa opozorila,
               katere so tiste najbolj ključne stvari, katere bodo obravnavane na tem zasedanju.</p>
               <p>In sicer, sama kompleksnost tematike in zavedanje je takšno, da na konkurenčnost
               evropske industrije vplivajo praktično popolnoma vse politike, še posebej energetska
               in okoljska. In zato se bo razprava osredotočila, tako kot sem tudi že zadnjič
                  omenila,<stage type="mag"/> <stage>(nadaljevanje)</stage> na oživitev
               evropske industrije, vizijo za notranji trg z industrijskimi proizvodi, cene in
               stroške energije v Evropi in pa okvir podnebne energetske politike za obdobje 2020 do
               2030.</p>
               <p>Samo predsedstvo je za osredotočanje razprave ministrstvu pripravilo 3 vprašanja, ki
               se nanašajo na najbolj pomembne ključne 3 politike, to kar sem zdaj omenila, potem
               kako konkretno lahko dosežemo ravnotežje med konkurenčnostjo, energetskimi in
               podnebnimi cilji v naslednjem obdobju in pa kakšno strukturo opravljanja bi bilo
               potrebno za doseganje, upoštevanje industrijske konkurenčnosti v vseh politikah, ki
               pomembno vplivajo na konkurenčnost. Kar se tiče Republike Slovenije, po naši oceni so
               to prava vprašanja, ki jih je potrebno podpreti, na ravni Evropske unije, ker
               pravzaprav tudi glede na našo samo geopolitično umeščenost v evropski prostor, so to
               vprašanja, katera je nujno potrebno, da jih tudi mi z veliko previdnostjo in pa z vso
               možno pozornostjo spremljamo in tudi ustrezno vplivamo.</p>
               <p>Zdaj, ključna sporočila, ki smo jih navedli v tem so, da je za ponovno rast
               gospodarstva ključen ponoven zagon industrije, to smo si enotni, ki kaže
               multiplikacijske učinke tudi v drugih sektorjih gospodarstva, ker industrija kot vemo
               je pač en del tega. Implementacija že sprejetih ukrepov evropske industrijske
               politike poteka prepočasi, to smo opozorili tudi na term srečanju v Rimu, kar sem
               tudi že zadnjič povedala, da je velik problem v implementaciji nastavljenih ciljev,
               da se preveč pogovarja in da se ne ukvarjamo konkretno z realizacijo, tudi na ravni
               Evropske unije.</p>
               <p>Potreben je širši pogled na vpliv in koordinacijo vseh politik na stanje industrije.
               Zdaj, kar se tiče samega stroškov energije in tega, v Sloveniji vemo, da pri nas
               predvsem energetsko intenzivne panoge so tiste, na katere ima večji vpliv, drugje ta
               vpliv ni tako visok, vendar pa mislim, da je to tako pomembno, da se moramo tudi v
               tem delu pogovarjati o možnostih, kako bi tudi na tem delu razbremenili gospodarstvo.
               Strošek energije recimo v Republiki Sloveniji prizadene predvsem naslednje panoge,
               kot so proizvodnja papirja, proizvodnja nekovinskih mineralnih izdelkov in pa
               proizvodnja kovin, vendar v to se ne bi preveč spuščala, ker je zgodba nekoliko
               širša.</p>
               <p>Vsekakor Slovenija pozdravlja prizadevanje Evropske komisije in držav članic za
               oživite evropske industrije in ustvarjanje novih delovnih mest, strinjamo se, da je
               za ponovno rast ključen ponoven zagon industrije, to je naše osnovno sporočilo.</p>
               <p>Kar se tiče evropskega semestra in vidika notranjega trga in industrije, je komisija
               z objavo letnega pregleda rasti in pa poročila o mehanizmu opozorila na cel nov cikel
               evropskega semestra, pa na nov cikel ugotavljanja makroekonomskih neravnotežij,
               oblikovali so tudi prioritetna področja, katera naj bi države članice in tudi mi
               upoštevali pri pripravi programov stabilnosti, to verjamem, da so tudi kolegi z
               Ministrstva za finance opozorili. Menimo pa, da je pomembno tukaj, da povemo, da se
               bomo držali tega, kar je bilo že na decembrskem zasedanju Sveta za konkurenčnost
               poudarjeno s strani Slovenije in sicer opozarjali, predvsem dajali sporočila o
               oteženem dostopu malih srednjih podjetij do finančnih sredstev, ki še vedno, kljub
               vsem ukrepom, še vedno ostaja problematično, da pametna pravna ureditev tudi v bodoče
               mora ostati med prioritetami, da z vidika učinkovitega delovanja enotnega trga
               potrebno zagotoviti celovito in pravilno implementacijo direktive o storitvah, zlasti
               za, tudi nadaljevati reformo o reguliranih poklicih, to kar je tudi pomembno
               sporočilo znotraj Slovenije, ker menimo, da tudi tu smo prepočasni, zaradi
               raznoraznih zunanjih vplivov.</p>
               <p>Komisija bo poročala tudi o integraciji enotnega trga, prispevku k letnemu pregledu
               rasti 2014, o tem bo potekala zgolj razprava, komisija države članice predvsem
               poziva, da se na določenih področjih osredotočijo na izboljšanje integracije, to so
               naloge, katere sem tudi že prej v okviru prejšnje točke opozorila. Gre za direktivo o
               storitvah, sistematični pregled zakonodajnih okvirov, ocenjevanje potrebnosti in
               sorazmernosti pri ostalih ovir in na splošno celotna ocena notranjega trga.</p>
               <p>Tako, da to so te najbolj ključni poudarki, vsekakor bo tu več ali manj politična
               razprava, zato je zelo pomembno, da sodelujemo in da tukaj podamo te naše vidike, ki,
               saj pravim, so bile že, zadnjič sem jih predstavila, in danes v temule. Vse ostalo je
               pa pravzaprav <stage type="mag"/> <stage>(nadaljevanje)</stage> bolj spremljanje
               tekočih zadev in tistega, kar bo Evropska komisija še predstavila na tem področju.
               Tako, da mogoče še kolega za drugi del.</p>
            </sp>
            <sp xml:id="SDT6-OZZEU-redna-95-2014-02-14.sp15">

               <speaker>PREDSEDNIK JOŽEF HORVAT:</speaker>

               <p> Gospod državni sekretar, izvolite.</p>
            </sp>
            <sp xml:id="SDT6-OZZEU-redna-95-2014-02-14.sp16">

               <speaker>DR. MIRKO PEČARIČ:</speaker>

               <p> Hvala, predsedujoči, za besedo, lep pozdrav članicam in članom odbora.</p>
               <p>V okviru raziskav bo prvo potekalo sporočilo komisije o letnem poročilu o napredku
               2014, torej podana bo informacija glede evropskega semestra, ki se od predhodnih
               razlikuje po tem, da se prvič po več letih beleži nekoliko rahla rast, v veljavo
               stopajo nova pravila proračunske koordinacije na področju evra, hkrati pa se seveda
               začenja izvajati večletni finančni okvir 2014-2020. Ta slednji prinaša pomembne
               razlike na področju uresničevanja kohezijske politike, preko katere bodo vlaganja na
               področju pametne in vključujoče rasti več kot 400 milijard evrov. Stališče Slovenije
               bi bilo, da se seveda strinjamo z Evropsko komisijo, da je potrebno nadaljevati
               reforme na petih prioritetnih področjih, ki do začrtana, to je pametna in rasti
               prijazna fiskalna konsolidacija, obnovitev posojanja gospodarstvu, spodbujanja rasti
               in konkurenčnosti, spopadanje z nezaposlenostjo in socialnimi posledicami krize ter
               modernizacijo javne uprave. Po vsem tem seveda se po sanaciji in reformi bank, še
               posebej osredotočiti na rast in konkurenčnost ter modernizacijo upravljanja. V
               Sloveniji moramo okrepiti dolgoročno vlaganje v raziskave in izobraževanje ter
               ohraniti trend naraščanja zasebnih vlaganj v raziskave in razvoj.</p>
               <p>V naslednji točki bo obravnavan sklep oziroma sprejem sklepa o poročilu oziroma
               poročilo komisije o napredku evropskega raziskovalnega prostora 2013. Dokument
               predstavlja napredek razvoja na področju evropskega raziskovalnega prostora,
               Slovenija tukaj podpira okrepitev transnacionalnega sodelovanja v evropskem
               raziskovalnem prostoru in med drugim tudi koncept sinhroniziranega javnega razpisa, v
               katerem vidimo visoko dodano vrednost.</p>
               <p>V okviru točke razno, pod raziskavami bo podana informacija predsedstva glede
               predlogov sklepov Evropskega parlamenta in Sveta o udeležbi Evropske unije v drugi
               fazi programa za vzpostavitev javno-javnih partnerstev, za skupno uresničevanje
               nacionalnih raziskovalnih programov. Tukaj se predlaga skupnih raziskovalnih
               programov, v katerih države članice združijo sredstva za financiranje raziskav in
               razvoja na izbranem področju. Ta izbrana področja oziroma predlogi se nanašajo na
               metrologijo, na podporo pri dejavnem in samostojnem življenju, na klinično
               preizkušanje v državah severne Afrike in na podporo raziskovalnim malim in srednjim
               podjetjem. Slovenija vse predloge javno-javnih partnerstev podpira in se zavzema za
               čim večjo ohranitev takšnega pristopa.</p>
               <p>Potem bo podana še informacija predsedstva glede predloga uredbe sveta o skupnih
               podjetjih skupnih tehnoloških pobud. V 7. okvirnem programu so bila v Bruslju
               ustanovljena skupna podjetja, preko katerih so se izvajala javno-zasebna partnerstva,
               tako imenovane skupne tehnološke pobude. Obzorje 2020 nadaljuje uresničevanje teh že
               vzpostavljenih partnerstev in vzpostavlja še enega novega, vsa so osredotočena na
               razvoj ključnih tehnologij, ki so nekako usklajena s cilji Obzorja 2020, partnerstva
               bodo pa potekala na področjih inovativnih zdravil, aeronavtike, vgrajenih sistemov in
               mikroelektronike, bioindustrije in pa gorilnih celic pa in vodika. Slovenija seveda
               podpira vse predloge javno-zasebnih partnerstev in se zavzema za ohranitev
               dosedanjega načina pristopa.</p>
               <p>Pri mednarodnih sporazumih na področju raziskav bo potekala, bo podana informacija
               komisije glede obnove znanstveno-tehnološkega sporazuma z Rusijo in ZDA, kjer imamo
               torej stališče, da podpiramo nadaljevanje spodbujanja znanstvenega in tehnološkega
               sodelovanja z ZDA in Rusijo preko sporazuma z Evropsko unijo ter razširitev
               sodelujoči držav partneric v okviru Obzorja 2020.</p>
               <p>Hvala.</p>
            </sp>
            <sp xml:id="SDT6-OZZEU-redna-95-2014-02-14.sp17">

               <speaker>PREDSEDNIK JOŽEF HORVAT:</speaker>

               <p> Hvala lepa, gospod državni sekretar.</p>
               <p>Zdaj pa odpiram razpravo, kdo želi razpravljati?</p>
               <p>Ja, podpredsednica, Aleksandra Osterman, izvolite.</p>
            </sp>
            <sp xml:id="SDT6-OZZEU-redna-95-2014-02-14.sp18">

               <speaker>ALEKSANDRA OSTERMAN (PS PS):</speaker>

               <p> Hvala za besedo, gospod predsednik.</p>
               <p>Mene zanima, kako si komisija prizadeva preprečiti delovanje javno-zasebnih
               partnerstev, saj se kaže, da so v bistvu ravno ta partnerstva, se kaže kot nek način
               za pranje denarja. Hvala.</p>
            </sp>
            <sp xml:id="SDT6-OZZEU-redna-95-2014-02-14.sp19">

               <speaker>PREDSEDNIK JOŽEF HORVAT:</speaker>

               <p> Hvala vam.</p>
               <p>Jaz bi pa najprej se rad zahvalil<stage type="mag"/>
               <stage>(nadaljevanje)</stage> državni sekretarki, gospe Kert, za poslano gradivo rimske konference,
               o kateri smo že zadnjič govorili, konference prijateljev industrije. Poslanska
               skupina Nove Slovenije se seveda zavzema oziroma zaveda, da smo v časovnem intervalu
               od 2008 do 2012 izgubili 3 in pol milijone delovnih mest, da delež industrije v BDP
               pada, okrevanje v državah članicah je neenakomerno, Evropska unija pa izgublja
               globalni tržni delež. Se pravi, neke vrste zadosten alarm, da je potrebno ukrepati in
               to per takoj.</p>
               <p>Tu se strinjamo s pozivi, da se ponovno prizna pomen industrije pri ustvarjanju
               delovnih mest, poenostavljen pravni okvir javne uprave in tako naprej.</p>
               <p>Zdaj, rad bi spomnil, da je konec prejšnjega meseca, konec januarja je predsednik
               Evropske komisije, gospod Barosso, sprejel predstavnike evropskih delodajalcev, pač
               zaradi velikega upada industrije v zadnjem desetletju, v primerjavi z ZDA in
               Kitajsko. Tako so ti delodajalci od komisije zahtevali ustrezne ukrepe in projekte,
               ki bodo spet zagnali evropsko industrijo v stilu, kot je bil oziroma je airbus.</p>
               <p>Zdaj pa me zanima, kakšna stališča bo v zvezi z industrijsko politiko, ki bo tem
               naslednjega Evropskega sveta, poudarila Republika Slovenija.</p>
               <p>Pa še glede vesolja. Morda sem še vedno pod vplivom navdušenja, ker sem imel
               priložnost se pred dvema dnevoma srečati v Madridu z direktorjem satelitskega centra
               Evropske unije, to je Tomaž Lovrenčič, me zanima, kakšno je sodelovanje v Sloveniji s
               tem satelitskim centrom in sam ocenjujem, da bi morala Slovenija bolj promovirati
               družbo, ki jo na spletni strani najdemo pod imenom vesolje.si, ali vesolje-si,
               vesolje si, to je boljše, vesolje si, mislim, da je tu en potencial, ki ga slovenski
               narod premalo pozna in zakaj ne bi bili ponosni na tiste dobre stvari, ki so res
               dobre.</p>
               <p>Še kdo, kakšno vprašanje? Ugotavljam, da ne. Morda najprej vi, gospa državna
               sekretarka.</p>
            </sp>
            <sp xml:id="SDT6-OZZEU-redna-95-2014-02-14.sp20">

               <speaker>ANDREJA KERT:</speaker>

               <p> Hvala lepa.</p>
               <p>Mislim, da sem že na zadnjem srečanju povedala, katere so tiste osnovne usmeritve, in
               kaj je bilo tudi osnovno sporočilo in zahteva, pravzaprav tudi s strani te
               konference, ki je potekala v Rimu, ki nakazuje ravno na to, da je potrebno, da se
               Evropska komisija odzove na pozive tako delodajalcev, ker moram povedati, da so na
               tej konferenci sodelovali tudi delodajalci, evropsko združenje delodajalcev, dva
               združenja sta bila, se ne spomnim prav naziva njihovega in kateri so dejansko podprli
               vse te ukrepe oziroma vse te predloge, ki so bili v tej deklaraciji izpostavljeni,
               hkrati pa, kot sem tudi že zadnjič omenila, pa opozorili na dejstvo neenakega dostopa
               do finančnih sredstev malih in srednjih podjetij, ker smatrajo tudi delodajalci, da
               je ta neenaka obravnava podjetij, ki nastopajo na enotnem evropskem trgu, samo zaradi
               tega, ker bazirajo, oziroma kjer so locirano, sedež imajo lociran v državi, ki
               trenutno ni tako uspešna, podjetje samo pa je uspešno in se upoštevajo parametri
               države, na pa parametri samega podjetja za vstop na skupni finančni trg, to se pravi
               dostop do finančnih instrumentov, ki naj bi na skupnem evropskem trgu zagotavljali
               tudi enakomerno rast. Tako da je bilo to opozorilo dano jasno, da EIB mora
               razmišljati o malih in srednjih podjetjih, ki imajo podobne rezultate, primerljive
               rezultate, da jih mora upoštevati na podlagi tega in jim dajati enake možnosti za
               dostop do finančnih virov.</p>
               <p>Zdaj, kaj se bo na <stage type="mag"/><stage>(nadaljevanje)</stage> tem
               področju zgodilo, jaz te informacije žal še nimam, vendar glede na včerajšnje
               pogovore, kot so bili predstavljeni s strani EIB-ja, mislim, da EIB pravzaprav, bilo
               je predstavljeno v okviru tega, predstavnih možnih pomoči zaradi tega žleda in vsega
               tega, kar se nam je zdaj dogajalo, vendar mislim, da EIB bolj razmišlja resno o
               načinu kako bi omogočili enak dostop in pa po boljših pogojih z boljšimi vstopnimi
               pogoji, mogoče brez stroškov vstopa do teh finančnih sredstev. Žal vam ta trenutek
               tega ne znam odgovoriti, vendar odgovor definitivno je, Slovenija bo zastopala
               stališče, da je potrebno zagotoviti enake pogoje za vstopanje seveda tistih, ki so na
               enakem, bom rekla, tistim po enakih merilih.</p>
               <p>Kar se tiče podnebnega in energetskega vprašanja oziroma vprašanja cene energije
               oziroma pač tega trga energije, je za nas zelo pomembno kako se bo pravzaprav
               Evropska komisija odločala v nadaljevanju. O tem se bodo pogovarjali tudi še na
               drugih odborih oziroma pripravah za Svet. Mislim, da je za nami v naslednjem tednu
               potem tudi ta del, ki se bo ukvarjal z energetskim oziroma z okoljskim vprašanjem,
               tako, da tam predvsem je vprašanje tega ali je dejansko okvir 2030 zmanjšanje emisij
               toplogrednih plinov za 40% dejansko tisti, kateri bo omogočil naši industriji
               ustrezen, bom rekla ustrezno platformo, ker se bojimo, da moramo biti na tem
               področju, kot Slovenija zelo previdni.</p>
               <p>Imamo seveda prednosti, ker dejansko smo v državi, kjer imamo manj izpustov in
               pravzaprav nimamo tako velikih težav, vendar zaradi tranzitnega prometa in pa zaradi
               tega, kar se nam pravzaprav dogaja, se lahko zgodi, da bomo težko dosegali ta cilj,
               kar pa pomeni, da bo obremenitev za gospodarstvo iz tega razloga lahko visoka. Tako,
               da pri tem bo potrebno skupno sodelovanje, dogovorjeni smo z resornimi ministrstvi
               tako, kot sem vam že povedala zadnjič, da bomo na tem zelo budno skupaj bdeli in
               iskali in seveda opozarjali tudi na Svetu, da je pravzaprav potrebno upoštevati tudi
               te specifičnosti obrobnih držav. Ker mi smo le na obrobju.</p>
               <p>Tako, da jaz mislim, da na Svetu Evrope, bo moralo biti to jasno sporočilo Slovenije,
               da ne glede na to, da smo pravzaprav v veliki krizi, nas morajo kot industrijo
               obravnavati po enakih temeljih, kot ostale, ker smo pravzaprav vsi skupaj na enotnem
               trgu. Mislim, da mora to biti enotno sporočilo. Zdaj, kakšni bodo pa seveda izpleni,
               je pa seveda odvisno tudi od teh velikih player-jev, za katere vemo, da se pa vsaj
               Nemčija recimo, mislim, da ni prav naklonjena takšnemu pristopu. Tako, da bo tukaj
               verjetno še nekaj. In zdaj tudi ocenjujem, da je verjetno glede na to, da je v
               Italiji sedaj zopet kriza, je tudi vprašanje s tem odstopom predsednika vlade, kako
               ali bodo še tako agresivni podpirali to, kar je bilo dogovorjeno v Rimu ali ne. Tako,
               da žal smo pomembni player-ji, vendar kljub vsemu smo pa odvisni tudi veliko od tega
               kaj veliki med sabo izpogajajo. Vsekakor moramo pa vztrajati pri teh snovnih
               usmeritvah.</p>
            </sp>
            <sp xml:id="SDT6-OZZEU-redna-95-2014-02-14.sp21">

               <speaker>PREDSEDNIK JOŽEF HORVAT:</speaker>

               <p>Hvala lepa gospa Andreja Kert.</p>
               <p>Še dr. Pečarič, izvolite.</p>
            </sp>
            <sp xml:id="SDT6-OZZEU-redna-95-2014-02-14.sp22">

               <speaker>DR. JANEZ PEČARIČ:</speaker>

               <p>Ja, hvala.</p>
               <p>Torej, glede izraženega mnenja o prelivanju denarja med temi javnimi in zasebnimi
               partnerstvi, naj povem, da za enkrat, vsaj na našem nivoju, nismo zaznali takšnega
               trenda. Kar se tiče Evropske unije, obstajajo jasna pravila, transparentni postopki,
               deluje en zelo učinkovit, torej Evropski urad za boj proti goljufijam, tako, da tukaj
               glede na informacijo predsedstva, po katerem se torej nadaljuje uresničevanje
               vzpostavljenih partnerstev in se predlaga še enega novega, tudi na ravni EU, nekako
               ne sledijo temu mnenju.</p>
               <p>Kar se tiče vesolja, bi pa lahko rekli, da se Slovenija aktivno vključuje v razmerje
               med Evropsko unijo in v Evropsko vesoljsko agencijo. Eden od teh projektov, ki ste ga
               že omenjali, je pravzaprav center odličnosti, Vesolje SI, torej razvija se prvi
               slovenski satelit za bližnje <stage type="mag"/><stage>(nadaljevanje)</stage>
               opazovanje Zemlje. Določene možnosti za razvoj vidimo tudi na področju manjših
               satelitov, ko gre za zaščito pred tako imenovanimi vesoljskimi odpadki. V enaki meri,
               kot vse ostale države, se nameravamo posluževati evropskih satelitskih sistemov,
               Galileo in Copernicus. Tudi za Slovenijo v tej povezavi, je seveda sprejetje predloga
               sklepa Evropskega parlamenta in Sveta o vzpostavitvi podpornega programa za nadzor in
               sledenje v vesolju, ključnega pomena.</p>
            </sp>
            <sp xml:id="SDT6-OZZEU-redna-95-2014-02-14.sp23">

               <speaker>PREDSEDNIK JOŽEF HORVAT:</speaker>

               <p>Vidim, da želi še vaš sodelavec nekaj dodati. Izvolite, imate besedo, prosim, če se
               predstavite, pa vašo funkcijo, če poveste za magnetogram.</p>
            </sp>
            <sp xml:id="SDT6-OZZEU-redna-95-2014-02-14.sp24">

               <speaker>MAG. PETER VOLASKO:</speaker>

               <p>Mag. Peter Volasko, nacionalni koordinator za obzorje 2020.</p>
               <p>V zvezi s skupnimi tehnološkimi pobudami, je treba ene dve stvari mogoče povedati.
               Prvič, do tega novega instrumenta je prišlo pravzaprav zato, ker se je ugotavljalo,
               da je povezava med javnim in zasebnim sektorjem pri skupnem določanju načrtov
               raziskav premajhna in da je to ta evropski problem in zaradi tega so za isto mizo
               sedaj enakovredno povabljeni zasebni in javni partnerji. Res pa je, da gre tudi za
               zelo velike vsote, za milijardne vsote, za velike projekte, zato so tudi pogodbe med
               obema tipoma partnerjev izjemno zahtevne in tudi zavezujoče.</p>
               <p>V dialogu s Parlamentom, je Svet EU in pa Komisija, so se izpostavile določene točke
               in določene kritike s strani Evropskega parlamenta so bile tu zaznane. Zaradi tega je
               tudi Evropski parlament vzpostavil pravzaprav ta način sodelovanja, tako, da bo sedaj
               za vsako podjetje posebej potreben sklep. Prej je šlo to v paketu soodločanje, sedaj
               gre pa za vsako podjetje posebej. Tako, da tukaj je Svet nekako pristal zaradi
               dobrega sodelovanja in preglednosti na te kritike in pripombe Evropskega parlamenta.
               Kot pa je že državni sekretar povedal, je pa seveda OLAF tisti, ki tudi sedaj
               razširja po naših informacijah svoje dejavnosti tudi na nova področja in seveda tudi
               na to področje raziskav in inovacij. Tako, da je pričakovati, da bo ta transparenta
               tudi zaradi tega močnejša, tako s strani Evropskega parlamenta, kot tudi OLAF-a.</p>
               <p>Hvala.</p>
            </sp>
            <sp xml:id="SDT6-OZZEU-redna-95-2014-02-14.sp25">

               <speaker>PREDSEDNIK JOŽEF HORVAT:</speaker>

               <p>Hvala lepa za vaša pojasnila.</p>
               <p>S tem razpravo zaključujem in na glasovanje dajem predlog sklepa, ki se glasi takole:
               Odbor za zadeve Evropske unije se je seznanil z izhodišči za udeležbo delegacije
               Republike Slovenije na zasedanju Sveta Evropske unije za konkurenčnost, ki bo v
               Bruslju 20. in 21. februarja 2014 in jih podprl. Prosim, da glasujemo. Glasovanje
               tečem. Glasovanje zaključujem.</p>
               <p>Kdo je za? <stage>(9 članov.)</stage> Je kdo proti? <stage>(0 članov.)</stage></p>
               <p>Predlog sklepa je bil sprejet.</p>
               <p>Ugotavljam, da je za predlog sklepa glasovalo 9 poslank in poslancev, nasprotoval mu
               ni nihče. S tem končujem 3. točko dnevnega reda in se zahvaljujem predstavnikom Vlade
               za sodelovanje.</p>
               <p>Prehajamo na <title>4. TOČKO DNEVNEGA REDA – NADZOR NAD UPOŠTEVANJEM NAČELA
                  SUBSIDIARNOSTI V DRŽAVNEM ZBORU V LETU 2014.</title> Kot gradivo k tej točki, smo
               prejeli delovni program Evropske komisije za leto 2014, o katerem smo na prejšnji
               seji opravili temeljito razpravo z evropskim komisarjem, dr. Janezom Potočnikom.</p>
               <p>Člen 12 pogodbe o Evropski uniji določa, da nacionalni parlamenti dejavno prispevajo
               k dobremu delovanju unije, med drugim tudi tako, da skrbijo za spoštovanje načela
               subsidiarnosti v skladu s postopki iz protokola o uporabi načela subsidiarnosti in
               sorazmernosti.</p>
               <p>Na mizo ste prejeli predlog sklepa, s katerim je predlagano, da se v Državnem zboru
               izvede tako imenovani test subsidiarnosti glede nekaterih zakonodajnih pobud, ki so v
               delovnem programu predvidene za letošnje leto. Podrobna vsebina predlogov aktov sicer
               še ni znana, gre pa vendarle za izbor tistih področij, kjer bi iz vsebinskega vidika
               lahko prišlo do kršitve načela subsidiarnosti. S sklepom odbora želimo doseči, da bi
               zlasti preko testov subsidiarnosti Državni zbor oziroma njegova delovna telesa,
               postala bolj dejavna pri oblikovanju zakonodaje Evropske unije, v predhodni fazi, se
               pravi preden se začne postopek v zakonodajnih institucijah Evropske unije.</p>
               <p>Podoben sklep je odbor sprejel tudi lani, v povezavi z delovnim programom za leto
               2013. Naj omenim, da sem dne 30. <stage type="mag"/><stage>(nadaljevanje)</stage> januarja letos, matičnim delovnim telesom poslal dopis, s
               katerim sem jih pozval, naj na podlagi delovnega programa komisije do 10.2.2014
               sporočijo katere zakonodajne pobude, ki so predvidene v njem, bi po njihovem mnenju
               lahko bile predmet nadzora nad upoštevanjem načela subsidiarnosti. Formalno z njihove
               strani nisem prejel nobenega odgovora, sta pa sekretarki Odbora za gospodarstvo in
               Odbora za finance in monetarno politiko, poslali elektronski sporočili sekretarju
               odbora in sicer sta kot zanimivi pobudi izpostavili nadaljnje ukrepe po objavi zelene
               knjige o dolgoročnem financiranju gospodarstva Evropske unije, ter pregled pravnega
               reda na področju avtorskih pravic.</p>
               <p>Kolegice in kolegi, zdaj odpiram razpravo o predlogu sklepa, ki ga imate na mizi.
               Vidim, da razprave ni, zato razpravo zaključujem in na glasovanje dajem predlog
               sklepa: Odbor za zadeve Evropske unije priporoča, da se v letu 2014 v skladu s 154.m
               členom poslovnika Državnega zbora, izvede nadzor nad upoštevanjem načela
               subsidiarnosti v zakonodajnih pobudah, ki so predvidene v delovnem programu Evropske
               komisije za leto 2014 EPA 1757-VI EUS 1174, s sledečo vsebino: Nadaljnji ukrepi po
               objavi zelene knjige o dolgoročnem financiranju gospodarstva EU, pregled pravnega
               reda na področju avtorskih pravic, učinkovita raba virov in odpadki. Prosim, da o tem
               glasujemo. Glasovanje teče. Glasovanje zaključujem.</p>
               <p>Kdo je za? <stage>(9 članov.)</stage> Je kdo proti? <stage>(0 članov.)</stage></p>
               <p>Predlog sklepa je bil sprejet.</p>
               <p>Ugotavljam, da je za predlog sklepa glasovalo 9 poslank in poslancev, nasprotoval mu
               ni nihče. Sklep je torej sprejet.</p>
               <p>S tem končujem 4. točko in 95. sejo Odbora za zadeve Evropske unije. Vsem se iskreno
               zahvaljujem za sodelovanje, seveda tudi strokovnim službam za pripravo seje.</p>
               <p>Želim uspešen dan in še lepši vikend! <stage type="time">Seja je bila končana 14. februarja 2014 ob
                  12.16.</stage>
               </p>
            </sp>
         </div>
      </body>
   </text>
</TEI>
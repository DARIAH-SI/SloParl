<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-redna-2-2012-04-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">66ACCA8CE9DE3E75C1257D1F005A55B5</idno>
               <idno type="custom" subtype="day">FB263A16287A2ABCC12579D6003A8D3A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=FB263A16287A2ABCC12579D6003A8D3A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-redna-2-2012-04-04.OZFIMP" n="2">
               <name>redna seja</name>
               <date when="2012-04-04"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-redna-2-2012-04-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-redna-2-2012-04-04.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">2. seja</stage>
            <stage type="date">(4. april 2012)</stage>
            <stage type="chairman">Sejo je vodil mag. Andrej Šircelj, predsednik odbora.</stage>
            <stage type="time">Seja se je pričela ob 9. uri. </stage>


            <sp xml:id="SDT6-OZFIMP-redna-2-2012-04-04.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane kolegice in kolegi, spoštovani predstavniki Vlade, mediji, ostali
               prisotni. Lepo pozdravljeni. Pričenjam 2. sejo Odbora za finance in monetarno
               politiko.</p>
               <p>Dobil sem obvestilo, da zadržanih ni. Kot nadomestni član odbora pa s pooblastili
               sodeluje gospod Roman Žveglič namesto gospoda Jakoba Presečnika.</p>
               <p>S sklicem te seje ste prejeli predlagan dnevni red seje odbora. Člane in članice
               odbora obveščam, da sem na predlogu za širitev dnevnega reda, ki ste ga prejeli 30.
               marca predlagal širitev dnevnega reda z naslednjima točkama, in sicer s 4. točko
               dnevnega reda, ki se nanaša na širitev v skladu 154.d člena Poslovnika, ki ureja
               področje zadev Evropske unije. In sicer je to predlog stališča Republike Slovenije do
               predloga uredbe Evropske unije št. 282/2011 glede posebnih ureditev za davčne
               zavezance, ki nimajo sedeža in opravljajo telekomunikacijske storitve, storitve
               oddajanja ali elektronske storitve za osebe, ki niso davčni zavezanci. Glasovanje o
               tej širitvi oziroma širitvi s to točko dnevnega reda ni potrebno, saj Poslovnik
               Državnega zbora dovoli širitev do 24 ur pred sejo oziroma v nekaterih primerih tudi
               na začetku seje. Je pa tudi širitev s 5. točko dnevnega reda, in sicer je to
               nacionalni reformni program 2012-2013. O tej točki dnevnega reda pa moramo člani in
               članice odbora glasovati. Zato, če nima nihče nobenih dodatnih predlogov, morda jih
               ima? Kot kaže ne, zato prehajamo na odločanje o predlogu za širitev s to točko
               dnevnega reda. Prehajamo na odločanje.</p>
               <p>Kdo je za? <stage>(? članov.)</stage> Je kdo proti? <stage>(Nihče.)</stage></p>
               <p>Ugotavljam, da je bila razširitev dnevnega reda soglasno sprejeta.  Ugotavljam, da je predlog za razširitev seje
               sprejet in da je določen dnevni red, kot ste ga prejeli s sklicem skupaj s 5. točko
               dnevnega reda.</p>
               <p>V poslovniškem roku nisem prejel drugih predlogov v zvezi z dnevnim redom, zato tudi
               ugotavljam, da je določen takšen dnevni red, kot ste ga prejeli s sklicem seje odbora
               in s širitvijo.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O DAVČNEM POSTOPKU,</title> katerega predlagatelj je Vlada Republike
               Slovenije. Kolegij predsednika Državnega zbora je na 6. seji dne 7. februarja
               sklenil, da se predlog zakona obravnava po skrajšanem postopku. K obravnavi te točke
               so vabljeni predstavnice in predstavniki Ministrstva za finance ter predstavnica
               Zakonodajno-pravne službe. Prejeli ste dodatno gradivo k predlogu zakona, in sicer
               mnenje Zakonodajno-pravne službe z dne 19. marca in pregled amandmajev s tremi
               predlogi za amandmaje odbora na podlagi mnenja Zakonodajno-pravne službe k 5., 14. in
               27. členu zakonskega predloga, ki jih je pripravilo Ministrstvo za finance 3. aprila
               2012. Poleg tega so v poslovniškem roku za vložitev amandmajev koalicijske poslanske
               skupine dne 29. 3. 2012 na podlagi mnenja Zakonodajno-pravne službe vložile amandmaje
               k 1., 4., 6., 13., 14. in k 16. členu zakonskega predloga. V skladu s Poslovnikom
               pričenjam drugo obravnavo predloga zakona. Želi predstavnik Vlade podati dopolnilno
               obrazložitev k členom predloženega zakona? Izvolite, gospod Živkovič, državni
               sekretar.</p>
            </sp>
            <sp xml:id="SDT6-OZFIMP-redna-2-2012-04-04.sp2">

               <speaker>ALEŠ ŽIVKOVIČ:</speaker>

               <p>Hvala, gospod predsednik. Poslanke, poslanci. Dovolite, da predstavim mnenje Vlade
               Republike Slovenije k predlogu zakona o spremembah in dopolnitvah zakona o davčnem
               postopku. Torej, temeljni cilj predloga zakona so prenos zakonodaje EU, preglednost
               in pravna varnost. S predlogom zakona se v slovenski pravni red prenaša direktiva
               2010/24 o vzajemni pomoči v zvezi z davki, carinami in drugimi ukrepi. Direktiva, ki
               se prenaša v slovenski pravni red bistveno ne spreminja do sedaj veljavne ureditve
               vzajemne upravne pomoči med državami članicami, temveč jo samo nadgrajuje na način,
               da razširja področje uporabe upravne pomoči pri izterjavi na terjatve, ki še niso
               bile zajete v okviru vzajemne upravne pomoči pri izterjavi in olajšuje njeno
               izvajanje v praksi. Prenos tako pomeni vsebinsko manj zahtevne ureditve zakona s
               pravnim redom EU. Podrobnejše določbe za izvajanje direktive so določene izvedbeno v
               uredbo komisije in izvedbenim sklepom komisije, ki se neposredno uporabljata, zato
               prenos v slovenski pravni red ni potreben. Bistvene spremembe novele so: razširitev
               področja uporabe upravne pomoči pri izterjavi na terjatve v zvezi z davki in
               carinami, ki še niso bile zajete v okviru vzajemne upravne pomoči pri izterjavi,
               uvedba novih pravnih instrumentov, in sicer enotnega izvršilnega naslova in enotnega
               obrazca za vročitev, ki olajšuje to upravno sodelovanje med državami članicami. Kot
               neposredni način izmenjave podatkov pa se po novem uvaja navzočnost tujih
               pooblaščenih oseb pri opravljanju nalog davčne službe. Rok za prenos direktiv v
               nacionalno zakonodajo je 31. december 2011, zato je bila Državnemu zboru Republike
               Slovenije predlagana obravnava predloga zakona po skrajšanem postopku. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod državni sekretar. Želi besedo predstavnica Zakonodajno-pravne
               službe? Gospa Lenča Arko Fabjan, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp4">

               <speaker>LENČA ARKO FABJAN:</speaker>

               <p>Hvala za besedo. Izhodišče v mnenju Zakonodajno-pravne službe je bilo načelo
               določnosti, kot eno od načel pravne države, ki zahteva, da so predpisi jasni.
               Uporabljena je bila namreč zelo raznolika terminologija, zaradi katere je bilo potem
               vprašanje ali gre za urejanje enakih vsebin, ali gre mogoče za različne vsebinske
               zadeve. Predlagani amandmaji, razvidni iz delovnega gradiva, v pretežnem delu
               odgovarjajo na ta vprašanja, 
               so pa še odprta na primer v 5. in 6. členu, kjer se edino uporablja izraz slovenski
               pristojni organ, tako da je vprašanje razmerja glede na pristojni organ Republike
               Slovenije. Vprašanje je tudi kakšna je razlika med nadomestili kmetijskega sklada,
               kar je opredeljeno kot davek, in povračili kmetijskega sklada, kar je opredeljeno kot
               davščina. Tako, da vse možnost izboljšave zakonskega besedila niso bile uporabljene.
               Prav tako niso bile uporabljene možnosti, ki jih daje uvedba pojmovnika, saj se na
               primer posamezni pojem uvaja, obrazloži, potem pa se opredeli izraz, ki se uporablja
               v nadaljevanju namesto izraza uporabljenega v pojmovniku. Nadalje je bila pripomba z
               vidika skromne obrazložitve posameznih rešitev, in sicer je bilo to poudarjeno
               predvsem zaradi tega, ker je obrazložitev sestavni del predloga zakona in se potem
               uporablja tudi pri nadaljnjih razlagah zakonskega besedila in tako na primer tudi
               ustavno sodišče, ko presoja posamezne rešitve z vidika skladnosti, z Ustavo se
               nasloni na gradivo iz zakonodajnega postopka, kar je na primer jasno razvidno iz
               odločbe številka U118/11 z letošnjega januarja, kjer je Ustavno sodišče ugotovilo
               neskladje posameznih določb Zakona o dohodnini in je v obrazložitvi navedlo: tudi iz
               gradiva v postopku sprejemanja zakona o dohodnini razlog za ispodbijano enako
               obravnavo različnih dejanskih stanj ni razviden. Obrazložitev je bila na primer
               izrazito pomanjkljiva k 5. členu, 8., 9., 15. in 28. Pripombe, ki še vedno ostajajo
               aktualne so tudi glede rešitev k 7. členu, in sicer pristojnost organa v primeru
               davščin, ki so povezani z davki in carini, opredelitev je glede davkov in carin in pa
               k 24. členu, kjer v enem delu govori, da pravno sredstvo ni dovoljeno, v nadaljevanju
               pa določba opredeljuje postopanje v primeru vloženega pravnega sredstva. Na koncu pa
               Zakonodajno-pravna služba še napoveduje redakcijske popravke pred končno objavo
               besedila. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Lenča Arko Fabjan. Želijo predstavnice ali predstavnik vlade kakšno
               dodatno obrazložitev ali bomo to delali pri posameznih členih glede na...?
               Kasneje.</p>
            </sp>
            <sp xml:id="SDT6-OZFIMP-redna-2-2012-04-04.sp6">

               <speaker>ALEŠ ŽIVKOVIČ:</speaker>

               <p>Kasneje.</p>
            </sp>
            <sp xml:id="SDT6-OZFIMP-redna-2-2012-04-04.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro. Ker predloženi zakon vsebuje 28 členov, bo odbor najprej razpravljal o
               posameznih členih in razpravljal ter odločal o vloženih amandmajih. Odboru predlagam,
               da po končani razpravi o členih v skladu s 3. alinejo 128. člena Poslovnika Državnega
               zbora glasuje skupaj o vseh členih. Glasujemo o tem predlogu.</p>
               <p>Predlog je soglasno sprejet.</p>
               <p>Prehajamo na razpravo in odločanje o členih in o predlaganih amandmajih. V razpravo
               dajem 1. člen in amandma koalicijskih poslanskih skupin. Želi kdo razpravljati o 1.
               členu? Ne. Zato predlagam, da odločamo najprej o vloženem amandmaju. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je sprejet. Vidim, da ni pripomb, glede na težave s tehniko.</p>
               <p>Prehajam na glasovanje oziroma na razpravo o 2. in 3. členu h kateremu ni
                  predlaganih amandmajev. Želi
               kdo razpravljati? Ugotavljam, da ne želi nihče razpravljati. Zato v razpravo dajem 4.
               člen in amandma koalicijskih poslanskih skupin. Želi kdo razpravljati o tej vsebini?
               Ugotavljam, da ne. Zato prehajamo na odločanje o vloženem amandmaju. Glasujemo.</p>
               <p>Amandma je bil sprejet soglasno.</p>
               <p>V razpravo dajem 5. člen in predlog za amandma odbora, ki ste ga prejeli na mizo.
               Želi kdo razpravljati? Ugotavljam, da ne. Zato prehajamo na odločanje o predlogu za
               amandma odbora. Glasujemo. </p>
               <p>Amandma je soglasno sprejet.</p>
               <p>V razpravo dajem 6. člen in amandma koalicijskih skupin. Želi kdo razpravljati? Tudi
               tukaj ugotavljam, da ne. Zato prehajamo na odločanje. Glasujemo.</p>
               <p>Amandma je bil soglasno sprejet s 15. glasovi.</p>
               <p>Želi kdo razpravljati o 7. do 12. členu predloga zakona, h katerim ni vloženih
               amandmajev. Ugotavljam, da ne. V razpravo dajem 13. člen in amandma koalicijskih
               poslanskih skupin. Želi kdo razpravljati? Tudi tukaj ugotavljam, da ne. Zato
               prehajamo na odločanje o vloženem amandmaju. Glasujemo.</p>
               <p>Amandma je sprejet.</p>
               <p>V razpravo dajem 14. člen z amandmajem koalicijskih poslanskih skupin in predlogom za
               amandma odbora. Želi kdo o tem razpravljati? Če ne prehajamo na odločanje, in sicer
               najprej o amandmaju koalicijskih poslanskih skupin pod točko 1. Glasujemo.</p>
               <p>Amandma je soglasno sprejet.</p>
               <p>Prehajamo na odločanje o predlogu za amandma odbora pod točko 2. Glasujemo.</p>
               <p>Amandma je soglasno sprejet.</p>
               <p>Ker sta bila oba amandmaja sprejeta, posebej pa amandma pod točko 2, je amandma
               koalicijskih poslanskih skupin pod točko 3 brezpredmeten.</p>
               <p>Želi kdo razpravljati o 15. členu, h kateremu ni vloženih amandmajev. Ugotavljam, da
               ne. V razpravo pa dajem 16. člen in amandma koalicijskih poslanskih skupin. Razprava?
               Ni razprave. Prehajamo na odločanje o vloženem amandmaju. Glasujemo.</p>
               <p>Amandma k 16. členu je soglasno sprejet.</p>
               <p>Želi kdo razpravljati o 17. do 26. členu, h kateremu ni vloženih amandmajev?
               Ugotavljam, da ne.</p>
               <p>V razpravo dajem 27. člen in predlog za amandma odbora. Razprava? Ugotavljam, da je
               ni. Prehajamo na odločanje o predlogu za amandma odbora. Glasujemo.</p>
               <p>Ugotavljam, da je bil tudi ta amandma soglasno sprejet.</p>
               <p>Želi kdo razpravljati o 28. členu, h kateremu ni vloženih amandmajev? Ugotavljam, da
               ne. Zaključujem razpravo o členih in razpravo in odločanje o amandmajih.  V skladu z že povedano odločitvijo
               odbora, prehajamo na glasovanje o vseh členih predloga zakona skupaj. Glasujemo,
               končujem glasovanje.</p>
               <p>Kdo je za? <stage>(? članov.)</stage> Je kdo proti?</p>
               <p>Zakon oziroma vsi členi so soglasno sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se bodo vključili v dopolnjen predlog zakona, ki bo sestavni del
               poročila odbora. Kot poročevalca za sejo Državnega zbora določam Andreja Širclja, se
               pravi sebe.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O PLAČILNIH STORITVAH IN SISTEMIH.</title>
               </p>
               <p>Ta zakon se obravnava po skrajšanem postopku. Predlagatelj zakona je Vlada Republike
               Slovenije. Kolegij predsednika Državnega zbora je na seji 20. marca sklenil, da se
               predlog zakona obravnava po skrajšanem postopku.</p>
               <p>K obravnavi te točke so vabljeni predstavnice ter predstavniki Ministrstva za finance
               in Zakonodajno-pravne službe.</p>
               <p>Prejeli ste dodatno gradivo k predlogu zakona, in sicer: mnenje Zakonodajno-pravne
               službe z dne 20. marca 2012, amandmaja poslanskih skupin koalicije in sicer k 5. in
               18. členu z dne 29. marca 2012, ki sta bila vložena v poslovniškem roku.</p>
               <p>Pričenjam drugo obravnavo predloga zakona.</p>
               <p>Vabim predstavnika Vlade, državnega sekretarja Aleša Živkoviča da poda dopolnilno
               obrazložitev k členom. Izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp8">

               <speaker>ALEŠ ŽIVKOVIČ:</speaker>

               <p>Hvala, gospod predsedujoči, poslanke in poslanci.</p>
               <p>Dovolite, da predstavim mnenje Vlade. Glavni namen predloga zakona o spremembah in
               dopolnitvah zakona o plačilnih storitvah in sistemih je prenos direktive 2010/78, ki
               določa pristojnosti evropskega nadzornega organa in bi jo morala Republika Slovenija
               prenesti v nacionalno zakonodajo do konca leta 2011. Skladno s tem predlog zakona
               predpisuje obveznost Banke Slovenije, da obvesti evropski odbor za sistemska tveganja
               druge države članice in evropski nadzorni organ o začetku postopka zaradi
               insolventnosti proti članom plačilnih sistemov. Poleg tega mora Banka Slovenije
               obvestiti evropski organ za vrednostne papirje in trge o pomembnih plačilnih
               sistemih. Poleg prenosa direktive predlog zakona vključujem tudi nekatere manjše
               vsebinske in redakcijske popravke besedila zakona, ki so potrebni za njegovo lažje
               izvajanje v praksi. Glede na to se s predlogom zakona ureja veljavnost izdanih
               dovoljenj plačilnim institucijam za opravljanje plačilnih storitev, če je plačilna
               institucija udeležena v statusnem preoblikovanju družbe. Plačilne institucije, ki
               bodo udeležene pri združitvi in delitvi družbe, bodo morale pridobiti dovoljenje
               Banke Slovenije za takšno združitev ali delitev, da bi ohranile dovoljenje za
               opravljanje plačilnih storitev.</p>
               <p>Predlog zakona predpisuje poseben položaj družbe za izdajo elektronskega denarja, kot
               udeleženca plačilnega sistema. Pri tem naj bi za te institucije veljal podoben režim,
               kot velja za plačilne institucije, in sicer te institucije ne morejo biti udeleženke
               pomembnega plačilnega sistema, razen v vlogi upravljavca sistema. Banka Slovenije
               lahko skladno s predlogom zakona bodočega imetnika kvalificiranega deleža, ki
               namerava pridobiti kvalificirani delež v hibridni družbi za izdajo elektronskega
               denarja, delno ali v celoti oprosti uporabe nekaterih zahtev, če družba zaprosi za
               oprostitev. Banka Slovenije pri presoji poleg obsega in vrste dejavnosti ciljne
               družbe upošteva tudi vrsto in obseg dejavnosti bodočega kvalificiranega imetnika.</p>
               <p>Spoštovane poslanke in poslanci. Vlada Republike Slovenije predlaga, da odbor sprejme
               Predlog zakona o spremembah in dopolnitvah Zakona o plačilnih storitvah in
               sistemih.</p>
               <p>Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod državni sekretar.</p>
               <p>Ali želi besedo predstavnica Zakonodajno-pravne službe? Pravi, da ja. Gospa Andreja
               Kurent, beseda je vaša.</p>
            </sp>
            <sp xml:id="SDT6-OZFIMP-redna-2-2012-04-04.sp10">

               <speaker>ANDREJA KURENT:</speaker>

               <p>Hvala lepa.</p>
               <p>Dva stavka. Mi smo imeli na ta predlog zakona samo dve pripombi, in obe sta ustrezno
               upoštevani v amandmajih poslanskih skupin.</p>
               <p>Hvala. 
               </p>
            </sp>
            <sp xml:id="SDT6-OZFIMP-redna-2-2012-04-04.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Predloženi zakon vsebuje 18 členov. Odbor bo najprej razpravljal o posameznih členih
               ter razpravljal in glasoval o vloženih amandmajih. Odboru predlagam, da po končani
               razpravi o členih v skladu s tretjo alinejo 128. člena Poslovnika Državnega zbora
               glasuje o vseh členih skupaj.</p>
               <p>Prosim kolege in kolegice, da glasujemo o tem predlogu. Glasovanje poteka, končujem
               glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je ta predlog soglasno sprejet.</p>
               <p>Prehajamo na razpravo o členih in vloženih amandmajih. V razpravo dajem 1. do 4. člen
               h katerim ni vloženih amandmajev. Želi kdo razpravljati o teh členih? Ugotavljam, da
               ne.</p>
               <p>Zato dajem v razpravo 5. člen in amandma poslanskih skupin koalicije. Želi kdo
               razpravljati o 5. členu? Ugotavljam, da ne. Zato prehajam na odločanje o amandmaju k
               5. členu. Glasujemo, končujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(? Članov.)</stage></p>
               <p>Amandma k 5. členu je soglasno sprejet.</p>
               <p>V razpravo dajem 6. do 17. člen h katerim ni vloženih amandmajev. Želi kdo
               razpravljati? Ugotavljam, da ne.</p>
               <p>V razpravo dajem 18. člen in amandma poslanskih skupin koalicij. Želi kdo
               razpravljati o tej vsebini? Tudi tukaj ugotavljam, da ne. Zato prehajamo na odločanje
               o amandmaju. Glasujemo, končujem glasovanje.</p>
               <p>Kdo je za? <stage>(14 članov.)</stage> Je kdo proti? <stage>(? Članov.)</stage></p>
               <p>Ugotavljam, da je amandma soglasno sprejet.</p>
               <p>Zaključujem razpravo o členih in razpravo in glasovanje o vloženih amandmajih. V
               skladu z že sprejeto odločitvijo odbora, prehajam na glasovanje o vseh členih skupaj.
               Glasujemo, končujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(? članov.)</stage></p>
               <p>Vsi členi so sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora. za poročevalca predlagam Andreja Širclja.</p>
               <p>Zaključujem to točko dnevnega reda, to je 2. točka dnevnega reda.</p>
               <p>Prehajam na <title>3. TOČKO DNEVNEGA REDA - PREDLOG SKLEPA O SOGLASJU K POSLOVNIKU
                  DRŽAVNE REVIZIJSKE KOMISIJE ZA REVIZIJO POSTOPKOV ODDAJE JAVNIH NAROČIL.</title>
               </p>
               <p>Odbor kot matično delovno telo, to točko obravnava na podlagi 112. in 169.a člena
               Poslovnika Državnega zbora. Državni zbor namreč soglasje k Poslovniku Državne
               revizijske komisije za revizijo postopkov oddaje javnih naročil izreče s sklepom, in
               sicer po poslovniškem predpisanem postopku za sprejem takšnega sklepa, kot akta
               Državnega zbora. Poslovnik je Državna revizijska komisija za revizijo postopkov
               oddaje javnih naročil sprejela 13. februarja 2012, veljati pa v skladu s 64. členom
               Zakona o pravnem varstvu v postopkih javnega naročanja začne, ko da nanj soglasje
               Državni zbor.</p>
               <p>K tej točki so vabljeni predstavnice in predstavniki Državne revizijske komisije za
               revizijo postopkov oddaje javnih naročil, Ministrstva za finance in
               Zakonodajno-pravne službe.</p>
               <p>Kot dodatno gradivo k tej točki ste prejeli: mnenje Zakonodajno-pravne službe z dne
               21. marca 2012.</p>
               <p>Uvodno besedo dajem predstavnici Državne revizijske komisije za revizijo postopkov
               oddaje javnih naročil. Želite, gospa predsednica, Miriam Ravnikar Šurk, besedo?
               Izvolite, beseda je vaša.</p>
            </sp>
            <sp xml:id="SDT6-OZFIMP-redna-2-2012-04-04.sp12">

               <speaker>MIRIAM RAVNIKAR ŠURK:</speaker>

               <p>Pozdravljeni in hvala za besedo.</p>
               <p>Jaz bi predstavila temelj za predložitev poslovnika v soglasje. Julija lani je namreč
               začel veljati nov zakon, ki je predvideval tudi uskladitev Poslovnika Državne
               revizijske komisije z zakonskimi določbami in to je bilo s tem poslovnikom tudi
               narejeno, tako da  pravzaprav
               ni kakšnih drugih pripomb. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala.</p>
               <p>Ali želi besedo predstavnik Ministrstva za finance? <stage>(Ne.)</stage> Želi besedo predstavnica
               Zakonodajno-pravne službe? Izvolite, mag. Metoda Hrovat Pirnat, beseda je vaša.</p>
            </sp>
            <sp xml:id="SDT6-OZFIMP-redna-2-2012-04-04.sp14">

               <speaker>MAG. METODA HROVAT PIRNAT:</speaker>

               <p>Hvala lepa za besedo.</p>
               <p>Pripravili smo mnenje, pa bi ga na tem mestu predstavila, ker je kar nekaj določb, ki
               jih je treba v zvezi s tem izpostaviti.</p>
               <p>Začela bi pri 2. členu. Ta pripomba je nomotehnične narave in se nanaša na uporabo
               ženskega in moškega spola znotraj poslovnika, tako kot to določa Poslovnik Državnega
               zbora.</p>
               <p>Nadalje smo podali pripombo k 3. členu. V zvezi s tretjim odstavkom tega člena je
               treba opozoriti, da je v nasprotju z 62. členom Zakona o pravnem varstvu v postopkih
               javnega naročanja. Ta člen kot tudi nobena druga določba zakona ne predvideva, da bi
               lahko kdorkoli drug kot predsednik zastopal Državno revizijsko komisijo. Sicer v
               skladu s splošnimi načeli prava in po analogiji z drugim odstavkom 62. člena zakona
               ni videti ovire, da ne bi mogel predsednik pooblastiti drugega člana Državne
               revizijske komisije za zastopanje v primeru njegove odsotnosti, ne more pa tega
               storiti občna seja, saj bi za to morala biti posebej pooblaščena z zakonom. Toliko
               glede pripombe k 3. členu.</p>
               <p>Nadalje, pripomba k 11. členu je naslednja. V zvezi s 4. točko prvega odstavka tega
               člena je treba opozoriti, da po 15. členu obravnavanega poslovnika predlog ukrepov za
               odpravo določenih kršitev, ki jih ugotavlja Državna revizijska komisija, pošlje
               komisija tudi Državnemu zboru, ne le Vladi Republike Slovenije, zato je treba
               besedilo ustrezno uskladiti.</p>
               <p>Nadalje, pripomba k 16. členu. V zvezi s tem členom je treba opozoriti, da je tako po
               108. členu Zakona o javnem naročanju, po 105. členu Zakona o javnem naročanju na
               vodnem, energetskem in transportnem področju in področju poštnih storitev, pa tudi po
               76. členu Zakona o pravnem varstvu v postopkih javnega naročanja, prekrškovni organ
               za prekrške po teh zakonih ravno Državna revizijska komisija. Besedilo tega člena je
               zato v nasprotju s temi določbami navedenih zakonov, saj predvideva, da naj bi
               Državna revizijska komisija podala pri pristojnem prekrškovnem organu ali sodišču
               predlog za začetek postopka za prekršek. Besedilo tega člena je treba uskladiti z
               navedenimi zakoni ali pa ga po našem mnenju preprosto izpustiti.</p>
               <p>Nadaljnja pripomba je k 22. členu. Ta člen je dobeseden prepis 66. člena Zakona o
               pravnem varstvu v postopkih javnega naročanja in je kot taka nepotrebna.</p>
               <p>Nadalje k 25. členu. Ta člen določa, da senat odloča o zadevah na nejavni seji. V
               zvezi s tem je treba opozoriti, da za razliko od petega odstavka 3. člena prej
               veljavnega Zakona o reviziji postopkov javnega naročanja, ki je določal smiselno
               uporabo zakona, ki ureja pravdni postopek, novi Zakon o pravnem varstvu v postopkih
               javnega naročanja v 13. členu določal v celoti subsidiarno uporabo zakona, ki ureja
               pravdni postopek. To pa pomeni, da se glede vprašanj, ki jih ne ureja Zakon o pravnem
               varstvu v postopkih javnega naročanja, v celoti uporablja Zakon o pravdnem postopku.
               Tako je odločanje senata Državne revizijske komisije zgolj na nejavni seji v
               neskladju z Zakonom o pravdnem postopku. V mnenju to tudi obrazložimo, zato samo
               zaključek. Ker Zakon o pravnem varstvu v postopkih javnega naročanja nikjer ne
               izključuje tega načela in uporabe določbe Zakona o pravdnem postopku o glavni
               obravnavi in narokih, je treba opozoriti, da so določbe tega člena poslovnika, po
               katerih je izključni način odločanja senata Državne revizijske komisije odločanje na
               nejavni seji, v neskladju s temeljnimi načeli in številnimi določbami Zakona o
               pravdnem postopku.</p>
               <p>Potem glede  26. člena. V zvezi
               s tem členom je treba opozoriti na netočno povzemanje določb 37. in 55. člena Zakona
               o pravnem varstvu v postopkih javnega naročanja. Tako v prvem odstavku rok za izdajo
               sklepa o pritožbi ni 8 delovnih dni od prejema pritožbe, pač pa je glede na tretji
               odstavek 55. člena Zakona o pravnem varstvu v postopkih javnega naročanja 8 delovnih
               dni od prejema popolne dokumentacije. Nadalje, v drugem odstavku je določeno, da o
               podaljšanju roka za odločitev Državna revizijska komisija obvesti vse stranke v
               postopki, medtem ko prvi odstavek 37. člena Zakona o pravnem varstvu v postopkih
               javnega naročanja določa, da komisija obvesti naročnika, vlagatelja in tudi izbranega
               ponudnika. Razlika je v tem, da se vsi trije udeležujejo konkretnega postopka kot
               stranke, morajo biti pa glede na zakon obveščeni v sklepu o podaljšanju roka za
               odločitev. Gre za oženje, torej poslovnik oži zakonsko določilo.</p>
               <p>Še k 33. členu. Ta člen ureja dodeljevanje prekrškovnih zadev in za razliko od 16.
               člena predloga poslovnika upošteva, da je Državna revizijska komisija prekrškovni
               organ. Vendar iz besedila prvega odstavka tega člena ni jasno, kateri poslovnik
               določa dodeljevanje prekrškovnih zadev svetovalcem. Če je to ta poslovnik, pa je
               treba določiti sklic na njegove določbe, ki se v zvezi s tem uporabljajo. Zdaj lahko
               le ugibamo, da je to 20. člen obravnavanega poslovnika, vendar bi moral glede tega
               sklic biti popolnoma jasen. </p>
               <p>Potem pa še k 35. členu, kjer je pa zgolj popravek v tem, da je naveden napačen sklic
               na objavo prej veljavnega poslovnika v Uradnem listu Republike Slovenije. Tako je
               pravilen sklic: Uradni list, številka 44/05.</p>
               <p>Povzela bi naslednje. Nujno je treba odpraviti neskladja in narediti določene
               uskladitve znotraj samega poslovnika in glede na zakon, pa seveda odpraviti nekatere
               nomotehnične pomanjkljivosti. Hvala za besedo.</p>
            </sp>
            <sp xml:id="SDT6-OZFIMP-redna-2-2012-04-04.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa mag. Metoda Hrovat Pirnat.</p>
               <p>Odpiram razpravo. Izvolite, gospa Mirjam Ravnikar Šurk, če želite odgovoriti.</p>
            </sp>
            <sp xml:id="SDT6-OZFIMP-redna-2-2012-04-04.sp16">

               <speaker>MIRJAM RAVNIKAR ŠURK:</speaker>

               <p>Hvala za besedo.</p>
               <p>Glede na vse te pripombe bi predlagala, če lahko predlog za soglasje k poslovniku
               umaknem, uskladimo te zadeve in poslovnik še enkrat predložimo v usklajeni obliki.
               Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Šurk, za ta predlog. Po poslovniku bomo to s sklepom sprejeli.</p>
               <p>Želi še kdo razpravljati? Izvolite, gospod Horvat.</p>
            </sp>
            <sp xml:id="SDT6-OZFIMP-redna-2-2012-04-04.sp18">

               <speaker>JOŽEF HORVAT:</speaker>

               <p>Hvala lepa, gospod predsednik. Lep pozdrav vsem prisotnim!</p>
               <p>Pravzaprav je zagato, ki je nastala, že rešila gospa predsednica. V Novi Sloveniji
               smo bili zelo pozorni do mnenja Zakonodajno-pravne službe, ki je dejansko dala dokaj
               natančno definirano domačo nalogo komisiji. Sam bi želel reči samo nekaj besed, če
               dovolite, gospod predsednik.</p>
               <p>Slišali smo že, da je pravna podlaga za sprejetje poslovnika Zakon o pravnem varstvu
               v postopkih javnega naročanja, ki je bil objavljen v Uradnem listu RS, št. 43/2011, z
               dne 3.6.2011. Zakon je začel veljati 3.7.2011. Skrajni rok za sprejetje poslovnika je
               6 mesecev od uveljavitve, to je 3.1.2012, se pravi, takoj po novoletnih praznikih.
               Vloga za pridobitev soglasja je pa z dne 13.2.2012. Se pravi, tu zdaj predčasne
               volitve nimajo nobenega vpliva; včasih se izgovarjamo na predčasne volitve. Zdaj
               sicer Državni revizijski komisiji oziroma predsednici pravzaprav ni relevantno, ker je gospa že
               predlagala umik. Mi smo izpostavljali vprašanje, zakaj ni spoštovan 6-mesečni
               zakonski rok za sprejetje poslovnika Državne revizijske komisije iz 64. člena zakona,
               v zvezi s 86. členom tega zakona. Pa bom kljub vsemu prebral drugi odstavek 64.
               člena, ki pravi: <q>"Poslovnik sprejme predsednik Državne revizijske komisije v soglasju
               z Državnim zborom Republike Slovenije."</q> In prvi odstavek 86. člena pravi: <q>"Državna
               revizijska komisija v 6 mesecih od uveljavitve tega zakona sprejme poslovnik iz 64.
               člena tega zakona."</q> Mi bi želeli v Novi Sloveniji, da končno vendar začnejo tudi v
               Republiki Sloveniji veljati neke evropske navade, kot so natančnost, točnost,
               pravočasnost. Tudi če ne bi bil ta predlog dan, da se poslovnik umakne, bi mi
               glasovali proti soglasju, se pravi, bi poslovnik zavrnili. Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Horvat. O tem sklepu bomo glasovali po poslovniku.</p>
               <p>Gospod Pogačnik, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp20">

               <speaker>MAG. MARKO POGAČNIK (PS SDS):</speaker>

               <p>Hvala za besedo, predsednik.</p>
               <p>Ko tole vse skupaj poslušamo, se mi zdi odnos Državne revizijske komisije zelo
               neresen in zaskrbljujoč po eni strani. Po drugi strani vemo, da Državna revizijska
               komisija ima kar precej odločujoč faktor, kako se bodo določeni postopki odvijali
               naprej. Samo za primer, problem Gorenjske, problem Kranja in okolice je projekt
               Gorki, ki zaradi Državne revizijske komisije stoji že 17 mesecev. Vsi vemo, da dokler
               ni revizijski postopek zaključen, se ne more odobriti evropskih sredstev, ne more se
               projekt odvijati naprej. Po eni strani je res, da ima vsak pravico do pritožbe,
               vendar pa pozivam Državno revizijsko komisijo, da deluje v skladu z zakonom in
               predpisi in te predpise in roke tudi spoštuje.</p>
               <p>Nedvomno v teh časih, v kakršnih smo, opažamo, da je ogromno projektov,
               investicijskih, v Sloveniji na mizi, na drugi strani pa ti projekti stojijo zaradi
               birokratskih zadev. In meni se zdi zelo, ne bom rekel neodgovorno, ampak
               neživljenjsko, da je v zakonu taka določba, da ko se nekdo pritoži, se od njega
               zahteva popolno dokumentacijo. In da se ga potem poziva s to popolno dokumentacijo.
               To je njegova odgovornost, ali on pošlje popolno dokumentacijo ali ne, in predlagam,
               da se o tem razmišlja in da se ti členi začnejo popravljati, kajti s tem nekdo
               namerno zaustavlja marsikateri projekt.</p>
               <p>Po drugi strani pa bi rekel, da je ta poslovnik slab, in me res zanima, na kakšen
               način je bil ta poslovnik pripravljen. Tu vidimo, da je ogromno pripomb s strani
               Zakonodajno-pravne službe, da niso to samo nomotehnične zadeve. Kolega Horvat je
               opozoril, da ste tu zamudili tudi rok 3.1.2012, ko bi moral biti že posredovan. To
               pomeni, Zakonodajno-pravna služba je dala 9 pripomb na 36 členov, ko sem si sam
               ogledal, bi pa dal še v razmislek spremembo 10. člena, in sicer prvi odstavek: <q>"Na
               predlog predsednika Državne revizijske komisije obravnava letno poročilo o delu
               Državne revizijske komisije...,"</q> tu bi bilo treba razmisliti, ali enega izmed članov
               te komisije. Potem pri 14. členu, ko se govori o letnem poročilu, se mi zdi nujno, da
               se tu doda še finančno poročilo o poslovanju, kar smo razpravljali že pri sprejetju
               tega vašega poročila. Pa predvsem 26. člen, ki govori o rokih za odločitev. To se mi
               zdi nujno treba popraviti in tudi apeliram na Vlado, da razmisli o tem, da se zakon v
               tem smislu spremeni, da se v primeru pritožbe črta popolno dokumentacijo, ampak je
               stvar tistega, ki se pritoži, ali bo dal popolno dokumentacijo ali ne. In če ni
               popolna dokumentacija, se v 8 dneh zadeva zavrže in se postopki potem nadaljujejo in
               se projekti začnejo naprej izvajati. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Pogačnik.</p>
               <p>Želi še kdo razpravljati? Ugotavljam, da ne. Zato ob upoštevanju  mnenja Zakonodajno-pravne službe in
               razprave poslancev odboru v razpravo in odločanje predlagam naslednji predlog sklepa:
               Odbor za finance in monetarno politiko predlaga Državni revizijski komisiji za
               revizijo postopkov oddaje javnih naročil, da na podlagi pripomb Zakonodajno-pravne
               službe in pripomb iz razprave na seji odbora, sprejme novo besedilo Poslovnika
               Državne revizijske komisije za revizijo postopkov oddaje javnih naročil in ga ponovno
               pošlje v soglasje Državnemu zboru.</p>
               <p>Želi kdo razpravljati o tem sklepu? Ugotavljam, da ne, zato bomo o tem sklepu
               glasovali. Glasujemo.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep soglasno sprejet.</p>
               <p>Prehajamo na <title>4. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE SVETA O SPREMEMBI IZVEDBENE UREDBE ŠT. 282/2011 GLEDE POSEBNIH
                  UREDITEV ZA DAVČNE ZAVEZANCE, KI NIMAJO SEDEŽA IN OPRAVLJAJO TELEKOMUNIKACIJSKE
                  STORITVE, STORITVE RTV ODDAJANJA ALI ELEKTRONSKE STORITVE ZA OSEBE, KI NISO DAVČNI
                  ZAVEZANCI.</title>
               </p>
               <p>Gradivo k tej točki smo prejeli od Vlade dne 23. marca 2012 na podlagi prvega
               odstavka 4. člena Zakona o sodelovanju med Državnim zborom in Vlado v zadevah
               Evropske unije. Predlagatelj stališča Republike Slovenije je Vlada.</p>
               <p>K tej točki so vabljeni predstavnice in predstavniki Vlade, Ministrstva za
               finance.</p>
               <p>Odbor kot matično delovno telo bo to točko obravnaval na podlagi drugega odstavka
               154.h člena Poslovnika Državnega zbora. Svoje poročilo z morebitnimi amandmaji, ki
               jih odbor lahko sprejme k predlogu stališča Republike Slovenije, bo posredoval
               pristojnemu odboru, torej Odboru za zadeve Evropske unije. Poslovniško določen rok za
               vložitev amandmajev matičnega delovnega telesa je najkasneje dva dni pred sejo
               pristojnega odbora. Predlogi za amandmaje, ki bi jih sprejel odbor kot matično
               delovno telo, se lahko predložijo do konca razprave o predlogu stališča Republike
               Slovenije na tej seji.</p>
               <p>Želi predstavnik Vlade dopolnilno obrazložiti predlog stališča? Izvolite, gospod
               državni sekretar Živkovič.</p>
            </sp>
            <sp xml:id="SDT6-OZFIMP-redna-2-2012-04-04.sp22">

               <speaker>ALEŠ ŽIVKOVIČ:</speaker>

               <p>Hvala, gospod predsednik. Poslanke in poslanci! Dovolite, da na kratko predstavim
               poglavitne rešitve, ki izhajajo iz predloga omenjene uredbe.</p>
               <p>Cilj tega predloga je določiti zavezujoča pravila uporabe določb Direktive o skupnem
               sistemu davka na dodano vrednost. Leta 2008 je bila namreč sprejeta direktiva glede
               kraja opravljanja storitev, ki pa bo v praksi uveljavljena šele s 1.1.2015. Na
               podlagi te direktive bodo začele veljati številne spremembe določb Direktive o
               skupnem sistemu davka na dodano vrednost, ki se nanašajo na posebno ureditev za
               davčne zavezance, ki nimajo sedeža in opravljajo telekomunikacijske storitve,
               storitve RTV oddajanja ali elektronske storitve za osebe, ki niso davčni zavezanci.
               Gre za tako imenovani mini sistem opravljanja storitev za vse na enem mestu,
               <q>"mini-vem"</q>. Sistem <q>"mini-vem"</q> izvajalcem prej omenjenih storitev omogoča uporabo
               spletnega portala v državi članici, v kateri so identificirani za obračunavanje DDV,
               ki je dolgovan v drugih državah članicah, in sicer od opravljanja teh storitev
               končnim potrošnikom. Ta sistem se trenutno že uporablja za podjetja iz tretjih držav,
               vendar samo za opravljanje elektronskih storitev, s 1. januarjem 2015 pa bo njegova
               uporaba razširjena še na telekomunikacijske storitve in storitve RTV oddajanja.</p>
               <p>Določbe omenjene izvedbene uredbe trenutno ne predvidevajo nobenega izvedbenega
               ukrepa glede prej omenjenih sprememb direktive, zato je sprejetje zavezujočih pravil
               potrebno čim prej. Predlagane spremembe izvedbene uredbe namreč zahtevajo tiste
               vidike uporabe sistema <q>"mini-vem"</q>, ki zahtevajo skupen dogovor držav članic.</p>
               <p>Spoštovane poslanke in poslanci! Ob upoštevanju vsega navedenega predlagam, da
               podprete Predlog stališča Republike Slovenije do sprejetja predloga uredbe Sveta, pri
               čemer Republika Slovenija podpira  prizadevanja Evropske komisije za čim prejšnje sprejetje predloga
               uredbe in se strinja s predlaganimi izhodišči. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod državni sekretar. Pričenjam razpravo o predlaganem stališču
               Republike Slovenije in morebitnih predlogih za amandmaje odbora. Razprava. Čas za
               razpravo poteka. Ni razpravljavcev.</p>
               <p>Zato odboru predlagam, da razpravlja in odloča o naslednjem predlogu mnenja. Odbor za
               finance in monetarno politiko podpira predlog stališča Republike Slovenije do
               predloga uredbe sveta o spremembi izvedbene uredbe, št. 282/2011 glede posebnih
               ureditev za davčne zavezance, ki nimajo sedeža in upravljajo telekomunikacijske
               storitve, storitve oddajanja ali elektronske storitve za osebe, ki niso davčni
               zavezanci, ki ga je predložila vlada in predlaga pristojnemu odboru za zadeve
               Evropske unije, da predlog stališča sprejme. Prosim, da glasujemo. Pričenjam
               glasovanje.</p>
               <p>Kdo je za? <stage>(... članov.)</stage> Kdo je proti? <stage>(... članov.)</stage></p>
               <p>Ugotavljam, da je odbor soglasno sprejel predlog mnenja Vlade Republike Slovenije k
               navedenimi predlogi uredbe sveta.</p>
               <p>Mnenje je tako sprejeto. Za poročevalca odbora na seji pristojnega delovnega telesa
               predlagam gospoda Marka Pogačnika.</p>
               <p>Zaključujem 4. točko.</p>
               <p>Prehajamo na <title>5. TOČKO DNEVNEGA REDA - NACIONALNI REFORMNI PROGRAM 2012/2013.</title> Gradivo k tej točki je odbor prejel od Vlade, dne 30. marca 2012. S strani
               Ministra za finance, dr. Janeza Šušteršiča, je bila v dopisu z dne 29. marca
               generalni sekretarki Državnega zbora izražena želja, da se nekateri odbori Državnega
               zbora, med njimi tudi odbor za finance in monetarno politiko, seznanijo s tem
               programom. Časovni rok za obravnavo je v tem tednu, saj je rok za oddajo programa na
               Evropsko komisijo 13. april 2012. Na sejo so vabljeni predstavniki in predstavnice
               Ministrstva za finance, ki jim dajem tudi uvodno besedo. Izvolite, državni sekretar
               Živkovič.</p>
            </sp>
            <sp xml:id="SDT6-OZFIMP-redna-2-2012-04-04.sp24">

               <speaker>ALEŠ ŽIVKOVIČ:</speaker>

               <p>Hvala gospod predsednik. Poslanke, poslanci! Torej s sprejemom nove vseevropske
               strategije za rast Evropa 2020 smo se države članice zavezale, da bomo letno poročali
               Evropski komisije o načrtih za izvedbo reform in ukrepov, s katerimi bomo dosegali
               skupne cilje. Navodilo Evropske komisije letos prvič natančno določa vsebino
               nacionalnega reformnega programa. Navedeni ukrepi morajo biti jasni in merljivi.
               Strukturni ukrepi morajo imeti tam, kjer je to mogoče, navedene ocene posledic na
               glavne makroekonomske indikatorje. Evropska komisija v svojem sporočilu, to je
               navodilih, ki jih je posredovala državam članicam navedla, da bo za vse navedene
               ukrepe v dokumentu tudi sama ocenjevala vplive na rast in zaposlovanje, s čimer bo
               olajšano medletno spremljanje in primerjava med državami. V skladu z okrepljeno
               koordinacijo med ekonomskimi strukturnimi in fiskalnimi politikami, NRP pa
               predstavlja integralni del evropskega semestra. Vsebovati mora povezavo med
               integriranimi smernicami, prednostnimi področji letnega pregleda rasti in biti mora
               usklajen z letnim ciklom spremljanja na podlagi katerega Evropska komisija sprejme
               specifična priporočila. Dokument je razdeljen na makroekonomski del in načrt reforme
               in ukrepov, ta pa po logiki strategije Evropa 2020 deli ukrepe na pametno,
               vključujočo in trajnostno rast. Zaradi vse bolj zaostrenih razmer na področju javnih
               financ. To je primanjkljaja sektorja države po prvih ocenah, ki je v 2011 presegel
               6%, konsolidirani bruto dolg države pa od leta 2008 strmo narašča, je ključni cilj
               evropske politike v letih 2012 in 2013 konsolidacija javnih financ. V letu 2012 in
               2013 bo skladno z zahtevami pakta za stabilnost in  rast, potrebna dodatna fiskalna konsolidacija, s ciljem
               nižanja javnofinančnega primanjkljaja na okoli 3% BDP. Cilj bo dosežen pretežno z
               ukrepi na področju javnofinančnih odhodkov, ob hkratnem zniževanju nekaterih davčnih
               bremen, ki bi pripomogle k spodbuditvi gospodarske aktivnosti. Ukrepi na strani
               javnofinančnih prihodkov so namenjeni predvsem spodbujanju gospodarstvu. Cilj davčne
               politike je s postopnimi spremembami v davčnem sistemu zagotoviti takšne davčne
               pogoje poslovanja, ki bodo stimulativno vplivali na čim hitrejše gospodarsko
               okrevanje in podprli prizadevanje ekonomske politike, vlade, za ponovni zagon
               gospodarstva. V okviru pametne rasti NRP vsebuje ukrepe, ki prispevajo h ključnim
               ciljem s področja vlaganja v raziskave, razvoj in izobraževanja. Predlagani so ukrepi
               za odpravo kreditnega krča, za povečevanje konkurenčnosti, za lajšanje poslovanja
               mikro podjetjem in samostojnim podjetnikom. Vključujoča rast zajema ukrepe trga dela
               in socialne varnosti, pri čemer ukrepi prispevajo k povečanju deleža delovno
               aktivnega prebivalstva in zmanjšanju števila socialno šibkih. Ukrepi v podporo
               trajnostni rasti izpostavljajo samooskrbo z energijo, mobilnost blaga in potnikov,
               učinkovito opravljanje z vodnimi viri ter druge ukrepe za izpolnjevanje ciljev. NRP
               predstavlja pomembne strateške zaveze, zato je potreben širok javni konsenz pri
               sprejemu dokumenta, ki ga moramo prihodnji teden posredovati Evropski komisiji.</p>
               <p>Spoštovane poslanke in poslanci! Vlada Republike Slovenije sprejema in predlaga, da
               se odbor seznani s predlogom NRP 2012/2013, razpravo in konkretne pripombe pa bomo
               proučili in poročali Evropski komisiji. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod državni sekretar. Kot sem že povedal in kot je bilo že poudarjeno,
               se odbor seznanja s tem dokumentom in ga v bistvu tudi ne pošilja na sejo Državnega
               zbora. Vsekakor pa, odpiram razpravo. Gospa Bratušek, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp26">

               <speaker>MAG. ALENKA BRATUŠEK (PS PS):</speaker>

               <p>Najlepša hvala za besedo. Gospod predsednik, lep pozdrav predstavnikom ministrstva za
               finance. Ključno vprašanje, ki se je nam postavljalo ob pregledu tega vprašanja je
               bilo, kako je ta dokument usklajen s predlogom varčevalnih ukrepov, ki jih je vlada
               pripravila in posredovala socialnim partnerjem in po naši oceni, bom rekla, tako
               rekoč nič. Pa bom tudi skozi tekst skušala povedati, kje in zakaj.</p>
               <p>Naslednja ključna pripomba je ta, da v bistvu številke, ki so ključne za našo državo,
               to je primanjkljaj in dolg, imamo na strani 4 tabelo, kjer je za leto 2011, 2012 in
               2013, so prazni prostori. Se pravi, bi bilo prav, da vsaj, če takrat, ko se je to
               pripravljalo, še niste vedeli. Mislim, da vsaj za leto 2011 so sedaj že končne
               številke, ampak tudi neki okviri o letu 2012 in 2013, glede na to, da nek cilj pri
               pogajanju s socialnimi partnerji imate, bi bilo prav in mislim, da tudi ostale kolege
               zanima, kakšni so cilji vlade za leto 2012 in 2013.</p>
               <p>Vesela sem, da smo sedaj končno, tudi uradno od vlade dobili dokument, kjer piše, da
               je javnofinančni primanjkljaj treba v letu 2012 in 2013 spraviti pod 3 % BDP. Do
               danes smo poslušali, da je to treba narediti v enem zamahu in to leta 2012. Se pravi,
               je tako kot smo zatrjevali vse skozi, da je naša obveza in zaveza Evropi, da je treba
               primanjkljaj sektorja države v letu 2013 znižati pod 3 %. Tukaj manjka mogoče pripis,
               da je to zaveza glede strukturnega primanjkljaja, ampak pustimo to malenkost.</p>
               <p>Potem, uravnoteženje javnih financ bo na dohodkovni strani naravnano na tri ključna
               področja: notranje varčevanje, prilagoditve javnega sektorja in prilagoditve pri
               programih in politikah. Predvideni varčevalni ukrepi naj bi po oceni obsegali 2,3 %
               BDP - 818 milijonov. O tem o čemer neprestano govorimo. Spet vprašanje. Ali to pomeni
               v enem letu 818 ali pomeni v dveh letih 818, ker to je lahko ključna razlika. In potem nadaljujete s stavkom:
               <q>"Največji delež varčevanja bo dosežen z linearnim znižanjem sredstev za stroške dela
               v javnem sektorju za 8% ter za zmanjšanje materialnih stroškov."</q> V naslednjem
               odstavku pa piše: <q>"Vlada RS si bo za dosego cilja na področju stroškov dela v javnem
               sektorju prizadevala s socialnimi partnerji doseči dogovor o podaljšanju veljavnosti
               zakona o dodatnih interventnih ukrepih za leto 2012, poleg ta pa skleniti dogovor
               glede znižanja nekaterih pravic iz naslova povračil, nadomestil, ter drugih izdatkov
               zaposlenih. V kolikor to ne bo dovolj se bomo pogovarjali o znižanju plač."</q> Se pravi,
               ta dva odstavka tudi slučajno ne gresta skupaj, ker najprej napoveste, da se bo to
               znižalo za 8%, in se strinjam, če se mora na letni ravni masa znižati za 8%. Potem je
               treba od 1. junija plače znižati najmanj za 15%. To bi bilo smiselno spraviti na isti
               imenovalec. Ukrepi na strani javno finančnih prihodkov so namenjeni spodbudam
               gospodarstvu. Bilo bi zelo veseli, če bi slišali kateri so ti ukrepi, ki bodo
               spodbujali naše gospodarstvo.</p>
               <p>Tudi pod načrt reform in ukrepov, točka 2.1. Pametna rast, prioritete letnega
               poročila rasti, spet govorimo <q>"spodbujanje rasti konkurenčnosti za danes in jutri"</q>.
               Če jaz kaj vem, po podatkih Umar-ja naj bi nas danes predlagani ukrepi popeljali v
               negativni gospodarsko rast, še dodatno. Potem vsaj ta <q>"danes"</q> izpustite in napišite
               <q>"za jutri"</q>. Danes pač bo, po vaši oceni, nekoliko slabše.</p>
               <p>Potem <q>"Država vzpostavlja pogoje in ne ovire za delovanje."</q>, to je še vedno pod istim
               poglavjem. To je Načrt reform in ukrepov, kjer govorimo, da zaradi zaostrene finančne
               situacije se predvideva tudi drugačno upravljanje javnega premoženja z vidika
               racionalnejšega upravljanja izpostavljamo. Ukinitev samostojne Agencije za javno
               naročanje in Agencije za varstvo prometa, sprememba delovanja Agencije za knjigo in
               Slovenskega filmskega centra, združitev carinske in davčne uprave, znižanje stroškov
               javnih služb na področju kmetijstva in gozdarstva in racionalizacija poslovanja
               javnih zavodov, reorganizacija in povezovanje, krajinski parki, šolski javni zavodi
               itd. Že ko smo sprejemali zakon o državni upravi smo imeli ključno pripombo, ne<stage>(?)</stage>
               nasprotujemo spremembam, ampak vsaj kakšno številko dajmo od sebe, da bomo vedeli kaj
               nam vse te racionalizacije, če pravite, da so racionalizacije, pomenijo. Danes smo
               spet samo v alinejah, brez številk, in ne vemo kakšni so ti učinki.</p>
               <p>Kakovostno in racionalnejše izobraževanje kot ključni dejavnik razvoja. V tekstu
               navajate: <q>"Zato bodo v osnovnih šolah uvedeni sodobni pedagoški in didaktični
               organizacijski pristopi ter zagotovljena večja individualizacija in personalizacija
               pouka."</q> Po naši oceni to prav tako ne gre skupaj s predlaganimi ukrepi na področju
               sprememb normativov, ker verjetno težko govorimo o večji individualizaciji pouka, če
               bo v razredih več otrok in posledično tudi manj učiteljev z njimi.</p>
               <p>Če gremo še na povečanje kakovosti in učinkovitosti visokega šolstva, tudi v tekstu,
               je eden izmed ukrepov, ki jih predlagate, da bo prva stopnja tudi v prihodnje
               financirana za javnimi sredstvi, med tem ko bo javno financiranje druge stopnje
               odvisno od proračunskih zmožnosti in prihrankov, ki jih bodo prinesli ukrepi, ki so
               navedeni zgoraj. Se pravi, bomo to financiranje druge stopnje spreminjali, ne vem, iz
               šolskega leta v šolsko leto, ali  iz generacije v generacijo. Ampak tukaj napovedujemo uvedbo šolnin.
               Upam, da se tega tudi moji kolegi iz pozicije zavedamo. Bi pa tu vprašala, ker ni pa
               nič posebej navedeno, če bo še vedno kakšna razlika med financiranjem javnih in
               zasebnih visokošolskih institucij, ali bomo šli v drugo smer in tudi zasebnim šolam
               dali popolnoma enaka merila, enak denar in tako naprej.</p>
               <p>Spopadanje z brezposelnostjo in socialnimi posledicami krize. Piše, da je prioriteta
               letnega poročila rasti. Zelo vesela bi bila malo bolj konkretne obrazložitve, ker iz
               tega dokumenta in iz varčevalnih ukrepov, ki so predlagani jaz ne najdem enega
               ukrepa, ki bi zniževal brezposelnost, prav tako pa bodo pri teh istih brezposelnih,
               če jim znižaš nadomestilo, težko verjameš, da bo to spopadanje s socialnimi
               posledicami krize.</p>
               <p>Pri zdravstvu, menedžment javnih zavodov bo dobil večjo vodstveno samostojnost in
               odgovornost. Absolutno se strinjamo s tem. Dodano pa je, tudi na področju
               investicijske dejavnosti, s čimer se bo način upravljanja približal tistemu v
               gospodarskih družbah. Jaz bi bila zelo vesela, če lahko slišimo, glede na to, da se
               investicije v teh javnih zavodih financirajo iz proračuna, kako bodo direktorji lahko
               vplivali na delitev tega denarja, če ga bo v rebalansu sploh še kaj ostalo, ker tega
               tudi še nismo videli. Čeprav v eni točki obrazložitve tudi pišete, da bi ta
               nacionalni reformni program moral biti v čim večji meri usklajen z rebalansom.
               Mislim, da bi moral biti tako rekoč vsaj za leto 2012 v celoti usklajen, ne v čim
               večji meri. Toliko za začetek. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospa Bratušek. Predlagam, da naredimo še en krog razprave, potem bomo prosili
               predstavnice oziroma predstavnike Vlade za morebitno dodatno obrazložitev. Gospod
               Frangež, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp28">

               <speaker>MATEVŽ FRANGEŽ (PS SD):</speaker>

               <p>Predsednik najlepša hvala za besedo. Dober dan. Prvo vprašanje se nanaša na tisto,
               kar lahko preberemo v spremnem dopisu ministra temu Državnemu zboru. Tu pravi: <q>"Prav
               tako mora nacionalni reformni program vsebovati poglavje o ključnih strukturnih
               ukrepih za znižanje javno finančnih odhodkov in za doseganje ciljnega javno
               finančnega primanjkljaja ter makroekonomski scenarij, ki bo usklajen s predpostavkami
               v programu stabilnosti."</q> Prva ugotovitev, ki jo moramo dati je to, da je torej
               gradivo, ki ga imamo danes pred seboj nepopolno, ker jaz ne vidim ne makroekonomskega
               scenarija, ne programa stabilnosti, še manj poročila o uresničevanju zavez pakta
               stabilnosti, ki, kot pravite, se pripravlja vzporedno z nacionalnim reformnim
               programom. Gospa Bratušek je že opozorila na nekaj nedoslednosti, ki jih vsebuje
               nacionalni reformni program. Dobro bi bilo, da v napetih roki Vlada tudi besedilo
               nacionalnega reformnega programa čim bolj približa temu kar so njene aktivnosti na
               terenu, ampak...</p>
               <p>Prej je gospod državni sekretar zelo dobro opisal kakšen naj bo nacionalni reformni
               program. Dejal je, da morajo biti opredeljene posledice na makroekonomske agregate na
               eni strani, na drugi strani, da morajo vsebovati jasne in merljive cilje. Na vrsti
               področij je mogoče ugotoviti, da torej posledic na makroekonomske agregate ni.
               Ponekod se tekst celo sklicuje, da bodo učinki znani takrat, ko bodo ukrepi
               pripravljeni. Na drugi strani o jasnosti in merljivosti  ciljev in verjetno tudi ni smiselno izgubljati preveč
               besed, glede na to, da je vrsta opredelitev v nacionalnem programu, reformnem
               programu zelo pavšalnih in jih mislim, da lahko, z vidika splošnosti podpiše čisto
               vsak. Ne vemo pa kaj natančno pomenijo in kaj konkretno si lahko predstavljamo z
               vidika tega, kar nas čaka.</p>
               <p>Tudi nacionalnem reformnem programu, ki je namenjen ravno temu, da na pregleden in
               celovit način vlada načrtuje svojo ekonomsko politiko, je mogoče očitati predvsem to
               necelovitost na katero opozarjamo pravzaprav že ves čas, ko vlada s fragmentarnimi
               rešitvami, ne da bi razčistila celotno sliko, pričakuje razumevanje socialnih
               partnerjev in opozicije za predlagane ukrepe. Mi v tej državi že precej dolgo
               govorimo o ukrepih, ne samo v tem mandatu, tudi v prejšnjem. Bojim se, da je tisto,
               kar danes manjka za to, da ponovno zgradimo nujno potrebno zaupanje socialnih
               partnerjev, javnosti v predlagane ukrepe, pravzaprav ena celovita slika. In reči, da,
               v tem trenutku moramo zategovati pas, vendar tam na koncu leta 2015, leta 2020 morda,
               čaka to družbo okrepljena rast, doseganje ciljev, večja konkurenčnost gospodarstva in
               bistveno boljša produktivnost ter višje plače ljudi. Napaka, ki jo povzroča politika
               je pravzaprav v tem, da ljudem ne obljublja nobene dobre novice. Vse kar jim ponujamo
               že ves čas je samo poslabševanje stanja. In razumeti je, da je odpor zoper
               kakršnekoli že ukrepe, v takšni situaciji silovit. To vam povem zato, ker je to
               izkušnja našega mandata. In ne želim v dobro Slovenije, da to napako ponavljate vi,
               četudi zadnji tedni razprave o varčevalnih ukrepih kažejo točno to, da boste naredili
               isto napako, kot smo jo, žal, storili mi.</p>
               <p>Če se sprehodim skozi nekatere konkretnosti, ki so zapisane v tekstu. Jasen signal
               finančnim trgom glede stabilnosti javnih financ, torej da smo gospodarji svoje usode,
               ki je izjemnega pomena. Opozorjeno je, da ta del teksta vsebuje zaveze o katerih se
               šele pogajamo, in kolikor razumem včerajšnje rezultate socialnega dogovarjanja, so
               nekateri cilji v tem nacionalnem reformnem programu že pod vprašajem, glede na to kaj
               je včeraj znotraj socialnega partnerstva ponudila vlada. Znižanje davčnih bremen v
               korist gospodarstva. No, zanimivo je, da ob vseh silnih razbremenitvah gospodarstva,
               od katerega očitno pričakujemo čudežne učinke, da nam tabela na strani 4 vendarle
               pove, da se bo stopnja brezposelnosti v perspektivi povečevala. Mi torej zdaj na
               veliko razbremenjujemo gospodarstvo v investicijah, raziskavah in razvoju. Ti učinki
               naj bi bili poznani že v drugi polovici letošnjega leta, po drugi strani pa je
               napoved za leto 2012 8,8% brezposelnost. To je milo rečeno, za dobrega pol odstotka,
               pesimistično pa za slab odstotek večje, kot je bila brezposelnost v letu 2011. In
               prav, O.K., mogoče še letos ti ukrepi ne bodo prijeli, ampak leta 2013 nam ta vlada,
               ki nam napoveduje silne razbremenitve gospodarstva, ker želi preko tega povečati
               konkurenčnosti in nova delovna mesta, obljublja 9,3% brezposelnost, kar je največja
               brezposelnost v celotnem obdobju krize. Ne, ne, gospa Romana, nisem rekel, da je
               vlada kriva, ampak govorim o tem, da so vaši cilji, obljube o razbremenitvah in
               učinkih, ki jih bodo te razbremenitve prinesle, neskladne s tem kakšne so vaše, bom
               rekel, makroekonomske napovedi. Torej, ti rezultati ne dajejo učinkov. Saj mogoče pa
               tabel niste popravili, in je samo <q>"šlampasto"</q> gradivo.</p>
               <p>Bojim pa se, da je rezultat tega to, da ti ukrepi ne bodo dali želenega rezultata.
                   Tudi v nadaljevanju ko
               govorimo o odpravi kreditnega krča in o tem, da mora finančni sistem postati servis
               gospodarstva, vidimo, da vlada razen dokapitalizacije Nove Ljubljanske banke z
               zasebnimi sredstvi, pri čemer če bo želela vlada izpeljati dokapitalizaciji v višini
               sredstev, ki jih zahteva regulator, smo že pod 25% lastništva, to pomeni, da tudi del
               nacionalnega reformnega programa, ki nekako nakazuje to sliko domačega lastništva v
               bankah, ne daje pravega rezultata. Še več, očitno je ta dokapitalizacija NLB edini
               ukrep, ki ga vlada na tem področju pričakuje. </p>
               <p>V poglavju o odpravi kreditnega krča na strani 8 pravzaprav vidimo zelo milo
               kategorizacijo problema prezadolženosti v gospodarstvu. Tukaj tekst pravi:
               Zmanjševanje posojil nefinančnim gospodarskim družbam je posledica majhnega
               povpraševanja po posojilih ter tudi manjše ponudbe posojil. Jaz dvomim, glede na
               vrsto primerov, ki jih poznam, v ponedeljek je bil objavljen stečaj podjetja Radeče
               Papir, o katerem smo dva tedna nazaj na seji Odbora za finance veliko govorili,
               Radeče Papir je povpraševalo po posojilih, in vrsta podjetij o katerih smo govorili
               na tisti seji, in so povsod po Sloveniji, povprašujejo po posojilih. Ampak jih ne
               dobijo, to je ključni problem, zakaj jih ne dobijo - zaradi tega, ker so
               prezadolženi. In to bomo rešili samo tako, da bomo na učinkovit način omogočili
               razbremenitev teh podjetij, verjetno preko poenostavljenih in moderniziranih
               hitrejših insolventnih postopkov, na drugi strani pa seveda s tem, da bomo povečali
               kapitalsko ustreznost bank.</p>
               <p>Vračam se na pokojninski sistem. Vlada v tabelah jasno kaže in priznava, da dejstvo,
               da imamo neprilagojen pokojninski sistem v državni proračun letno stane 300 milijon
               evrov, preko implicitnega dolga v višini 0,6% BDP, ki ga v bistvu moramo zalagati,
               zato, ker vemo, da del sistema ostaja neprilagojen, in ostanek zaradi tega, ker so
               večji transferji v pokojninsko blagajno in stroški povezani z upokojevanjem ljudi.
               Vlada pri tem, kot kaže v nacionalnem reformnem programu predvideva začetek
               socialnega dialoga v letu 2012, torej letos, domnevam da kmalu po zaključku
               dogovarjanja okoli socialnega sporazuma, v letu 2013 pa trdo delo, da do konca leta
               dosežemo sprejem pokojninske reforme. To je scenarij o katerem govori vlada v
               nacionalnem reformnem programu. Toplo priporočam, vsa debata o varčevalnih ukrepih,
               ki v tem trenutku ta hip potekajo v Sloveniji, je posledica reformne blokade, ki smo
               jo doživeli v prejšnjem mandatu. Je posledica padca pokojninske reforme, padca
               sistemskih ukrepov na področju preprečevanja dela in zaposlovanja na črno in
               nekaterih drugih ukrepov. Danes smo torej v takšni situaciji, zato, ker slovenska
               družba ni bila pripravljena na potrebne sprememba, ki so bile, oprostite moji osebni
               oceni, v pričo linearnim rezom varčevalnih ukrepov zmerne in mile, ker so bremena
               enakopravno porazdelile na vse. Še več, niso bile interventne akcije, ampak so bile
               sistemske, ki so trajno izboljševale sistem. In če pogledamo na naše zaveze Evropski
               uniji vemo, da so te zaveze več komponentne. Na eni strani imamo letnici po
               zmanjševanju strukturnega primanjkljaja za 0,75% BDP, to v letošnjem letu pomeni 267
               milijonov evrov, na drugi strani imamo neko pametno dinamiko, bi morali imeti pametno
               dinamiko zmanjševanja dejanskega primanjkljaja, ki ga moramo do leta 2013 oziroma
               leta 2013 spraviti, kot je prej povedala Alenka Bratušek, pod 3% BDP. Znotraj tega bi
               bilo zelo dobro, še posebej v tej varčevalni ihti, da vidimo scenarij, da vidimo v
               letu 2012 želi vlada narediti to in to. Ker, oprostite, od mnogih rezov, ki jih zdaj
               delate v varčevalnem sistemu pravzaprav ne vidimo niti tega kaj bo imelo učinek na
               zmanjšanje strukturnega primanjkljaja in kaj na  zmanjšanje dejanskega primanjkljaja. Edina rešitev, edina
               pametna rešitev, edina trajna rešitev je takojšnji pristop k reformam.</p>
               <p>Predlagam Vladi RS, da letošnje leto z ne človeškimi napori, ampak jaz sem prepričan,
               da skupaj to zmoremo se posvetimo pokojninski reformi, praktično jo imamo napisano,
               ne smemo je sprejeti do 6. junija 2012, v drugi polovici leta pa ne predstavlja
               nobene ovire, da tudi s potrebnimi spremembami tistega zakonodajnega paketa ne rešimo
               tega vprašanja v letu 2012 in bistveno olajšamo stabilizacijo javnih financ v letu
               2013. 2013, ko je ciljno leto iz dveh razlogov. Najprej zato, ker je treba dejanski
               primanjkljaj spraviti pod 3 % BDP-ja in na drugi strani, zato ker je treba strukturni
               primanjkljaj spraviti na skupaj odstotek in pol. Namesto tega je nerazumna ihta, kjer
               je potrebno v prvem letu doseči vse učinke če tudi in ne glede na to, kako so moteči,
               da, tudi jaz se ne morem znebiti vtisa, da je seveda sesuvanje javnega sektorja, ki
               bo postala stalnica ob ne sprejemu reform, to ne bodo edini rezi, pri teh rezih se ne
               bo ostalo, da je pravzaprav agenda tukaj zadaj sesutje javne sektorja, zaradi tega,
               da lahko čim več do teh storitev jutri privatiziramo na trgu.</p>
               <p>Ker sem že predolg ne bom navajal vseh pripomb, ki jih imam v nadaljevanju teksta,
               vrsto ukrepov, ki jih je ta vladna koalicija obljubljala. Eden ukrep v programu
               Slovenske demokratske stranke, ki je meni izjemno všeč, mislim da je dober, da je
               razvojen, so davčne počitnice. Ni jih, tako kot vrste drugih stvari, ki ste jih
               obljubljali v knjižici. Jaz vam predlagam, če potrebujete knjižico 10 plus 100, jaz
               imam eno kopijo tako da z veseljem vam jo posredujem, če ste jo kje založili v
               zadnjih nekaj mesecih.</p>
               <p>Krepitev vlaganj v raziskave in razvoj, samo na ta del še opozorim. Ne glede na to,
               kaj si mislite o prejšnji vladi in tudi sam delim mnoge ocene o tem, da je bila
               nerodna, mestoma premalo prepričljiva, premalo notranje usklajena, itd., ampak jaz
               mislim, da je dosegla nekaj, čemur jaz pravim, novi razvojni vzorec. Bistveno so se
               povečala vlaganja v modernizacijo in prestrukturiranje gospodarstva, bistveno so se
               okrepila tudi javna vlaganja v raziskave in razvoj. Skupaj s strukturnimi reformami
               bi nadaljevanje take politike prineslo tudi rezultate. Nenazadnje so ti rezultati v
               kratkem obdobju, ko je kriza vzela svoj predah v letih 2010 in delno v prvi polovici
               leta 2011 tudi pokazali svoje rezultate. Kompleksnost v slovenskem gospodarstvu se je
               začela povečevati. Krepil se je uvoz, odpravila so se tista strukturna neskladja, ki
               so zaznamovala obdobja pred krizo, ko je bil uvoz močnejši od izvoza in je to
               poslabševalo našo bilanco. Krepitev vlaganja v raziskave in razvoj je tudi domena
               javnega sektorja, ne pozabimo tega. Tudi po tem merilu nas bodo ocenjevali OECD in
               mnoge druge organizacije, tudi EU. Priporočam vam, da daste javnost javnih vlaganjem
               v raziskave in razvoj, zato ker imamo mi del javnega sektorja izrazito podhranjen v
               nasprotju s prepričanjem večine javnosti, to so, sektorji visokega šolstva, znanosti
               in razvoja, socialnega varstva in zdravstva. Z vašimi varčevalnimi ukrepi tudi te že
               danes pozdravite sektorje dodatno sesuvate, namesto da bi jih krepili, ker je to
               edina pot za to, da dosežemo povečano konkurenčnost slovenskega gospodarstva, več
               delovnih mest in boljše plače. Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Frangež. Gospod Potočnik, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp30">

               <speaker>ALOJZIJ POTOČNIK (PS PS):</speaker>

               <p>Hvala za besedo, gospod predsednik.</p>
               <p>Jaz pričakujem, da bo sklep, potem ko bomo odpravili to obravnavo šel v to smer, da
               bomo zapisali, da smo obravnavali gradivo vlade in se z njim seznanili, z nacionalnim
               reformam programom 2012 - 2013. To bo seveda kot je prej dejal državni sekretar
               seznanitev z merljivimi in določljivimi cilji,  ki jih je pa relativno malo. Jaz mislim, da ste jih tukaj navedli
               samo v dveh tabelah pa še to je ena popolnoma nepopolna, tako da bo seveda
               oblikovanje sklepa za nas s te strani tudi problematično. Seveda se posebej čudim, da
               se je vlada izključno zatekla k administrativnim ukrepom, medtem ko je pa skoraj
               povsem, posebej v varčevalnem programu spustila ekonomske instrumente, s katerimi smo
               pričakovali v skladu z obljubami, da jih bo uporabljala, ampak to je posledica
               tistega, kar sta že govorila, kolegica Bratušek in kolega Frangež, in tega seveda ne
               bi ponavljal.</p>
               <p>Bi pa posebej opozoril na stavek na 4. strani gradiva, kjer pravi: <q>"V letu 2011 je
               povprečna nominalna rast bruto plač dosegla 2 % in 0,2 % rast. To je izključno
               posledica rasti plač v zasebnem sektorju. Plače v javnem sektorju so ostale na enaki
               ravni kot leto prej."</q> To sem prebral, zaradi tega, da bi opozoril na stavek, ki ga je
               izrekel in je zapisan tudi v materialu, ki ga je premier Janša takrat predložil DZ, v
               katerem se je zavezal, da bo vlada v njegovem mandatu stopnjo rasti plač v javnem
               sektorju usklajevala z rastjo plač v gospodarstvu. Kakšno usklajevanje je to 15 %?
               Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Potočnik. Besedo dajem gospodu Jožefu Horvatu. Izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp32">

               <speaker>JOŽEF HORVAT (PS NSi):</speaker>

               <p>Hvala, gospod predsednik. Kolegice in kolegi. Predstavniki vlade.</p>
               <p>V Poslanski skupini Nove Slovenije ocenjujemo, da je dokument torej Nacionalni
               reformni program 2012/2013 za perspektivno RS izjemno pomemben. Če ga bomo
               realizirali bo Slovenija imela perspektivo, če ga ne bomo realizirali Slovenija ne bo
               imela perspektive.</p>
               <p>Mi se strinjamo s strukturo dokumenta in tudi z vsebino, ker razumemo, da je dokument
               napisan pravzaprav po vzorcu oziroma po obrazcu, ki ga pravzaprav diktira oziroma ga
               je določila Evropska komisija, zato gre dokument tudi na pogled oziroma bolje
               povedano ga pošiljamo evropskim institucijam za merjenje uresničevanja zavez iz
               dokumenta, ki ga tukaj obravnavamo. Lahko napovem, da bom glasoval za soglasje temu
               dokumentu.</p>
               <p>V Novi Sloveniji razumemo ta dokument kot neke vrste intonacijo za zakonska besedila,
               ki jih pričakujemo iz vseh ministrskih oziroma vladnih resorjev za to obdobje.</p>
               <p>Tudi sam sem zadovoljen glede krepitve vlaganj v raziskave in razvoj. O tem je že
               govoril kolega Frangež. Res je, da smo v letu 2010 v raziskave in razvoj vložili 2.1
               % BDP-ja, vendar je tukaj eden problem, ki ga mi vidimo. Problem je v tem, da ta
               vlaganja niso enakomerno razpršena po slovenskem gospodarstvu oziroma gospodarskih
               subjektih. Mi imamo pravzaprav samo nekaj velikih podjetij, ki tržijo svoje blagovne
               znamke in produkte z visoko dodano vrednostjo in so ta bila deležna in tudi
               realizirala ta vlaganja v raziskave in razvoj. Prav, zaradi tega je vlada že v manj
               kot enem mesecu, kar je dobila vsa pooblastila v DZ poslala spremembo Zakona o
               dohodnini, kjer se posebej izpostavljajo olajšave za vlaganja v raziskave in razvoj
               in prav tako tudi Zakon o davku dohodka pravnih oseb, kjer prav tako gre za
               spodbujanje vlaganja v raziskave in razvoj in investicije. Te zadeve so pravzaprav že
               na tej ravni se uresničujejo. 
               Želel bi pa še nekaj omeniti, in sicer v smislu internacionalizacije slovenskega
               gospodarstva moramo nujno okrepiti naloge slovenske gospodarske diplomacije. Tu
               mislim, da imamo še veliko rezerve, prav tako pa tudi naše članstvo v mednarodnih
               organizacijah. Vsi vemo, da je Slovenija v naših prvih 20-ih letih postala članica
               OZN, Evropske zveze, Nato zavezništva, OECD-ja in tako naprej, in tukaj bi predvsem
               omenil in trdim in vem, da imamo velike rezerve predvsem kar zadeva naše članstvo v
               zavezništvu Nato, tukaj so rezerve in tukaj lahko naše gospodarske potenciale prav
               preko našega sodelovanja v tem zavezništvu uresničujemo. Pogovarjal sem se z
               eminentnimi ljudmi v samem vrhu zavezništva Nata, ki to potrjujejo in o tem bi prav
               tako morali tudi v Sloveniji razmisliti in si postaviti natančno definirane cilje.
               Zaključujem pa z apelom na vlado, in sicer v zvezi s prvim poglavjem, to je
               makroekonomski ukrepi za stabilnost javnih financ v poglavju in potem podpoglavje
               znižanje davčnih bremen v korist gospodarstva. Ko je govora o trošarinah bi le pozval
               vlado, da ko bo razmišljala o uvedbi novih trošarin ali pa o povišanju trošarin, zelo
               dobro premisli, če je smiselno uvesti trošarino tudi na vino. Mi predlagamo, da vlada
               to idejo opusti. Mislim, da je slovensko vinarstvo izjemno perspektivna panoga, tudi
               v svetu uveljavljena. Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp33">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Horvat. Gospod Roman Žveglič, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp34">

               <speaker>ROMAN ŽVEGLIČ (PS SLS):</speaker>

               <p>Hvala za besedo, spoštovani predsednik. V Slovenski ljudski strani ta nacionalni
               reformni program razumemo kot konkretizacijo ukrepov, ampak kot osnovno in eno
               osnovno usmeritev za pripravo teh ukrepov. Zdaj vmes sem videl, da je šla spoštovana
               kolegica Alenka ven, pa sem mislil mogoče je šla pa po tisti prejšnji nacionalni
               reformni program, pa da bi ga mogoče malo analitično pogledali kaj je v tistem
               prejšnjem pisalo, pa kakšna je realizacija. Zdaj, ali je bilo v tistem prejšnjem
               nacionalnem reformnem programu mogoče zapisano samo zadolževanje, ali je bilo tudi še
               kaj drugega, ker po realizaciji, če gledamo sploh na lanski proračun, se vidi, da je
               bilo evidentno napihovanje prihodkov, tudi pri rebalansu in tudi realizacija kakšna
               je potem bila. Tako, da bi včasih bilo dobro malo pogledati vase, pa tudi mogoče kaj
               konkretno povedati kje pa se naj varčuje, ali mogoče pri kavicah, tam ne bo dosti. In
               dejstvo je, da bomo se lahko pokrili s tako dolgo, mislim, da bomo lahko tako noge
               stegnili kolikor imamo dolgo odejo. To je star slovenski pregovor, da se lahko
               stegneš tako dolgo kolikor imaš dolgo odejo. In varčevati ni to
               zdaj...<stage>/Nerazumljivo./</stage>.. da moramo do drugega leta, mi bi mogli že do predprejšnjega
               leta. In to je to. Saj kje pa lahko z javnimi financami privarčujemo kot v javnem
               sektorju, pa seveda na drugi strani na prihodkovni. Če smo tam bolj šibki na
               prihodkovni, pač bomo mogli na odhodkovni strani. Vlada je sicer bolj ali manj
               predstavila ta izhodišča in bom rekel za sanacijo tega heca, kajti meni se zdi, da je
               prejšnja tri leta bolj ko ne hecalo, kajti to je situacija takšna, saj ne moremo
               reči, da je drugačna kot hecna. Zato bomo podprli ta nacionalni reformni program. Jaz
               resnično tudi pričakujem potem v zakonskih in drugih predlogih konkretizacijo vseh
               teh ukrepov in zakonskih določil. Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp35">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Žveglič. 
               Gospa Marija Plevčak, izvolite, beseda je vaša.</p>
            </sp>
            <sp xml:id="SDT6-OZFIMP-redna-2-2012-04-04.sp36">

               <speaker>MARIJA PLEVČAK (PS DeSUS):</speaker>

               <p>Hvala za besedo in lep pozdrav vsem skupaj. Ker prihajam iz stranke DeSUS, že veste,
               da bo moja razprava usmerjena v pokojnine in sicer, glede na vpis, ki je tukaj dokaj
               splošen, bi postavila vprašanje. Kaj pomenijo dostojne, pravične, nadpovprečne
               pokojnine? To bi želela tudi zneskovno. Potem, kako bomo z letnim dodatkom za
               upokojence? Treba bo verjetno malo drugačno shemo, ker ogorčenje na terenu s strani
               upokojencev je zelo veliko. V tem našem nacionalnem reformnem programu, pogrešam
               zaposlovanje mladih. Kaj in kako? Kako zaposlovati konkretno tiste študente, ki so
               zdajle po bolonjskem sistemu končali triletni študij? Vsi vemo, da so v gospodarstvu
               nezaposljivi. Treba je predvideti zaposlovanje. Ne moremo jih zapustiti. Mi se ne
               smemo boriti samo za upokojence, za ne vem koga še, ampak tudi še za mladino, ki
               ostaja brez dela in po dveh letih je izguba znanja, prakse in vsega skupaj. Potem me
               zanima, zakaj v predlogu tega reformnega programa, nacionalnega, ni nikjer zajeto to
               kar so nam povzročili tajkuni. Na terenu mislim, da v zvezi s tem marsikdo posluša,
               če gre med ljudi, če ostaneš doma zaprt, ne vidiš ne pozitivnih ne negativnih stvari,
               ki se dogajajo. In sicer, vem da imajo na Ipesu vse podatke, pa tudi na Dursu o tem,
               kdo si je sposojal, kakšno je premoženje, kam je odtekal denar. To so ogromni
               milijoni, ki jih mi zdaj v tem našem programu pogrešamo. Bi želela tudi, da se te
               stvari razpravljajo, ne da se govori samo o načelnih stvareh, ker to so resne in
               odgovorne zadeve. In še nekaj me zanima. Tukaj vidim dokapitalizacija Nove
               Ljubljanske banke. Jaz srčno upam, da ne bomo to storili iz denarja davkoplačevalcev.
               To je notri zajeto. Mislim, da delamo ta naš reformni program za nas, ne delamo ga za
               Evropsko unijo. Evropska unija je drugotnega pomena v tem. Mi bomo živeli tukaj, na
               tem teritoriju, z našimi problemi, ki pa, jaz se krepko zavedam, da so zelo zelo
               težavni. Sociala bo igrala zelo velik poudarek, velik pomen in jaz osebno si ne želim
               nemirov in štrajkov. Skušajmo čim več stvari prej preprečiti oziroma peljati zadevo v
               to stran, da bo čim manj boleča za nas vse in pa seveda, da bomo na drugi strani
               prihranili nekaj denarja. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp37">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Plevčak. Gospa Bratušek.</p>
            </sp>
            <sp xml:id="SDT6-OZFIMP-redna-2-2012-04-04.sp38">

               <speaker>MAG. ALENKA BRATUŠEK (PS PS):</speaker>

               <p>Hvala za besedo. Upam, gospod Žveglič, da se bomo lahko začeli končno v tem Državnem
               zboru ukvarjati s prihodnostjo in ne z zgodovino, ker lahko začnemo, ampak potem
               začnimo več let nazaj, ker bi morali začeti varčevati že leta 2007 in 2008, ko smo
               takrat, ko bi po vseh ekonomskih teorijah javnofinančno politiko bilo treba peljati
               drugače in ustvarjati presežke. Ampak namenoma tega nisem izpostavljala. Ste
               izpostavil vi. Moja ocena je, da je čas, da se ukvarjamo s sedanjostjo in s tem kar
               nas čaka v prihodnosti. Sem pa zelo razočarana nad tem, da lahko dve stranki, od
               tretje, četrte, pa še nismo slišali, podprejo tekst kljub temu  - zdaj bom še enkrat prebrala kaj piše na
               področju plač - kontradiktorno. Kontradiktorno. En odstavek negira drugega. Lahko
               rečemo smo se seznanili s tekstom in zavezujemo Vlado, da določene stvari skladno z
               razpravo popravi, ampak tak tekst, kjer pišemo, največji delež varčevanja bo dosežen
               z linearnim znižanjem sredstev za stroške dela v javnem sektorju za 8% in naprej, ter
               z zmanjševanje tega in tega, v naslednjem odstavku pa piše, Vlada RS si bo za dosego
               cilja na področju stroškov dela v javnem sektorju prizadevala s socialnimi partnerji
               doseči dogovor o podaljšanju veljavnosti Zakona o dodatnih interventnih ukrepih in na
               koncu piše, če bo potrebno, bomo nekoliko zmanjševali tudi plače. Jaz ne najdem
               povezave med tema dvema točkama oziroma je ena v nasprotju z drugo in samo to bi
               želeli razčistiti. Če je to smer za leto 2012 in 2013, potem bi bilo res smiselno
               upoštevati predlog sindikatov in varčevalne ukrepe, ki jih imajo na mizi, umakniti,
               ker je to popolnoma drugačna smer kot smo jo videli v varčevalnih ukrepih. Se
               strinjamo, da ne mora in ni prav, da bi bili tukaj navedeni vsi konkretni ukrepi in
               ni potrebe. Res je dokument določen, struktura dokumenta določena s strani Evropske
               komisije, samo to kar pa piše notri, pa naj bo konsistentno. Vsaj v tem dokumentu, če
               že s predlaganimi varčevalnimi ukrepi ni.</p>
               <p>Jaz bi bila tudi zelo vesela, če bi se danes lahko pogovarjali vsaj o primanjkljaju
               sektorja države za leto 2011. Državni sekretar je navedel, da bo dosegel približno 6
               %. Statistični urad je rekel, da je dosegel 6,4 % in jaz bi bila zelo vesela, če bi
               slišala, kaj je razlog, da se je od zadnje napovedi, ki je bila 5,5 ta primanjkljaj
               povečal na 6,4 ker edina stvar, ki je pa v številkah zelo konkretno napisana je pa
               to, da je bil proračunski primanjkljaj v letu 2011 celo nižji od tistega, ki je bil
               sprejet v Državnem zboru ob rebalansu in bi me res zanimalo kaj se je naredilo na
               Komisiji za nadzor javnih financ, smo takrat, ko smo razpravljali o dolgu, slišali,
               da je bilo v ta sektor države potrebno vključiti tudi en del slovenskih železnic. Ni
               bilo s številko povedano koliko to vpliva na primanjkljaj itn. In to bi bile prave
               debate o katerih bi se morali pogovarjati. Samo, če je tabela, ki jo imamo pred seboj
               prazna, potem se o številkah težko pogovarjamo, razen če ima državni sekretar oziroma
               kolegica številke s seboj, pa nam jih danes predstavijo. In samo v to smer je šlo
               naše razmišljanje. Samo v to smer je šlo naše razmišljanje, da dokument naj bo
               skladen. Najprej sam s seboj, potem pa seveda s programom stabilnosti, ki bo narejen
               in z rebalansom, ki bo tudi v kratkem, kot slišimo, narejen. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp39">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Bratušek. Gospod Stepišnik, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp40">

               <speaker>MAG. STANKO STEPIŠNIK (PS PS):</speaker>

               <p>Hvala lepa gospod predsednik. Jaz bi pozdravil ta nacionalni reformni program. Na
               začetku bi rekel, zdaj smo dobili vsaj en dokument in je bližje tistemu kar smo si
               tudi v Pozitivni Sloveniji zastavili za program. A vendar, to drugič ponavljam, da
               cilji morajo biti jasno opredeljeni. Če niso cilji jasno opredeljeni, vsaj tako kot
               ste jih predstavili v tisti knjižici, svojih sto plus deset, takrat je šlo za
               obljube, zdaj gre pa za realizacijo, ker to je načrt, to ne strategija. To je načrt
               2012/2013 in v načrtu morajo biti jasni cilji. Prej ste sami to rekli, da bodo
               merljivi in jasni. Če niso merljivi in jasni, potem ne moreš določiti strategij, ne
               moreš določiti taktik, resursov, organizacij, sistemov kako boš to dosegel. In se
               piše zelo splošno, tako kot je napisano, potem je pa megla. Te megle ne moremo
               podpreti. Prosim za drugič, dajte, ker je to v korist države, da lahko mi tudi
               konstruktivno sodelujemo zraven, ne pa, da opozarjamo samo od člena do člena kaj ni v
               redu. Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp41">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Glede na to, da je nekaj govorcev že omenilo  podpore in tako naprej, jaz bi tukaj samo omenil, da po
               poslovniku se mi seznanjamo in kot sem že v uvodu povedal je tudi minister Šušteršič
               v dopisu zaprosil, da se s tem seznanimo, seveda pa ne pomeni, da kot je že tudi
               gospod državni sekretar povedal, da ni možno kakšnih dopolnil in tako naprej, kar je
               bilo seveda rečeno k temu dokumentu. Sedaj pa dajem besedo gospe Brunskole.
               Izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp42">

               <speaker>RENATA BRUNSKOLE (PS PS):</speaker>

               <p>Hvala lepa. Prav lepo pozdravljeni. Veliko so že kolegice in kolegi povedali o tem
               nacionalnem reformnem programu 2012, 2013. Kot je povedal pred menoj mag. Stanko
               Stepišnik. Dejstvo je, da je prav, da smo prejeli dokument. Dejstvo pa je tudi,
               verjamem, da je bila časovna komponenta tukaj izjemno kratka in da je ta dokument kot
               je mag. Bratušek jasno povedala. Pa ne gre tukaj za opozicijsko kritiko, temveč za
               dejstvo, da je ta reformni program nepopoln, že v samih tabelah je resnično veliko
               nedodelanih podatkov oziroma podatki praktično manjkajo. In predvsem kot je bilo
               izrečeno premalo se upošteva vse segmente prebivalstva. In pa tudi poudarek na
               gospodarstvu in odpravi kreditnega krča je tukaj, resnično se ne morem strinjati o
               tem, da je premalo povpraševanja po kreditih, na drugi strani. Zato tudi premalo
               ponudbe in tako dalje. Vendar tisto, kar smo že nekajkrat rekli in v samem programu
               je tudi jasno navedeno, vezano na, kot je kolegice Plavčakova poudarila pokojnine.
               Bodimo kar direktni. Vezano na pokojnine je v samem stavku, ko je navedeno, kljub
               navedenemu je že v letošnjem letu predvideno, da se znižajo prejemki iz nadpovprečnih
               pokojnin, ki nimajo podlage o vplačanih prispevkih. Če smo direktni, vemo, da so
               tukaj mišljenje in tangirane borčevske pokojnine. To je dejstvo, vendar zaskrbljujoče
               je tudi še naslednje, da me tudi, kot je kolegica Plavčakova omenila teren. Tudi sama
               prihajam iz terena in veterani vojne za Slovenijo so bili na zadnjem občnem zboru v
               Beli Krajini izjemno zaskrbljeni nad predvidenimi ukrepi, ki bi njihove pravice
               oziroma vsaj bonitete in priznavanje njihovega poguma in udejstvovanja, da smo prišli
               do samostojne Slovenije, so očitno skoraj že po 20-ih letih pozabljeni. In tukaj
               mislim, da bi bilo dobro ponovno razmisliti, kako naprej v tej smeri. In pa menim,
               saj je bilo tukaj tudi poudarjeno tudi s strani gospoda državnega sekretarja in tudi
               predsednika, da gre tukaj za seznanitev predloga. Mi pa bi res predlagali, da bi bil
               tudi današnji, če bomo sprejeli sklep, da bi v zvezi s tem, mene je tudi zmotilo
               predvsem, ker sem sama tudi veliko sodelovala z gospodarstvom, me je zmotila navedba
               o privlačnosti, poudarku privlačnosti Republike Slovenije za domače in tuje
               investitorje in vezano na poudarek kakovosti. Strinjam se s tem, da bi želeli pri
               reformi javne uprave, kot navajamo umeščanje objektov v prostor ne sme biti več ovira
               za investicije in na tem področju je za odpravo krča potrebno zagotoviti večjo
               fleksibilnost sistema prostorskega načrtovanja ob upoštevanju modernih tehnologij,
               vzpostaviti mehanizme in tako dalje. Vendar, če bomo imeli sploh še komu te vse, vso
               to odpravo ovir zagotavljati, če bomo tako, kot je vezano na papirnico Radeče upam,
               da tako, kot je bilo včeraj izrečeno, da se bo Primorju posvetila, torej, da ne bo
               prišlo, da se bo rešil primer in problem Primorja. Predvsem želim poudariti, kot so tudi kolegi, da je v vsem
               tem predlogu res bilo mogoče premalo pogledano, kaj vse je bilo dano, kot
               razmišljanje v času volilne kampanje in da če gledamo na obrt, podjetništvo,
               gospodarstvo je bilo res pozabljeno na davčne počitnice in ostale določene olajšave,
               ki bi pomagale k temu, da ne bi v tabeli gledali, da bo samo še večja brezposelnost,
               ampak da bi v 2013 bilo že čutiti znižanje stopnje brezposelnosti. Zakaj tudi o tem
               govorim? Kadar gledamo kakšne plane za naprej ali je to v kakšnih nadzornih svetih,
               upravnih odborih in tako dalje, je ponavadi, ni perspektivno, kadar gledamo, da so
               načrti za še povečanje stopnje brezposelnosti. Še sama se spomnim iz prejšnjega
               mandata kot poslanka, da je bilo večkrat to izjemno kritično poudarjeno in jaz bi
               tukaj predlagala, da bi se ta predlog nacionalnega reformnega programa še dopolnil,
               še poiskali načini na kakšen način predstaviti to zadevo drugače, bolj prijazno, pa
               ne samo prijazno, ampak tudi realno v tej smeri. Verjamem, da tudi ta stopnja
               brezposelnosti je navedena predvsem zato, ker bo mogoče kdo rekel, gledamo realno in
               nismo napovedali nekaj, kar ne bi mogli izvesti. Vendar ukrepi namenjeni spodbudam v
               gospodarstvu. Primer, vezano na javno upravo, združitev carinske in davčne uprave
               pomeni konkretno na, če bi tako kdo rekel, na periferiji, kar nekaj nas prihaja iz
               tega območja, to pomeni recimo 35 ukinitev carinske uprave na območju mejnih prehodov
               Bele Krajine, 35 družin iz Bele Krajine brez zaposlitve, vsaj enega od družinskih
               članov. Recimo, govorim o konkretnem primeru, ki ga je predstavila Carinska uprava
               Republike Slovenije, recimo Ljubljana na srečanju gospodarstvenikov v Metliki pred
               mesecem dni. O tem govorim zato, ker na eni strani je prijazno reči racionalizacija v
               javni upravi, vendar če pa želimo zagotoviti enakomeren demografski razvoj in če
               gledamo na to, da prihajamo ljudje iz različnih območij, pa sem zaskrbljena, da tudi
               tovrstni predlog ni prijazen za vsa območja v Republiki Sloveniji in da morebiti je
               to čutiti kot način centralizacije in nedecentralizacije Slovenije in da so tovrstni
               ukrepi v danem trenutku in predlogi resnično daleč, daleč od spodbud. Berem o temu, o
               racionalizaciji na področju kmetijstva iz periferije, kot je bilo danes nekajkrat
               rečeno. Tudi sama sem že poudarila, mi je bila podana zaskrbljenost ljudi, da bodo
               ostali brez zaposlitev in da lokalna, poudarek na lokalni samooskrbi, o čemer sedaj
               kot prioriteto poudarjamo, se bojim, da potem gremo stran od tega, se oddaljujemo od
               tega. In ravno območja, kjer je kmetijstvo pomembna panoga, potem tukaj nekaj kot je
               kolegica mag. Bratušek danes večkrat poudarila en stavek spodbija drugega. Torej
               predlagam vladi, da v povezavi s predlogom nacionalnega reformnega programa 2012,
               2013 pripravi kar konkretne predloge z jasnimi cilji, z jasnimi ukrepi, pa tudi na
               koga vse ta zadeva bi rekli, leti oziroma kdo je tisti tangiran segment prebivalstva,
               tako pri pokojninah, kot tudi pri vseh ostalih zadevah. In predvsem, ni naša želja,
               da tukaj ljudi delamo bolj zaskrbljene. Ampak zanimivo je tudi to v povezavi s
               pokojninsko reformo, če bi bila lani sprejeta bi 200 milijonov že lansko leto bilo
               privarčevanih. Sama kot predstavnica mlade generacije bi to čutila in bom čutila v
               prihodnosti,  vendar škoda je
               bilo delati zaskrbljene upokojence, ki takrat ne bi bili sploh nič prizadeti, pa
               čeprav jim je bilo na nek način to napačno predstavljeno. V povezavi z gospodarstvom
               pa sem prepričana, da tudi vse zbornice, zanimiv je tudi eden od predlogov vezano na
               ukinitve nekaterih zbornic, bili so sedaj slovesnosti, praznovanje ene od zbornic,
               vlada je to tudi podprla in me to veseli, posebej, ko gre za zdravniško zbornico, v
               samem programu pa je čutiti tukaj nekoliko drugače. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp43">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Brunskole. Glede na to kaj bo vse vlada naredila in tako naprej, kot
               piše tudi v časopisih, to ni edini dokument v katerem bo vlada predstavila svojo
               politiko in mislim, da bo naslednji teden verjeten takšen dokument v Državnem zboru.
               Zaradi tega je ta namenjen evropski komisiji. Zdaj pa vsekakor predstavniku in
               predstavnicama vlade dajem besedo za dopolnitev za morebitne odgovore in tako naprej.
               Gospod Živkovič, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp44">

               <speaker>ALEŠ ŽIVKOVIČ:</speaker>

               <p>Hvala, gospod predsednik. Poslanke, poslanci.</p>
               <p>Jaz si ne bi želel, da se ta diskusija o nacionalnem reformnem programu, ki je
               pomemben dokument, sprevrže v diskusijo o rebalansu in varčevalnih ukrepih, seveda pa
               soglašam s tem, da so zadeve povezane med sabo in so v določeni meri dotične. Jaz sem
               si tukaj zapisal vaša vprašanja. Odgovoril bom, upam, da na čim več in nekako na čim
               več vaših dilem, na ostale zadeve bodo odgovorili moji kolegi. Naj ob tem nekako
               poudarim, da gre tukaj za dokument, ki se še dejansko dopolnjuje in ki je v
               nastajanju. Sploh v delu, v katerem omenjate varčevalne ukrepe in rebalans, želim
               poudariti predvsem to, da bi bilo nespametno, če ne že celo noro, da bi vlada v
               dokument kakršen je NRP oziroma njegov osnutek, zapisovala stališča oziroma neke
               predvidene končne in zaključke pogajanj glede rebalansa in varčevalnih ukrepov. To bi
               bilo dejansko eno spodkopavanje pogajalske pozicije v pogajanjih, ki jih v tem
               trenutku vlada vodi s sindikati javnega sektorja in na ekonomsko socialnem svetu.
               Mogoče za nekako eno ogledalo tega v katerih okvirih mora vlada pripravljati
               varčevalne ukrepe in glede na to, da so se vprašanja vrstila tudi na temo zakaj
               oziroma dileme ali varčevati na področju javnega sektorja, bi bilo dobro, da mogoče
               vas seznanim z sledečimi številkami toliko, da boste imeli sliko v kakšnem
               makroekonomskem okolju se gibljemo in zakaj so ukrepi nujno potrebni. Od leta 2008 do
               letošnjega leta je število zaposlenih v javnem sektorju naraslo za 4,5%, v enakem
               obdobju je število zaposlenih v zasebnem sektorju padlo za skoraj 14%. Kar se tiče
               plač. Bruto plača v javnem sektorju od leta 2008 je narasla za 21,2%, v enakem
               obdobju je padla v gospodarstvu za 1,5%. Primanjkljaj po zadnjih podatkih proračunski
               6,4%, kot pravilno tudi ugotavljate poslanci. Med drugim mogoče samo, da opozorim na
               diskrepanco med številkami kar se tiče primanjkljaja, ki ga je ugotavljal statistični
               urad. Statistični urad je v primanjkljaj dejansko poleg tekočih prihodkov in odhodkov
               moral zaradi evropskih statističnih metod vključiti tudi del kapitalskih odhodkov,
               predvsem gre tukaj za dokapitalizacijo NLB, ki se je dogajalo v preteklem mandatu, za
               dokapitalizacijo Adrie Airways in za odhodke za slovenske železnice, pa tudi druga
               podjetja. Zdaj kar se tiče posameznih konkretnih številk mogoče jaz v tem trenutku ne
               bi razpravljal, bi pa želel mogoče pojasniti  samo eno zadevo, glede 8% nižanja stroškov dela, kar
               je bilo vprašanje, ki je bilo izpostavljeno dvakrat. Gre za številko, ki je bila
               navedena in odseva na letni ravni približno polovičen prihranek plač v javnem
               sektorju po pogajanjih, ki jih nameravamo izvesti s sindikati javnega sektorja. Se
               pravi, če razpolovimo približno 15% nižanje plač v javnem sektorju, je to za leto
               2012 okrog 7,5 do 8%. Tako da je to številka, o kateri govorimo.</p>
               <p>Kar se tiče raziskav in razvoja. To je relativno pomembno področje in na to vprašanje
               želim posebej odgovoriti. Raziskave in razvoj, veste, da se v razvitem svetu, v
               Evropi in drugod, spodbujajo predvsem v zasebnem sektorju, in to je tisto gonilo
               napredka gospodarstva. Nikoli ni primerno govoriti o nekih nacionalnih raziskavah in
               nekem nacionalnem vlaganju v raziskave in razvoj. Predvsem gre za to, da mora Vlada
               nekako spodbujati gospodarsko okolje in z davčnimi olajšavami ter drugimi ukrepi
               nekako spodbujati raziskave in razvoj v zasebnem sektorju, ne pa v te zadeve vlagati
               sama.</p>
               <p>To so nekako glavni odgovori na vaše pomisleke. Ko bo rebalans sprejet, ko bodo
               varčevalni ukrepi sprejeti, ko bo Zakon o uravnoteženju javnih financ sprejet, bodo
               tudi ti dokumenti lahko usklajeni, pred tem pa bi bil to dejansko pogajalski samomor
               te Vlade. Glede konkretnih očitkov pa bi svojim kolegicam predal besedo. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp45">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite, gospa Lautar.</p>
            </sp>
            <sp xml:id="SDT6-OZFIMP-redna-2-2012-04-04.sp46">

               <speaker>MAG. KATJA LAUTAR:</speaker>

               <p>Hvala lepa za besedo.</p>
               <p>Kot sta že poudarila državni sekretar in predsedujoči, razumemo in smo hvaležni za
               vaše pripombe, vendar bi želeli uvodoma še enkrat pojasniti, da se nam zdi za ta
               odbor mogoče še veliko pomembnejši dokument, ki še ni pripravljen, in sicer je to
               program stabilnosti. Tam bodo dejansko vse realne številke. Mi smo dolžni zaradi
               komisije, pa tudi zaradi Slovenije, začeti ta dokument pripravljati veliko prej. Mi
               dnevno spreminjamo stvari. Vidite, da je Vlada sredi resnično težkih pogajanj. Dnevno
               prihajajo nove napovedi za prihodnost, bodisi povzetki za nazaj, recimo, kar se tiče
               primanjkljaja. Upoštevali smo pa željo Državnega zbora izpred parih let, naj pošljemo
               točno tisti dokument, ki ga je Vlada prvič imela. Ja, v tednu dni se je marsikaj
               zgodilo, kar se ne reflektira še v tem dokumentu. In kot je bilo pojasnjeno, zagotovo
               bo popravljeno, ker mora biti popravljeno. Prav tako mora biti usklajeno z rebalansom
               in programom stabilnosti. Dovolite, da na tem mestu še poudarim, da se bo program
               stabilnosti po dogovoru z Evropsko komisijo oddajal konec meseca, ker je treba
               dejansko vse preračunati.</p>
               <p>Če odgovorim na vprašanje gospe poslanke Bratušek. Ja, obstajajo trije scenariji. To
               se pravi, narejeni so scenariji tako za primanjkljaj sektorja države kot državnega
               proračuna. Seveda so ti scenariji v treh varianta, odvisno je pa od končnega pogajanj
               in odločitve Vlade. In ti bodo ustrezno v NRP-ju povzeti, ampak ne tako na široko kot
               v programu stabilnosti.</p>
               <p>Kar se tiče vprašanja glede postopka Slovenije v presežnem deficitu. Res smo in res
               moramo do 2013 zmanjšati primanjkljaj sektorja države. Kar se je zgodilo, je to, kar
               ste navedli, trenutno je primanjkljaj sektorja države 6,4. Številka, ki jo navajamo,
               pa leti na primanjkljaj državnega proračuna, da bi bil cilj, letos trenutno še vedno
               to ostaja kljub pogajanjem, znižati na okoli 3%, ker vemo, da ko bomo prišteli še
               ostale blagajne in občinske proračune, bo ta cifra na sektorju države za leto 2012
               veliko večja na koncu. Da ne omenjam še teh dogodkov, ki so se tudi zdaj zgodili.</p>
               <p>Naslednje, kar ste vprašali, je glede 818 milijonov. Cifra je v pogajanju, leti pa na
               letošnje leto. Ni pa dokončna, seveda ni dokončna, ker je pač mi nimamo.  Kar se tiče nejasnosti dokumenta
               in ciljev. V lanskem letu smo pripravili nacionalni reformni program, ki je povzet v
               dveh tabelah na koncu, tako kot zahteva komisija. Trenutno ne razpolagamo z modelom,
               s katerim bi lahko sami ocenili makroekonomske posledice, zato smo tudi zaprosili za
               pomoč inštitut, ki nam bi to pripravil. Vendar pa to ni nujna obveza države članice,
               Evropa bo to za vsako državo naredila, seveda pa je priporočljivo, da država članica
               tudi sama to naredi. Ti modeli so zelo kompleksni, delajo z velikimi agregati in za
               majhno državo, kot je Slovenija, se pravi izvozno, s kupom posebnosti, veliki modeli
               niti ni nujno, da so najboljši, treba jih je kar precej kalibrirati, ampak tudi to
               poglavje se bo dodalo do seje Vlade. Kljub temu je bila odločitev, da se spoštuje rok
               komisije za oddajo, to je 13. april 2012, dogovor, program stabilnosti do konca
               meseca, s konkretnimi dopolnitvami. Predsedujoči je tudi že pojasnil, da je to, če
               lahko temu rečem, neka vizija, ki jo je potem treba prepesniti v tako imenovani
               delovni program Vlade in v vse zakone. In o teh zakonih seveda potem razpravljate vi,
               spoštovani poslanci. Tu dejansko res nismo tako konkretni, ker tudi nikoli nismo
               bili. In ne prejudiciramo posameznih členov ter rešitev v posameznih zakonih, ampak
               dajemo neke splošne usmeritve, ki so povzete v vnaprej dogovorjenih dogovorih med
               koalicijskimi partnerji.</p>
               <p>Naj še delno odgovorim glede sprememb, ki jih omenjate, v šolstvu. Moram reči, da
               nisem specialist za šolstvo, zato prosim, če bom naredila kakšno napako, me ne
               citirati. Dejstvo je, da bo o tem razpravljal tudi matični odbor, kjer bodo pristojni
               resorji zraven, ki bodo zagotovo veliko bolje povedali, zakaj takšen tekst. Normativi
               v Sloveniji so predmet enih in drugih analiz. Po nekaterih, kot veste, imamo zelo
               visoke normative, po nekaterih zelo nizke, odvisno, kaj citiramo, katero študijo
               vzamemo. Dejstvo pa je, da enostavno s takimi izdatki, kot jih imamo, če jih
               pogledamo tudi po... <stage>/nerazumljivo/</stage>, smo zelo visoko in tu obstaja še nek manevrski
               prostor. Ne upam si pa soditi o dikcijah, ki so jih spoštovani kolegi z Vlade
               napisali, kaj to pomeni za personalizacijo in individualizacijo pouka. Zagotovo se pa
               da veliko storiti na učinkovitosti. In učinkovitost je za nas tudi ta magična beseda
               pri vlaganjih v raziskave in razvoje. Veliko projektov se je pripravljalo tudi v
               sklopu trenutne finančne perspektive, pa tudi bodoče. Na njihove rezultate nestrpno
               čakamo vsi. Govorim o gospodarskih centrih, centrih odličnosti. Resnično smo povečali
               v prejšnjem mandatu delež sredstev za raziskave in razvoj, vendar vsi ti ukrepi
               prihajajo z zamikom. Tako je tudi po našem mnenju na trgu dela. Karkoli smo citirali,
               smo citirali na podlagi dostopnih napovedi bodisi Umarja bodisi Banke Slovenije,
               bodisi Združenja bank - tu, recimo, govorite tudi o kreditih. Tu se čutim dolžno
               pojasniti, da so te dikcije dejansko od neodvisnih institucij ali pa celo nadzornih
               institucij, kar pomeni, da če oni ugotavljajo, da obstaja, na primer, neka vrzel med
               povpraševanjem in ponudbo, saj vsi vemo, o kateri vrzeli govorimo - govorimo o
               vrzeli, da ni problema dobiti kredit za dober razvojni projekt, problem je
               refinanciranje. In s tega vidika oni ugotavljajo to vrzel. Mi pač ne moremo drugega,
               kot povzeti tisto, kar tudi drugi povzemajo. Je pa veliko storjenega že preko
               instrumentov, ki so v veljavi in ki se bodo nadgradili, tako glede SID banke, glede
               podjetniškega sklada in tako naprej. Za dokapitalizacijo je tudi, mislim, jasno
               napisano, kar je bilo tudi vprašanje, da si bo Vlada prizadevala najti privatnega
               investitorja, torej da ne bi zopet morali te dokapitalizacije šteti v dolg.</p>
               <p>Kar se tiče davčnih počitnic. To je obljuba te koalicije, je pa res, da smo napisali
               tisto, česar bi se nekako v enem letu dotaknili tudi z zakonskimi predlogi, ne želimo
               biti preoptimistični. Se pravi, nekatera polja ostajajo še odprta. Posamezni resorji
               in strokovne službe so presodile, kaj naj sodi v letošnji reformni program in kaj se
               bo potem še dodalo.  Kar se
               tiče ukrepov na trgu dela, aktivna politika zaposlovanja mislim, da ostaja več ali
               manj enaka že kar nekaj let v takšnem in drugačnem obsegu, spreminja se številka. To
               se pravi, poznamo različne ukrepe za usposabljanje na delovnih mestih, za samo
               zaposlovanje. Vsa leta govorimo o modernizaciji zavoda, prejeli smo te pobude s
               strani pristojnega resorja, ki smo jih poskušali, kot ugotavljate, splošno povzeti,
               ker vsi bomo počakali na konkretne predloge in pripombe. Zagotovo pa se bo te ukrepe
               koristilo še naprej in zagotovo bodo ti ukrepi še naprej podprti tudi z EU
               sredstvi.</p>
               <p>Kar se tiče pokojnin. Ja, ta stavek je napisan zelo, ni kontradiktorno, ampak
               nedorečeno, namreč vsi vemo o katerih pokojninah govorimo, in prav nič se še ne
               pogajamo o nobeni meji. To se pravi, govorimo o teh pokojninah, ki so nastale iz
               nekih drugih pravic. Predvsem so zanimive te, ki jih imajo resorji povezani s
               šolstvom, kulturo, znanostjo. Potem so tukaj razne vojaške in druge pokojnine. Osebno
               sem bila presenečena kako dolg in zahteven je ta spisek, jaz, zopet, nisem
               specialistka tega področja, upam, da bodo kolegi na naslednjem odboru jutri znali to
               bolj poudariti, ampak nikjer ni prejudicirana niti meja, niti kaj vse bo zajeto.
               Skratka, samo to, kar nas vsi stalno opozarjajo, to veliko število posameznih pravic
               in to veliko število posameznih, če lahko rečem, izjem, zapisanih skozi leta je treba
               urediti na nek pregleden način. In to smo želeli s tem stavkom povedati. Se pa
               opravičujemo, če smo s kolegicami kaj narobe napisale. Kot rečeno, tudi mi dnevno
               prihajamo do novih informacij in bomo skušali ta tekst do posredovanja evropski
               komisiji čim bolj upoštevati, tako vaše pripombe, kot vse to, kar bo vlada
               sprejela.</p>
               <p>Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp47">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospa Lavtar.</p>
               <p>Želi še kdo razpravljati? Gospa Bratušek, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp48">

               <speaker>MAG. ALENKA BRATUŠEK (PS PS):</speaker>

               <p>Najlepša hvala za dodatna pojasnila.</p>
               <p>Če sem prav razumela, bo ta dokument še kar konkretno spremenjen in dopolnjen.
               Absolutno se strinjam z državnim sekretarjem, da ne moremo tukaj navajati konkretnih
               ukrepov, ki si jih je vlada zadala za cilj, ampak smer bi pa morala biti enaka. Tukaj
               je problem v tem, da niti smer ni enaka smeri varčevalnih ukrepov, če pa je mišljeno,
               da bo vlada vse varčevalne ukrepe umaknila, potem pa ne vem zakaj res takšna panika,
               kot se jo zdaj zganja okrog tega.</p>
               <p>Bi se pa rada dotaknila samo dveh stvari, ki sta bili izpostavljeni. Eno je število
               zaposlenih in drugo je rast plač v javnem sektorju. Ja, plače v javnem sektorju so se
               povečale, 21% domnevam, da je prava številka. Jaz upam, da veste zaradi česa. To je
               zadnja plačna reforma, ki je, tudi po mnenju sindikatov bila sprejeta bistveno
               prehitro, bistveno prenedorečena in tako naprej. Mogoče bi bilo prav, da se to tudi,
               ko se omenja rast omeni. Lahko naredimo tudi antireformo odprave plačnih
               nesorazmerij, pa znižamo plače oziroma maso plač za 21%, če prav razumem. To je prva
               stvar, je pa res, da se je masa povečala, res pa je, da so prej plače v javnem
               sektorju, mislim da stale oziroma se skoraj nevalorizirale od leta 2004 dalje. Ampak,
               dejstvo je, da teh 21% je posledica plačne reforme, ki je bila sprejeta konec leta
               2008.</p>
               <p>Zelo podobno je s številom zaposlenih. Mislim, da sta predvsem dva sektorja, če lahko
               dam v narekovaje, prinesla k temu povečanju. Eno je predšolska vzgoja, tudi to upam,
               da vemo kaj se je dogajalo. Bil je sprejet zakon o brezplačnih vrtcih, ki je
               povzročil ogromne probleme občinam, tako na področju infrastrukture, se pravi
               primernih prostorov, kot zaposlenih. Ampak, zdaj smo tam kjer smo. In drugo, povečalo
               se je število zaposlenih na področju sociale. Tukaj pa tudi upam, da vsi vemo, da je
               naša demografska slika takšna kakršna je, zato so bile določene reforme že
               pripravljene, in so bile zavrnjene. Ampak, to je dejstvo.  Se pravi, ko se navaja številke, to ne pomeni, da ni
               treba ukrepati, absolutno je treba ukrepati. In mi nikoli od nas niste slišali, da
               ukrepi niso potrebni. Nikoli. Tudi na področju javnega sektorja. Mogoče je prav, da
               ko govorimo o številkah pa vseeno navedemo tudi nekaj razlogov za te številke. Če
               prav razumem, tega dokumenta bolj konkretnega mi še enkrat v seznanitev ne bomo
               dobili, ampak ga bo vlada sama poslala Evropski komisiji, tako da gospod predsednik,
               če lahko predlagam, da bi se ta moj stavek smiselno povzel v sklepu, skratka smo se
               seznanili. Res je, mi o tem dokumentu ne odločamo, ga niti ne podpiramo, sprejemamo
               in karkoli, skratka smo se s tem dokumentom seznanili. Odbor pa predlaga vladi, da
               skladno z razpravo na današnjem odboru osnutek dokumenta temeljito popravi, preden ga
               pošlje Evropski komisiji. Lahko je smiselno povzeto, ni treba da je dobesedno.</p>
               <p>Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp49">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospa Bratušek.</p>
               <p>Zdaj jaz bi vas rad opozoril na konsistentnost vaših razprav. Namreč gre za to kako
               gledamo preteklost in če je bila plačna reforma leta 2008 je dejansko bila plačna
               reforma 2008. Vi takrat, ko govorimo o zadevah, primanjkljaju v letu 2009, 2010, 2011
               pravite bodimo obrnjeni v prihodnost. Tako, da tukaj bi vseeno rad opozoril na to
               konsistentnost. V letu 2007 in 2008 so bile javne finance bolj ali manj usklajene,
               enkrat je bil minimalni presežek enkrat pa tudi ne. Ampak, kakorkoli že. Opozoril pa
               bi tudi na to, da paniko, kot se jo zdaj zganja okrog tega, jaz tukaj ne vidim
               nobenega v tej dvorani, ki bi zganjal kakršnokoli paniko glede tega, pa verjetno
               mislite glede ukrepov za uravnoteženje javnih financ. Jaz mislim, da z dobro mero
               skepse in tudi s tem, da nekako umestimo določene podatke tudi za preteklost, da
               potem nadaljujemo trend za prihodnost, vsekakor pa bodite prepričani, jaz vsaj tako
               verjamem, da je ta koalicija obrnjena v prihodnost, da tudi ne gre v preteklost, kot
               bi recimo šli pri plačni reformi, da pa je neke trende, vsaj pri podatkih treba
               dejansko vleči. Tako, da bi to...</p>
               <p>Zdaj, ali... ...<stage>/Oglašanje v ozadju./</stage>... Boste še razpravljali. Najprej dam gospodu
               Horvatu besedo.</p>
            </sp>
            <sp xml:id="SDT6-OZFIMP-redna-2-2012-04-04.sp50">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik.</p>
               <p>Moram reči, da sem izjemno zadovoljen in hvaležen predstavnikom vlade za to
               dopolnilno predstavitev kako je to gradivo, kako je ta dokument nastajal in kako še
               nastaja. Kar zadeva določene cilje, kar je bilo tudi izpostavljeno, jaz tako razumem
               - cilji so evropski, nekateri so tudi tukaj napisani in uokvirjeni. Nacionalni cilji
               Evrope 2020, niso 2013, ampak 2020. In mi smo v evropski zvezi, še več, mi smo
               članica Evropske monetarne unije in če imamo isto valuto imamo tudi iste obveznosti,
               pa ne glede na to ali smo velika ali majhna ekonomija, gotovo pa je nacionalna
               ekonomija naša skupna skrb. Jaz mojo spoštovano kolegico Alenko iz Pozitivne
               Slovenije izjemno spoštujem, in moram reči, da sva kar dobro sodelovala tudi v
               mandatu 2004-2008 ko smo imeli, kot je predsedujoči povedal, izjemno dobre rezultate,
               presežek proračunski 2007/2008, ampak glede, in verjamem, da ima kolegica Alenka
               določene številke, podatke, iz spoštovanja povem, v malem prstu. Kar pa zadeva plačno
               reformo, pa morda kolegica Alenka, ni bilo vse natančno povedano in to zdaj
               ponavljam, in želim povedati kako se je dejansko plačna reforma dogajala, želim
               povedati za slovensko javnost. Pri plačni reformi imamo dve osmici,  ena je ta, da se je začelo uveljavljati
               leta 2008, ena je pa ta, da je nastajala 8 let, to so besede takratnega ministra, dr.
               Gregorja Viranta in me čudi, da vi zdaj citirate sindikate, ki so rekli, da je
               nastajala in da je bila sprejeta prehitro. Jaz tega takrat od sindikatov nisem
               slišal, nasprotno, takrat sem razumel, da je dosežen bil velikanski konsenz na tem
               področju. To sem želel dodati in še enkrat trdim, da je dokument zelo koncizno
               pripravljen in da je vanj vloženega veliko napora. Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp51">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Horvat. Gospa Alenka Bratušek, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp52">

               <speaker>MAG. ALENKA BRATUŠEK (PS PS):</speaker>

               <p>Jaz ne bi rekla, da je moja razprava bila nekonsistentna. Gospod državni sekretar je
               omenil rast plač v javnem sektorju 21%. In jaz mislim, da je prav, da si mi in tudi
               tisti, ki nas, če nas gledajo, razjasnimo zakaj je to tako bilo. To ne pomeni, da ima
               vsak javni uslužbenec danes 21% večjo plačo kot jo je imel leta 2008 oziroma 2009, to
               je daleč od tega. In samo dejstvo je, da je to posledica plačne reforme. To jaz
               verjamem, da vi vemo. Nič drugega. Se pa absolutno strinjam in si želim, da naj bo ta
               vlada usmerjena v prihodnost. Mogoče sem se, gospod Horvat, prej narobe izrazila, ne
               da je bila ta reforma sprejeta prehitro, ampak, da je bila na koncu sprejeta na
               hitro. Še danes ugotavljajo marsikatero nepravilnost in si tudi sindikati želijo še
               marsikaj v tem plačnem sistemu spremeniti. Mogoče sem se prej izrazila narobe. Samo
               toliko sem želela dodati.</p>
            </sp>
            <sp xml:id="SDT6-OZFIMP-redna-2-2012-04-04.sp53">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za pojasnilo, gospa Bratušek. Gospod Stepišnik, izvolite.</p>
            </sp>
            <sp xml:id="SDT6-OZFIMP-redna-2-2012-04-04.sp54">

               <speaker>MAG. STANKO STEPIŠNIK (PS PS):</speaker>

               <p>Hvala lepa. Gospod Horvat, to je bila napaka, da se je sprejela ta Virantova plačna
               reforma. Še danes je nekaj tega zamrznjenega in čaka, ko se bo gospodarski sektor
               okrepil, da se bo odmrznilo, pa še dodatno pojedlo. 20% mase pomeni 800 milijonov od
               leta 2008, vsako leto 2009, 2010, 2011 in to je bila napaka. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp55">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za vaše mnenje, gospod Stepišnik. Replika, gospod Horvat. Potem gospod
               Potočnik.</p>
            </sp>
            <sp xml:id="SDT6-OZFIMP-redna-2-2012-04-04.sp56">

               <speaker>JOŽEF HORVAT (PS NSi):</speaker>

               <p>Hvala lepa. Gospod Stepišnik, jaz bi želel, da bi ponovili številke, ki jih je
               povedal državni sekretar, povečanje števila zaposlenih, pa potem lahko greva tudi,
               vem, da to ni vaša osebna odgovornost, ampak treba je biti objektiven, treba je
               resnico povedati takšno kot je. Potem lahko nadaljujemo in poveva oba tudi številke,
               ki jih je prejšnja vlada takrat, ko ni imela več polnih pooblastil, kako in za koliko
               je povečala zaposlenost, koliko pogodb o zaposlitvi je razdelila za nedoločeni čas,
               pa verjamem in upam, da so vsi koristni za Slovenijo. Hvala lepa.</p>
            </sp>
            <sp xml:id="SDT6-OZFIMP-redna-2-2012-04-04.sp57">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, gospod Horvat. Ni replike na repliko, gospod Stepišnik. Najprej je gospod
               Potočnik, glede na razpravo.</p>
            </sp>
            <sp xml:id="SDT6-OZFIMP-redna-2-2012-04-04.sp58">

               <speaker>ALOJZIJ POTOČNIK (PS PS):</speaker>

               <p>Najlepša hvala za besedo. Jaz mislim, da sta za to reformo, da se je izvedlo tako na
               hitro pravzaprav samo dva razloga. Pomanjkljivost je bila v tem, ker se je natančno
               že leta 2007 vedelo, da smo pred vrati hude ekonomske krize, takrat se sestane svet
               guvernerjev centralnih bank avgusta, mislim, da je bilo 8. avgusta in takrat je prvič
               evropska centralna banka zelo resno intervenirala na denarnem trgu. takrat se je
               vedelo, ne pa 2008 ali 2009. Tako, da je ta reforma bistveno pravzaprav bila pod
               pritiskom volitev, ki so prihajale. To so nekatera politična dejstva, ki žal niso
               sledila monetarnimi ciljem, ki bi jim morala že takrat in s tem se bomo mogli
               sprijazniti, ker se verjetno prav drugače ne da interpretirati.</p>
               <p>Kar se pa tiče povečevanja zaposlenosti, se pa z vami strinjam, ampak tukaj vsaj
               trije sedimo, ki smo bili v neki organizaciji, ki je v tem času  bistveno, če lahko tako rečem, mislim, da za 6%
               ali pa še več.... imajo kolegice, ki delajo na centrali tam, popravila, govorim o
               DURS-u, znižala število zaposlenih. Tako pomeni, da niso vsi sektorji in ni mogoče
               govoriti o vseh enako. Ta reforma je zastala na sredi poti in zaradi tega ima hude
               negativne posledice, to je eden večjih javnofinančnih afer in škandalov v tisti luči,
               ki jo gledamo danes. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp59">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Potočnik. Gospod Stepišnik, izvolite, beseda je vaša.</p>
            </sp>
            <sp xml:id="SDT6-OZFIMP-redna-2-2012-04-04.sp60">

               <speaker>MAG. STANKO STEPIŠNIK (PS PS):</speaker>

               <p>Okoli resnice. Toliko sprenevedanja, laži kot sem jaz doživel v tem zboru, 30 let v
               podjetju nisem slišal. Strinjam se z vami, število zaposlenih, ampak jaz sem govoril
               o masi plač, ne o številu zaposlenih. Zaradi mene je v javni upravi še 10.000, 20.000
               premalo zaposlenih, ampak masa plač se mora znižati, se mora uravnotežiti, masa, masa
               je zrasla za 800 milijonov. Hvala.</p>
            </sp>
            <sp xml:id="SDT6-OZFIMP-redna-2-2012-04-04.sp61">

               <speaker>PREDSEDNIK MAG. ANDREJ ŠIRCELJ:</speaker>

               <p>Dobro. Hvala lepa. Ni razprave nadaljnje, zato predlagam, da Odbor za finance in
               monetarno politiko glasuje o naslednjem predlogu sklepa: Odbor za finance in
               monetarno politiko se je na 2. seji 4. aprila 2012 seznanil z nacionalnim reformnim
               programom 2012-2013. Odbor predlaga vladi, da preuči in morebiti dopolni obstoječe
               besedilo glede na razpravo. Glasujemo.</p>
               <p>Predlog sklepa je sprejet. S tem zaključujem 5. točko in 2. sejo Odbora za finance in
               monetarno politiko. Vsem hvala lepa za sodelovanje. <stage type="time">Seja je bila končana 4.
                  aprila 2012 ob 11.26.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIZSIM-nujna-32-2013-10-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B59FF7873D1E1D69C1257D1F005A7C84</idno>
               <idno type="custom" subtype="day">9CED11EB6435B483C1257C0600201DB1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=9CED11EB6435B483C1257C0600201DB1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZSIM-nujna-32-2013-10-15.OZIZSIM" n="32">
               <name>nujna seja</name>
               <date when="2013-10-15"/>
            </setting>
         </settingDesc>
         <particDesc>
            <listOrg>
               <org xml:id="OZIZSIM-nujna-32-2013-10-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZSIM-nujna-32-2013-10-15.OZIZSIM">
                        <orgName key="OZIZSIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">32. nujna seja</stage>
            <stage type="date">(15. oktober 2013)</stage>
            <stage type="chairman">Sejo je vodil Jožef Kavtičnik, predsednik Odbora za izobraževanje, znanost, šport
            in mladino.</stage>
            <stage type="time">Seja se je pričela ob 14.00 uri.</stage>


            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Spoštovani, pričenjam 32. nujno sejo Odbora za izobraževanje, znanost, šport in
               mladino. Pozdravljam vse članice in člane odbora, vse vabljene in ostale prisotne. </p>
               <p>Obveščam vas, da so zadržani iz današnje seje in se seje ne morejo udeležiti
               naslednji poslanci oziroma poslanka, mag. Branko Grims, Ljudmila Novak ter dr. László
               Göncz.</p>
               <p>Kot nadomestni člani zaenkrat še nisem prejel pooblastila, torej sklepčnost je
               zagotovljena zato nadaljujem.</p>
               <p>S sklicem ste prejeli naslednji dnevni red odbora: Predlog sprememb proračuna
               Republike Slovenje za leto 2014 ter predlog proračuna Republike Slovenije za leto
               2015. Ker v poslovniškem roku nisem prejel sprememb in dopolnitve dnevnega reda bo
               dnevni red takšen kot sem ga s sklicem tudi poslal oziroma kot te ga prejeli. Odboru
               predlagam, da združimo obravnavo prve in druge točke dnevnega reda pa sprašujem ali
               kdo temu nasprotuje? <gap n="..."/> <stage>/Oglašanje iz klopi./</stage> Bi samo to, če kdo nasprotuje pa potem
               proceduralno.</p>
               <p>Kdo nasprotuje temu predlogu? Ne.</p>
               <p>Torej ugotavljam, da je predlog sprejet. Sedaj pa proceduralno gospa Pučnik.</p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo spoštovani predsednik.</p>
               <p>Želela bi podati proceduralni predlog Poslanske skupine Slovenske demokratske stranke
               še pred pričetkom obravnave proračunov za leti 2014 in 2015 in sicer v smislu da
               Odbor za izobraževanje, znanost, šport in mladino ocenjuje, da predloga proračuna v
               Republiki Sloveniji za leti 2014 in 2015 na temeljijo na realnih podlagah oziroma
               najnovejših napovedih o gospodarskih gibanjih UMAR-ja in Banke Slovenije za prihodnji
               dve leti. Oba predloga proračuna tudi ne uresničujeta zaveze vlade Republike Slovenje
               v programu stabilnosti kjer na bi preseženi proračunski primanjkljaj odpravili zlasti
               z ukrepi na odhodkovni strani, dve tretjini teh ukrepov in v manjši meri na
               prihodkovni strani proračuna oziroma eno tretjino ukrepov.</p>
               <p>Predlagamo, da Odbor za izobraževanje, zanosnost, šport in mladino ugotavlja, da v
               zakonodajni proceduri še ni predloga zakona o davku na nepremičnine čeprav
               proračunska dokumenta že predvidevata znatne proračunske prihodke iz tega naslova.
               Zato predlagamo Vladi Republike Slovenije, da predloga obeh proračunov umakne in
               nadomesti z realnejšima proračunoma za leti 2014 in 2015.</p>
               <p>Lepo prosim, predsednik, če daste takšen proceduralni predlog na  glasovanje. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za vaše predloge.</p>
               <p>Glede na to, da smo mi kot zainteresirano delovno telo, ki bomo seveda prisluhnili
               temu kar bo minister povedal in glede na to, da še nismo slišali in se pogovarjali o
               predlaganem proračunu jaz tega vašega proceduralnega predloga ne bom dal na
               glasovanje in smatram, da je prav, da danes kot zainteresirano delovno telo poslušamo
               kaj nam bo minister predstavil oziroma njegova ekipa. V razpravi pa bomo lahko
               povedali kar imamo za povedati in seveda bo potem tudi možno dati kakšne predloge.
               Toliko zaenkrat.</p>
               <p>Zato prehajamo na obravnavo <title>1. IN 2. TOČKE DNEVNEGA REDA - TO JE OBRAVNAVO
                  PREDLOGA SPREMEMB PRORAČUNA ZA LETO 2014 IN PREDLOGA PRORAČUNA ZA 2015.</title>
               </p>
               <p>Gradivo je objavljeno na spletni strani Državnega zbora v Poročevalcu z dnem 1. 10.
               2013. K točkama dnevnega reda sem vabil Ministrstvo za izobraževanje, znanost in
               šport ter Ministrstvo za finance. Z nami je minister dr. Jernej Pikalo. v
               obrazložitev pa dajem, v skladu s Poslovnikom lahko odbor predloga proračuna
               obravnava z vidika svojih pristojnosti ter le v tistem delu, ki se nanaša na njegovo
               delovno področje, torej samo na temu delovnem področju. To pomeni, da bomo
               obravnavali le tisti del predlogov proračunov, ki se nanašajo na Ministrstvo za
               izobraževanje, šport, znanost.</p>
               <p>Zainteresirano delovno telo lahko k predlogoma sprejme svoje amandmaje in sicer, rok
               za vložitev amandmajev je vključno do petka 18. 10. 2013 za poslance, poslanske
               skupine in za zainteresirano delovno telo, torej če bomo danes ugotovili in če bo
               danes to tudi izglasovano se lahko tudi danes to zgodi. </p>
               <p>Amandmaje lahko zainteresirano delovno telo vlaga le v posebnem delu proračuna in
               sicer le k tistim delom predloga proračuna, ki zadevajo njegovo delovno področje. V
               primeru našega odbora je to posebni del predloga proračuna, ki se nanaša na
               Ministrstvo za izobraževanje, znanost in šport. Vsi amandmaji morajo upoštevati
               pravilo o ravnovesju, med proračunskimi prejemniki in izdatki ne smejo biti v breme
               proračunske rezerve ali splošne rezerve niti v breme dodatnega zadolževanja.
               Amandmira se lahko le posamezne podprograme, vire za povečanje sredstev pa lahko
               iščemo tudi pri drugih proračunskih uporabnikih in jih seveda ustrezno utemeljimo.
               Pri spremembi proračuna se lahko amandmaji nanašajo le k podprogramom, ki so predlog
               spremembe tistih, ki se torej ne spreminjajo. Ni možno amandmirati.</p>
               <p>Torej, to je bil sam uvod v današnje delo, sedaj pa predlagam, da damo uvodno besedo
               Ministrstvu za finance, da nam poda sliko predloga proračuna na splošno. Prosim če se
               predstavite zaradi magnetograma.</p>
            </sp>
            <sp who="SDT6:OražemAnka">

               <speaker>ANKA ORAŽEM:</speaker>

               <p>Hvala za besedo, Anka Oražem iz Ministrstva za finance. Hvala za besedo in lep
               pozdrav vsem poslankam in poslancem in vsem prisotnim.</p>
               <p>Glede na to, da sta bila predloga proračunov za naslednji dve leti predstavljena na
               proračunski seji Državnega zbora posamezni podatki pa so razvidni iz proračunskih
               gradiv bi iz strani Ministrstva za finance izpostavila le to, da je priprava
               proračunov za leti 2014 in 2015 sledila zmanjšanju čezmernega primanjkljaja Slovenije
               z nadaljevanjem ukrepov stabilizacije javnih financ. Tako Vlada s proračunskim
               načrtovanjem za prihodnji dve leti nadaljuje s prestrukturiranjem in omejevanjem
               izdatkov ter zagotavljanjem dodatnih prihodkov. Predlog sprememb proračuna za leto
               2014 načrtuje proračunski primanjkljaj v višini 2,9 % GDP-ja ali eno milijardo evrov,
               kar naj bi dosegli skozi večje prihodke iz naslova določenih davkov, zmanjševanja
               sive ekonomije ter zagotovitve prihodkov iz proračuna EU, vzdrževanje ravni odhodkov
               s sprejemljivo porabo kar pomeni na eni strani zagotovitev sredstev za zakonske
               obveznosti kot so plače, socialni transferji, transferji  v pokojninsko blagajno in plačilo obresti in na drugi
               strani omejevanje porabe za tako imenovane fleksibilne odhodke ob hkratni zagotovitvi
               osnovne ravni sredstev za investicije, subvencije in evropske programe.</p>
               <p>Glede na ciljni deficit izpolnitev zakonskih obveznosti ter izpeljavo evropskih
               programov je bilo možno pripraviti proračuna tako, da so znotraj danih limitov
               proračunski uporabniki izvedli selekcijo vsebin, določili prioritete in ukrepe ter
               omejili tekočo porabo.</p>
               <p>Konsolidacija se nadaljuje tudi v letu 2015 ko se cilja primanjkljaj državnega
               proračuna na ravni 2,4% GDP-ja ali 859 milijonov evrov ter postopno zmanjševanje
               zadolževanja državnega proračuna.</p>
               <p>Podrobneje pa bo politika javnofinančnih prihodkov in odhodkov predstavljena na
               odboru za finance in monetarno politiko. Zdaj bi pa besedo predala gospodu ministru.
               Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa za te uvodne besede. Sprašujem ministra, dr. Jerneja Pikalo, če želi
               besedo. Prosim.</p>
            </sp>
            <sp who="SDT6:PikaloJernej">

               <speaker>DR. JERNEJ PIKALO:</speaker>

               <p> Hvala lepa gospod predsednik. Spoštovane gospe in gospodje, hvala, da smo lahko
               danes tule z vami.</p>
               <p>Pred vas prihajamo s predlogom proračuna za katerega mislimo, da je razvojno
               naravnan, vsaj v tistem delu za katerega sem zadolžen jaz in seveda na ta način tudi
               mislimo, da bo prispeval ne samo k ohranjanju sedajšnje ravni izobraževalnega,
               znanstvenega in pa športnega sistema ampak mislimo, da ga bo v neki določeni meri in
               na nekih določenih vsebinskih postavkah lahko tudi nadgradil.</p>
               <p>Vsi se zavedamo javnofinančne situacije tako da tudi vemo, da čudežev seveda ni
               mogoče delati. Ampak kljub temu mislimo, da smo glede na ta predlog, sestavili
               primeren proračun za prihodnje leto. Govorim torej o letu 2014, ki bo lahko to našo
               barko potegnil naprej.</p>
               <p>Tako da tisto kar bi jaz danes želel reči, predno grem na številke je, da prosim,
               gospe in gospode, za premislek in ne nazadnje seveda tudi za potrditev tega dela
               proračuna.</p>
               <p>Zdaj pa če grem malo na številke. Proračun, zdaj pa govorim vse skupaj, torej
               integralni in pa kohezijski del, skupaj znaša eno milijardo 638 tisoč milijonov in je
               glede na rebalans 2013 nižji za okoli 4,3% oziroma nekaj več kot 73 milijonov.</p>
               <p>Tule je treba takoj reči, da je večina teh nižanj na račun evropskih oziroma
               kohezijskih sredstev.</p>
               <p>Zdaj pa če gremo naprej, na tisto kar mi imenujemo čista integralna sredstva. Čista
               integralna sredstva se v predlogu proračuna za leto 2014 zmanjšujejo za 0,45%, torej
               7 milijonov manj. V primerjavi z že sprejetim proračunom za leto 2014, torej
               proračunom, ki ga je sprejela prejšnja vlada, pa seveda dvigujemo sredstva za skoraj
               57 milijonov evrov, tako da bodo ti osnovni ta veliki gabariti pravzaprav jasni.</p>
               <p>Razlog tega nižanja, torej teh 0,45% na čistih integralnih sredstvih je v tem, da
               dogovor, ki smo ga letos dosegli s sindikati, torej nižanje plač in ob enem tudi
               nižanje zaposlenosti za 1%, poslej  velja za celo leto in ne samo za šest mesecev kot v letu 2013 in to je
               glavni razlog za to, da so se ta čista integralna sredstva znižala za okoli sedem
               milijonov evrov.</p>
               <p>Kot rečeno, ta predlog proračuna smo pripravili na osnovi restriktivnih izhodišč
               Vlade Republike Slovenije in v njem seveda upoštevali tudi vse sprejete varčevalne
               ukrepe. Na našem resorju je kot rečeno za leto 2014 glavni strošek, tako kot po
               navadi na temu resorju, strošek dela. Ampak, kljub temu smo pa vendarle uspeli
               narediti tudi nekaj vsebinskih premikov in vas v prihodnje tudi prosim seveda, da jih
               boste podprli. Na eni strani je to povečanje sredstev za znanost. Znanosti smo kot
               dejavnosti dodali sredstva, zato, ker seveda mislimo, da je to načni proticikličnega
               delovanja v časih krize, zato ker mislimo, da je vlaganje sredstev v znanost
               pravzaprav najboljši način kako izidemo iz tega in seveda ob enem tudi najboljši
               multiplikator investicij.</p>
               <p>Zaradi tega smo sledili tistemu sklepu, ki ga je Državni zbor sprejel decembra 2012
               in v katerem je naložil, da je potrebno v letu 2013 realizirati dodatnih šestnajst
               milijonov za visoko šolstvo, v letu 2014 pa podoben znesek za znanost. In to sedaj
               počnemo.</p>
               <p>In drugič, tisto kar smo uspeli, kar je bil jaz mislim da nek velik dolg države je pa
               seveda financiranje tako imenovanega petega bolonjskega letnika oziroma druge stopnje
               bolonjskega študija. Tem dodajamo dodaten denar, 6,1 milijona konkretno. To pa zato,
               zato da seveda ne bo samo zakonska obveza brez denarja in seveda tudi zaradi tega,
               zato ker letos prvič po desetih letih uvajanja bolonjske reforme vsi visokošolski
               zavodi v Sloveniji izvajajo drugo stopnjo. Tako da letos se prvič izvaja druga
               stopnja na vseh zavodih.</p>
               <p>Tisto kar nam je umanjkalo in kjer imamo po pravici povedano oziroma kjer pričakujemo
               največje probleme so investicije. Investicije so nekaj, kar je problem, investicijska
               čista integralna sredstva se znižujejo za približno 1,7 milijona evrov in glede na
               to, da so že lani oziroma v letu 2013 bila znižana je seveda to problem. To pomeni,
               da bomo morali se zelo racionalno obnašati, predvsem pri naslednjih postavkah:
               protipotresna sanacija nekaterih srednjih šol, tukaj se bomo morali posebej
               racionalno obnašati. Potem, nekaj je vprašanj glede, kot veste skupaj na evropski
               ravni ustanavljamo mednarodni center FER<stage>/?/</stage> in tukaj nekoliko znižujemo sredstva, ne
               ukinjamo jih ampak jih nekoliko znižujemo. In pa seveda, predvsem smo morali
               zamakniti nekatere investicije v osnovnošolski ali celo predšolski del, to pa zaradi
               očitnega pomanjkanja financ.</p>
               <p>Kljub temu, kot rečeno, mislim da je proračun primeren. Na področju izobraževanja
               tako še vedno zagotavljamo dostopnost izobraževanja, enake možnosti za vse. Še
               posebej, in tukaj upam da bomo tudi v prihodnje, tudi z drugimi zadevami še dodatno
               delali in to je to, da za tiste dijake in učence iz socialno manj spodbudnih okolij
               zagotavljamo vse  tiste
               spodbude, ki so za učenje potrebne. Še vedno jim naprej zagotavljamo regresirano
               prehrano za socialno šibke učence. Še vedno ostaja ista ideja socialne integracije in
               tudi siceršnje integracije otrok s posebnimi potrebami v redno izobraževanje. Še
               vedno bomo financirali učbeniške sklade, ki na nek način pomagajo staršem za nižanje
               stroškov šolanja in pa seveda s tem v zvezi tudi brezplačno izposojo učbenikov v vseh
               razredih osnovnih šol. Še vedno zagotavljamo, predvsem seveda iz kohezijskih in
               evropskih sredstev, izobraževanje in pa usposabljanje učiteljev. Mislim, da bi bilo
               izjemno slabo, če bi zaradi javnofinančne situacije povsem ustavili izobraževanje in
               usposabljanje učiteljev, kajti ključno ta prenos znanja do učiteljev je ključen, zato
               ker seveda učitelji so tisti, ki jih potem takoj naprej prenašajo. Še naprej
               zagotavljamo razvoj rekreativnega in pa vrhunskega športa. Energetska sanacija šol bo
               večinoma tekla iz kohezijskih oziroma iz EU sredstev. Ter seveda tisto kar je že
               omenjeno, torej izvajanje druga bolonjske stopnje, torej drugega letnika.</p>
               <p>Sam osebno, če smem to opazko podati, sem pravzaprav najbolj zadovoljen z delom
               denarja, ki bo namenjen znanosti, to pa zato, ker kot veste, je znanost pa tudi
               visoko šolstvo sta sistemsko pod financirana, ni to od danes ali od lanskega leta
               ampak že kar nekaj časa, zato je prav, da zelo počasi znotraj tistega kar lahko
               dodajamo, dodajamo sredstva in seveda na ta način na dolgi rok dvigujemo
               konkurenčnost. Pa ne samo konkurenčnost, ker ne gre za konkurenčnost ampak gre
               pravzaprav za tisto kar je cilj, mislim, da nas vseh in to je dobro življenje naših
               ljudi.</p>
               <p>Toliko bi jaz imel, gospod predsednik, za uvod potem pa seveda smo pripravljeni na
               vprašanja. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa gospod minister. Mislim, da ste dovolj izčrpno in tudi kakovostno
               predstavili ta del proračuna, ki ga sedaj dajem v razpravo članicam in članom odbora
               za izobraževanje, znanost in šport.</p>
               <p>Prosim, kdo želi razpravljati? Gospa Pučnik, prosim.</p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo, spoštovani predsednik. Spoštovani predstavniki ministrstev,
               spoštovane kolegice in kolegi.</p>
               <p>Hvala lepa ministrstvu za tole uvodno predstavitev. Kar precej optimistično minister
               gleda na vse skupaj kar se tiče financiranja vzgoje in izobraževanja in v nekem
               smislu v tej veliki krizi je tudi prav tako, čeprav se meni glede financiranja
               področja vzgoje in izobraževanja poraja kar precej vprašanj. </p>
               <p>Jaz sem to skrb za financiranje izkazala že v poslanskem vprašanju na katerega
               odgovor sem dobila. Sicer v zvezi s financiranjem oziroma zagotavljanjem zadostnih
               sredstev za nemoteno delovanje tega sektorja za letošnje leto, ker vemo, da je
               rebalans ogromno sredstev odnesel ravno na področju vzgoje in izobraževanja. Pa mi
               minister zagotavlja in me je pomiril tudi v tem smeri, da do konca tega leta so
               sredstva tako za plače učiteljev in vzgojiteljev tudi zagotovljene.</p>
               <p>Jaz sem to svoje poslansko vprašanje povezala tudi z direktnim vprašanjem koliko
               imamo mi v Sloveniji osnovnih šol, ki imajo manj kot 16 učencev v oddelkih. Torej sem
               ciljala na to ne optimizirano mrežo osnovnih šol.</p>
               <p>Jaz bi seveda želela tukaj odgovor, da bi minister povedal, da mi nimamo takšnih
               oddelkov, da je mreža šol izpopolnjenja, da so učitelji povsod enako obremenjeni
               glede poučevanja in števila otrok v oddelku in da so ti oddelki enakomerno po
               Sloveniji tudi razporejeni. Pa žal temu ni tako, ker sem potem dobila odgovor, da
               imamo mi v matičnih osnovnih šol oziroma da imajo v matičnih osnovnih šolah v
               Sloveniji 940 oddelkov z manj kot 16 učenci. Potem pa so tu še podružnične šole in pa
               kombinirani oddelki z nekaj več kot 300 oddelki, kar je pa seveda razumljivo.</p>
               <p>Tako da žal o neki optimizaciji tukaj ne moremo govoriti in tudi enakomerni pravični
               obremenitvi učiteljev tudi ne.</p>
               <p>Ni to problem samo osnovnih šol. Tukaj se mogoče  celo večji finančni problem pokaže predvsem pri
               financiranju srednjih šol. Vemo, da so srednje šole financirane po sistemu
               financiranja MOFAS<stage>/?/</stage>, da dobijo po številu vpisanih sredstva za svoje delovanje. In
               ravno pred dobrim tednom nazaj bi lahko prebrali tudi v dnevnih medijih, da se
               nekatere šole srečujejo z velikimi, velikimi finančnimi težavami. Izpostavljen
               oziroma opisan je bil primer šole v Kočevju, kjer je ravnateljica v tistem prispevku
               enostavno povedala, daje šola tik pred finančnim zlomom. Da nimajo niti za elektriko
               niti za vodo, za obratovalne stroške in da so ogrožene tudi plače učiteljev, s tem,
               ko so morali en del potnih stroškov in stroškov, namenjenih za malico enostavno
               pretopiti, da so lahko položnice poplačali. Jaz mislim, da to ni osamljen primer v
               Sloveniji in jaz upam, minister, da imamo ta sredstva za pomoč oziroma sofinanciranje
               teh srednjih šol nekje v proračunu zagotovljena.</p>
               <p>Velik problem vidim tudi v na novo napovedanem davku na nepremičnine. Tukaj, če dam
               eno grobo oceno, ki so jo naredili ravnatelji iz mojega konca bo osnovna šola z nekje
               okoli pesto učenci, z nekimi normalno velikimi prostori in malo večjo telovadnico
               plačal tega nepremičninskega davka tudi do deset tisoč evrov. Mene resnično zanima od
               bodo na primer osnove šole in vrtci in glasbene šole in športni objekti dobili sploh
               ta sredstva, da bodo ta davek lahko plačali. Navsezadnje vemo, da se šole financirajo
               delno iz državnega delno iz občinskega proračuna in v teh časih, ko so tudi tako
               veliki pritiski na same občine vršijo, tudi občine se srečujejo z velikim
               pomanjkanjem sredstev in novi spremenjen Zakon o financiranju občin tudi predvideva
               zmanjšano povprečnino ravno tem perifernim, manjšim občinam kjer imamo tako malo
               večje podeželske šole je skoraj nerealno pričakovati, da bi pa potem v občinskih
               proračunih pa ne vem za deset tisoč evrov bila ta postavka na področju vzgoje in
               izobraževanja povečana.</p>
               <p>Tako da tu me zanima, spoštovani minister, kakšno je tukaj vaše mnenje, kako ima vaše
               ministrstvo kalkuliran ta davek na nepremičnine?</p>
               <p>Pa mogoče še zadnje vprašanje pa bom potem zaključila, to pa je povezano s
               financiranjem Zakona o delu in usmerjanju otrok s posebnimi potrebami. Mi smo z
               ministrom na to temo že govorili, ko je bil pri nas na neformalnem obisku v poslanski
               skupini smo ga opozorili na ta zakon, ki je bil sicer sprejet že leta 2011 pod
               ministrom Lukšičem, prišel pa je v veljavo 1. septembra letošnjega leta. In po nekih
               grobih ocenah, upam da se motim in da me bo minister popravil, bi naj ta zakon
               predvideval oziroma zahteval okoli dvajset milijonov evrov. Tako da me zanima ali je
               ocena realna ali bo mogoče teh sredstev manj oziroma ali so ta sredstva tudi v samem
               proračunu za leto 2014 in 2015 vkalkulirana?</p>
               <p>Hvala lepa za odgovor zaenkrat.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi vam za povedano. Želi minister odgovoriti na ta vprašanja, ker ne
               vidim želje po razpravi dajem besedo vam. Želite? <stage>/ Oglašanje iz klopi./</stage> No potem pa
               naj minister najprej odgovori pa bomo potem nadaljevali lahko z razpravo.</p>
            </sp>
            <sp who="SDT6:PikaloJernej">

               <speaker>DR. JERNEJ PIKALO:</speaker>

               <p>Nekaj bom lahko takoj odgovoril, nekaj malo težje.</p>
               <p>Kar se tiče osnovne šole in tistega z manj kot šestnajstimi učenci, takšna je pač
               demografska podoba Slovenije. Osnovna šola ni samo prostor kjer bomo računali in
               preračunavali kako zelo se nam izide račun ampak je pogosto tudi socialni center
               kraja, vasi ali še kakršnega koli drugega zaselka. Tako da, imate prav, optimizacija
               je vedno mogoča samo je res potrebno pogledati, da ni število učencev v oddelku in
               tako naprej, edini kriterij. Kot rečeno, šola ima še neke druge funkcije, tako da mi
               gledamo vsako šolo posebej ampak saj veste, za ohranjanje poseljenosti podeželja in
               še česa, je seveda ohranjanje teh šol, ki seveda so večinoma, ki imajo manj kot
               šestnajst učencev,  ki seveda so
               večinoma teh, ki imajo manj kot 16 učencev, je seveda to izjemno pomembno.</p>
               <p>Kar se tiče MOFAS-a oziroma financiranja srednjih šol vam lahko povem podobno.
               Skratka v prejšnji vladi je pač se spremenil ta način financiranja. Danes približno
               vemo, da srednje šole z manj kot 500 dijaki zelo težko funkcionirajo glede na
               sprejeto višino glavarine. Ta višina glavarine se seveda od programa do programa
               spreminja. Nimajo vsi programi iste cene ampak kar je tu pomembno je seveda to, da mi
               spremljamo vsako šolo posebej in seveda tam kjer je potrebno tudi dodajamo.</p>
               <p>Podobno velja, tako kot sem prej rekel, tudi tu je verjetno možno optimizirati mrežo,
               je pa seveda potrebno reči podobno, kot prej, da pač je treba pogledati na širše
               vidike, tudi na vidike skupnosti pa še česa predno gremo v neke, recimo temu, <q>"ho
               ruk"</q> variante ukinjanja, združevanja ali kakorkoli že.</p>
               <p>Vsekakor pa tu se zavedamo te situacije. Nekateri tudi dijaški domovi, predvsem v
               manjših krajih so problem. Mi danes vemo, da je skoraj absolutni minimum zadeve tam
               med 320 in 350 dijaki. Tam je dejansko na meji tistega, da ni več, da ne gre več in
               seveda smo na to pozorni.</p>
               <p>Kar se tiče davka na nepremičnine. Tam še ni čisto zaključena debata. Davek na
               nepremičnine tudi na vladi še ni sprejet kar se tiče osnovnih in pa glasbenih šol,
               veste, da je to obveznost ustanovitelja.</p>
               <p>Kar pa se tiče srednjih šol. Nekaj, kolikor vem, NUSZ-ja bivšega, imamo vračunanega,
               ni pa seveda <gap n="..."/> verjetno ne bo dovolj in bomo morali najti ta sredstva.</p>
               <p>Kar pa se tiče zakona o usmerjanju otrok s posebnimi potrebami. Glejte, mislim, da
               smo imeli, pa bom rekel zelo jasno, nek moralni dolg, pa ne samo moralni dolg.
               Mislim, da je bilo prav, da smo uveljavili zakon iz leta 2011 in da seveda smo šli
               naprej čisto strokovno, da smo šli naprej in da smo naredili korak naprej v smeri
               integracije otrok, tako kot sem že prej v osnovni predstavitvi omenil, otrok s
               posebnimi potrebami.</p>
               <p>Je res, da to nosi s seboj določene stroške. Mi bomo poslušali s pravilnik in tako
               naprej, ne na škodo otrok ampak v smislu zahtevnosti postopkov odločanja, v smislu
               dolžine, v smislu plačevanja komisij, ki odločajo o tem in tako naprej, narediti in
               seveda racionalizirati v tisti. Mislim, da bo to šlo celo v korist otrok, kajti
               včasih sedaj to usmerjanje poteka tudi zelo dolgo.</p>
               <p>Zdelo se mi je najmanj primerno, predvsem pa se mi je zdelo prav, da ta zakon iz leta
               2011 uveljavimo. Če bodo pa seveda potrebne spremembe, jih bomo pa seveda prinesli
               pred Državni zbor ampak osnova orientacija, torej integracije, bolj moderna obravnava
               otrok in tako naprej, to pa mora ostati. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa ministru.</p>
               <p>K besedi se je prijavila mag. Majda Potrata. Prosim.</p>
            </sp>
            <sp who="SDT6:PotrataMajda">

               <speaker>MAG. MAJDA POTRATA (PS SD):</speaker>

               <p>Hvala za besedo gospod predsednik. Najprej lep pozdrav vsem.</p>
               <p>Zdaj svojo razpravo o spremembi proračuna za leto 2014 bi usmerila vendarle v
               opozorilo, da je to sprememba proračuna, ki ga je pripravila neka druga vlada.</p>
               <p>Znano je moje kritično stališče do proračuna te iste vlade za leto tako 2012 kot leto
               2013 in tudi za leto 2014. Nisem preslišala podatka, da je glede na predvideni
               proračun v tem predlogu 
               vendarle za sedeminpetdeset milijonov več sredstev.</p>
               <p>Pa ne morem reči, da me to povečanje popolnoma pomirja, ker kljub dejstvu, da je
               izobraževanje, znanost in šport, če vse tri jemljem skupaj kot en resor, tisti, ki je
               v predlogu proračuna pravzaprav še najbolj ohranil predvidene stroške v mejah
               sprejemljivega in kolikor toliko možnega me ta zadeva vendarle po eni strani pomirja,
               po drugi strani pa skrbi zaradi tega, ker ste, gospod minister, povedali, da je 90 %
               tega proračuna tako ali tako namenjenega poplačilu stroškov dela. In zakaj, bom
               rekla, pomirja ali pa tudi ne? Zaradi tega, ker sem na enem odboru že citirala
               sporočilo slovenske tiskovne agencije, ki je ob mednarodnem dnevu učiteljev prinesla
               podatek, da so ravno stroški dela, kar pomeni izplačilo učiteljicam in učiteljem na
               ravni leta 2000. To pomeni, da uvrstitev v sistem javnih uslužbencev pravzaprav
               izničuje vse tisto kar naj bi v letih dogovarjanje bilo doseženega za enakomernejše
               vrednotenje dela učiteljev s primerljivimi poklici.</p>
               <p>Ampak vendarle, tukaj bi, če dovolite vendarle komentirala tudi izjavo kolegice
               Pučnik, ki zagotovo, kot učiteljica tako dobro kot jaz pozna dejstvo, da samo število
               učencev še ne odloča o tem, kako veliko energije, znanja in pozornosti bo moral
               učitelj vložiti v delo z učenci, ker je vsak učenec svet zase. In številka sama
               pravzaprav o ničemer ne govori.</p>
               <p>Glede na to s kakšnimi težavami pa se srečujejo učitelji in učiteljice zato, ker
               nimamo ustrezno postavljenih služb in tudi pomoči tistim otrokom ki imajo vedenjske
               težave ali kakšne druge probleme v zvezi s starši opozarjam samo na zadnji primer
               šole v Savskem naselju, ki je to problematiko odprl kar se da široko in tukaj me
               razumete. Ni pa problem samo napor ali učenec, ki ima učne težave ali vedenjske
               težave enako odgovorna skrb veljav tudi učencem, ki so na drugem koncu učencev s
               posebnimi potrebami, to je tistih posebej nadarjenih. In, če v o čem razmišljamo v
               izobraževanju bi morali v prihodnosti zlati razmišljati o tem kako razvijamo, kako
               spodbujamo tiste učence, ki imajo v sebi talente, ki imajo v sebi sposobnosti pa jih
               zaradi različnih okoliščin včasih tudi socialnih primanjkljajev ne morejo razvijati v
               polni meri in je potem to pravzaprav nacionalna škoda ne samo škoda za tistega
               posameznika.</p>
               <p>Toliko glede tega splošnega, ko govorimo o zadovoljstvu s tem in tudi bi pri tem
               opozorila, da je tudi kdo od novih poslancev opazil moje nezadovoljstvo z delom
               prejšnjega ministra. Ampak ne glede na to, nisem interpelacije proti prejšnjemu
               ministru podpisala jaz ampak tedanji vodja poslanske skupine, zdajšnji predsednik
               Državnega zbora, Janko Veber. Tako samo kot opomba, to pa ne pomeni, da nisem bila
               tista, ki sem delo ministrstva podrobno spremljala.</p>
               <p>Pa kakor koli že, ravno zaradi tega, ker poznam poprejšnje težave bi le opozorila, da
               ko govorimo o socialni stiski in o zmanjševanjih sredstev, recimo  ob rebalansu je bilo veliko govora tudi v
               medijih o zniževanju stroškov za prehrano. Ampak, če se boste spomnili je bil ZUJF
               tisti, ki je v študentski prehrani napravil luknjo v financiranju bonov za tisti čas
               počitnic, takrat ko študijskega procesa ni. Ali pa recimo lahko ugotavljam, da je v
               načrtu razvojnih programov v proračunu za leto 2014 bilo namenjenih petintrideset
               milijonov, sprememba proračuna za leto 2014 pa napoveduje vendarle malo manj kot
               štiriinštirideset milijonov sredstev za glasbeno šolstvo.</p>
               <p>Jaz zdaj opozarjam samo na tiste stvari, ki so specifika v teh programih, ne tisto
               kar je splošno in nujno in pričakovano. In, ko sem pri teh rečeh potem moram pa
               vsekakor opozoriti tudi pa na neko stvar, ki me skrbi, to pa je sofinanciranje
               znanstvenega tiska, kjer je že v uvodu minister omenil da je sredstev za znanost
               občutno premalo. Te dni smo tudi ob Nobelovih nagradah pa ob Higginsu<stage>/?/</stage> slišali kako
               pomembno vlogo so pri teh raziskavah imeli tudi slovenski znanstveniki. Koliko
               naredimo za popularizacijo znanosti in za to, da so ti dosežki naših znanstvenikov
               res v naši zavesti in nam pomagajo utrjevati samozavest je spet druga zgodba. Ampak
               posebej bi opozorila, da je tukaj vendarle vsaj pričakujem, da bo v prihodnje mogoče
               zagotoviti več sredstev za sofinanciranje znanstvenega tiska, da bo mogoče zagotoviti
               višje sofinanciranje doktorskega študija, da bo mogoče sicer zagotoviti stabilen vir
               financiranja tako kot je Ustavno sodišče določilo in kar ministrstvo tudi napoveduje
               s pripravo novega Zakona o visokem šolstvu.</p>
               <p>Samo, tako kot dobro vemo, Zakon sam po sebi ne bo prinesel denarja bo samo določil
               osnove za financiranje, si bo pa potrebno ta denar zagotoviti v proračunu. In to se
               mi zdi nujno, če bi hoteli biti v krogu tistih držav, ki se zavedajo, da je izhod iz
               krize nujno zvezan z večjimi vlaganji v izobraževanje, v znanost, ker ti dve področji
               zagotavljata tudi večji preboj v prihodnosti.</p>
               <p>Zdaj, jaz vem, da se sliši heretično da v teh časih zatiskanja in tega, ko je
               opozicija v polni meri tudi očitala, da je proračun premalo varčevalen in da na
               strani odhodkov ne zmanjšuje dovolj. Jaz bi za ta sektor o katerem pa zdaj govorimo
               pa le rekla, da bi bilo dobro, če bi imeli vsaj družbeni konsenz o tem, da sta
               izobraževanje, znanost pa bom temu dodala še šport, da so to tista področja, ki so za
               uspešen razvoj neke nacije bistvenega pomena. In, ko zagovarjam kakovostno javno
               šolstvo seveda plediram tudi za to, da se zavedamo, da ob vsem nezadovoljstvu, ki ga
               zadnje čase zbuja napovedani Zakon o davku na nepremičnine, da bom dala en drugi
               absurden predlog<gap n="..."/> Ja, potem pa predlagajte zmanjšanje odhodkov za dvesto pet
               milijonov samo vprašam vas kje boste pa vzeli to zmanjšanje, kje bomo rezali? In, če
               mene vprašate, jaz izobraževanja ne dam, bom rekla tako egoistično in bom pri kulturi
               rekla, kulture ne dam in bom pri vsakem drugem področju, tudi pri delu in sociali
               rekla, ne dam tega.</p>
               <p>Torej, nek razmislek, trezen razmislek o tem, da je potrebno pa po zakonu uravnotežen
               proračun vložiti je upravičeno vpraševanje ali je  odgovorno zdaj pogojevati nekatere stvari na način na
               kakršnega nekateri pogojujejo, ko pa je popolnoma jasno, da je bilo že citirano ob
               napovedih, ki so pred nami rasti bruto domačega dohodka ne moremo pričakovati in da
               tudi gospodarske rasti v prihodnjem letu ne moremo pričakovati, da bi nekatere svoje
               odločitve vezali na to. In če se potem z ljudmi pogovarjaš pravijo se pa sive
               ekonomije ne sme na takšen način kot se jo zdaj začeli preganjati, ker saj to pa ni
               kaj tako hudega, če računov ne izdajajo in potem vsakemu ukrepu. Pa vsaka stvar, ki
               je predlagana ni.</p>
               <p>Jaz pa bom končala to svojo razpravo s tem, da meni se pa zdi vsaka rešitev, ki
               oddaljuje nujnost prihoda trojke boljša kot tisto, da trojka ali ESM pride, ker
               nobena pomoč, ki bo prišla od drugod pa tudi, če je to Evropska unija ne bo
               brezpogojna ampak bo zvezana s tem, da bomo morali izpolnjevati nekatere pogoje. In,
               če se spomnite včerajšnjega obvestila o tem, da Irska pravi, da so se že izvlekli pa
               v isti sapi povedo, da je bila pa cena za to, da ne bodo več potrebovali pomoči
               izjemno visoka. In jaz vas, spoštovani gospod minister, vidim kot skrbnika ne samo
               tega parcialnega proračuna za področje, ki ga pokrivate ampak, ko skrbite za to
               področje vas vidim tudi kot skrbnika državnega proračuna. In vam seveda v zvezi s tem
               izrekam podporo. Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Tukaj v razpravi nisem videl toliko vprašanj bolj kot komentar zato
               seveda predlagam, da gremo z razpravo poslank in poslancev naprej. In, k besedi se je
               prijavil gospod Mihael Prevc, prosim.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo. Gospod predsednik, spoštovani minister s sodelavci, spoštovane
               kolegice in kolegi. Saj bom skušal biti čim krajši.</p>
               <p>Dejstvo je takšno, da vsi, ki tukaj sedimo na čelu z ministrom, da se še kako dobro
               zavedamo, da če govorimo o konsolidaciji javnih financ, da je seveda to konsolidacijo
               verjetno v prvi vrsti potrebno usmeriti tudi na področje izobraževanja. Zdaj, zakaj
               sem na takšen način začel? Začel sem predvsem zaradi tega, ker sem prepričan, da je
               seveda to konsolidacijo javnih financ na področju izobraževanja, to se pravi
               racionalizacijo iz tega področja mogoče izvesti tudi na takšen način, da s tem ne
               vplivamo na kakovost izobraževanja predvsem pa, bom rekel, na kakovost srednjega
               šolstva, visokega šolstva in pa, kaj jaz vem, na kakovost raziskovalnih dejavnosti.
               Še vedno sem prepričan, spoštovani minister, da bi se vendarle racionalizacije lahko
               lotili tudi s spremembami standardov in normativov tako na predšolskem področju,
               osnovnošolskem in pa tudi na srednješolskem področju in pa ne nazadnje, prepričan
               sem, da je tudi na področju racionalizacije stroškov dela še kakšna rezerva.</p>
               <p>Poglejte, to govorim predvsem zaradi tega, ker se mi zdi škoda, spoštovani minister,
               ker ste racionalizacijo tega vašega šolskega dela proračuna iskali na tistih stvareh,
               ki se mi zdi da s tem vendarle lahko napravimo šolstvu določeno oziroma izobraževanju
               določeno škodo. V mislih imam predvsem sredstva, ki so namenjena za tehnološko
               razvojne projekte. Ni mi v bistvu jasno, da so se ta sredstva pravzaprav praktično razpolovila. Leta
               2013 je bilo tukaj sredstev proračunu sedemnajst milijonov, v letu 2014 samo osem
               milijonov ne vem pa kaj pomeni leto 2015 osemsto petindvajset tisoč dvesto
               triinštirideset.</p>
               <p>To je tisto kar mi je dejansko padlo v oči in, ko sem govoril o tem, da bi se mogoče
               racionalizacija na področju šolstva morala iskati kje drugje. Prav tako mi je padlo v
               oči postavka za raziskovalne programe in projekte, ki se prav tako močno zmanjšujejo
               kar za dobrih enaindevetdeset milijonov evrov sredstev, to se pravi v letu 2015 jih
               je enaindevetdeset milijonov, to se pravi skoraj devet milijonov manj sredstev kot v
               letu 2012. To se mi resnično zdi škoda, ker še posebej zato, ker še zdaj mi nekje
               pozvanja v ušesih tista burna razprava o proračunu v letu 2012, češ da koalicija s
               tem proračunom pa je bilo več sredstev za te namene, kot jih je v temu proračunu za
               2014 in 2015, češ da koalicija v narekovaju ubija znanost.</p>
               <p>In pa mogoče še tretja zadeva oziroma tudi na področju osnovnega šolstva je sredstev
               manj in sicer v letu 2015 kar štiriindvajset milijonov manj kot v letu 2013 in tukaj
               pa imam vprašanje, spoštovani minister, saj verjetno če bi bolj natančno se poglobil
               v sam proračun bi mogoče to sam odkril. Predvsem me zanima kam gredo ta sredstva, ker
               vemo, da ne gredo v smeri spreminjanja normativov in standardov. In pa ne nazadnje,
               še eno vprašanje imam v zvezi z Visokim šolstvom, ker tudi tam se sredstva krepko
               znižujejo in me zanima, če bo dovolj sredstev za zagotavljanje brezplačne to se pravi
               druge redne bolonjske stopnje? To me zanima, glede na zmanjšana sredstva. Če bo
               dovolj sredstev za reševanja prostorskih stisk ljubljanske akademije za glasbo, ker
               tam na investicijskem področju, to ste že sami omenili prej, da so problemi in pa
               seveda, če bo dovolj sredstev za povezovanje raziskovalne sfere in gospodarstva,
               strukturne probleme slovenskega trga, dela in tako dalje.</p>
               <p>Tako da to so mogoče tista vprašanja na katere bi želel, da odgovorite, spoštovani
               minister, vendar pa mislim, da se racionalizacije na temu vašemu področju na teh treh
               postavkah, ki sem jih zdaj omenil se mi zdijo nesmiselne in niso dobre. Hvala
               lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa.</p>
               <p>Glede na to, da je minister že uvodoma dejal, da je več sredstev za drugi bolonjski
               študij, da je tudi triinpetdeset milijonov več sredstev za izobraževanje in nekje
               sedeminštirideset milijonov več za osnovnošolsko in srednješolsko izobraževanje je
               prav, da ne bi izzvenelo to v prazno, da bi minister odgovoril sedaj na ta vprašanja.
               Prosim.</p>
            </sp>
            <sp who="SDT6:PikaloJernej">

               <speaker>DR. JERNEJ PIKALO:</speaker>

               <p>Eno je proračun za leto 2012, s katerim ste primerjali, eno je 2013, eno je 2014 in
               eno je 2015. Tako da, mešati hrušk in jabolk oziroma gledati indekse oziroma
               primerjavo med enim, drugim, tretjim in četrtim je pač<gap n="..."/> Številke so takšne kot ste
               rekli, če primerjate eno, drugo, tretje in četrto.</p>
               <p>Ampak vseeno je potrebno nekaj stvari reči, kar se tiče tehnoloških razvojnih
               sredstev o katerih govorite je jasno, da je večina tehnoloških razvojnih sredstev
               danes iz tako imenovane nove perspektive oziroma iz horizonta 2020. Kot verjetno
               veste bo po prvih projekcijah Slovenija iz horizonta  oziroma na splošno iz nove finančne perspektive dobila
               okrog 3,3 milijarde. Od tega seveda računamo, da bo približno ena tretjina ali nekaj
               podobnega, seveda namenjenega za znanost, razvoj in tako naprej.</p>
               <p>In to je ključni denar in kot veste je kar se tiče tega denarja postavljen tudi tako
               imenovani ex ante pogoj, torej ki se imenuje pametna specializacija.</p>
               <p>V tej pametni specializaciji smo združili na eni strani družbene izzive prihodnjih 20
               let v Sloveniji in družbene in tehnološke izzive in na drugi strani seveda že
               obstoječo raziskovalno infrastrukturo in dejavnost, ter kar je pomembno, tudi že
               obstoječe industrijske kapacitete. Torej industrijske in pa druge tehnološke
               kapacitete. In pametna specializacija ni nič drugega in tam je večina denarja za
               tehnološki in znanstveni razvoj v prihodnjih letih in pametna specializacija ni nič
               drugega kot to, da bomo koncentrirali, predvsem pa seveda osredotočili svoja
               sredstva, vključujoč tako integralna in predvsem seveda kohezijska sredstva, zato da
               bomo te družbene izzive, ki sem jih prej povedal, to so pa mobilnost, zdrava hrana,
               energija in tako naprej, da bomo te družbene probleme naslavljali. In tam je večina
               tega denarja in prav imate, res je, da je treba se še bolj povezati, en del, ne
               govorim o celotni znanosti ampak tisti del znanosti, ki je za to namenjen, je treba
               seveda še bolj povezati z gospodarstvom, so pa seveda deli znanosti, ki niso in
               katerih namen seveda ni v tem, da bi bili kakorkoli povezani z znanostjo.</p>
               <p>Če smo že ravno pri tem. Niso vse inovacije, ki jih počnemo, samo tehnološke
               inovacije. Veliko, največ dodanih vrednosti danes in najvišje dodane vrednosti se
               dogajajo v tako imenovanih ne tehnoloških delih inovacije. Govorimo o novih poslovnih
               modelih, drugačnih pristopih in tako naprej.</p>
               <p>Jaz sem že zjutraj bil na Gospodarski zbornici in smo imeli eno razpravo na temo o
               centru odličnosti in kompetenčnih centrov in tam sem povedal eno zgodbo, ki sem jo
               izpred par mesecev, ko sem se pogovarjal z direktorjem INTEL-a za Evropo. INTEL je
               visoko tehnološko podjetje, kjer seveda razvijajo čipe. Ampak večina njihove dodane
               vrednosti ni v novi visoki tehnologiji ampak seveda v novih poslovnih modelih, v tako
               imenovanih ne tehnoloških inovacijah. Na to moramo gledati, ker seveda tehnologija
               ima nek svoj omejen doseg in je seveda izjemno pomembna ampak tudi ne tehnološki del
               inovacij je, kot rečeno, izjemno pomemben.</p>
               <p>Kar se tiče akademije za glasbo lahko samo rečem, da pač zgodbo rešujemo v okviru
               reševanja prostorskih možnosti treh akademij. Kot verjetno veste, je prvi projekt
               trenutno za moj občutek seveda nerealno visoko ocenjen, in to je 140 milijonov evrov
               za projekt treh umetniških akademij. V tem trenutku mislim, da ni nikogar, niti noben
               proračun, tega denarja na ta način nebi zdržal. Smo pa v stalnih pogovorih z Univerzo
               v Ljubljani in iščemo možnosti sedaj ko se bo fakulteta za kemijo selila na Brdo,
               kjer raste nova Fakulteta za kemijo in kemijsko tehnologijo ter <gap n="..."/><stage>/nerazumljivo/</stage><gap n="..."/>
               potem se seveda stavba kemije, stare kemije sprosti in potem bo seveda ob manjšem
               vlaganju nekaj možnosti za to, da bomo poiskali tudi kakšno od rešitev za umetniške
               akademije.</p>
               <p>Smo tudi v stalni navezavi, ker kot veste, sedaj iz državnega proračuna en del,
               približno v višini 600 tisoč evrov, sofinanciramo najemnine za fakultete, nekatere
               fakultete univerze v Ljubljani in seveda bi želeli ta denar čim bolj racionalno
               porabiti in s tem namenom, kot rečeno, smo v stalni komunikaciji z njimi in poskušamo
               čim bolj racionalno te zadeve izpeljati.</p>
               <p>Kar pa se tiče predloga proračuna za leto 2015 je pač bilo linearno zadeva porezana.
               Predvsem je tam vprašanje zniževanja plač, dogovora s sindikati in seveda nižanja
               zaposlenih ampak naša trenutna in prva  in primarna skrb je proračun za leto 2014. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa minister. K besedi se je prijavil gospod Dragan Bosnić.</p>
            </sp>
            <sp who="SDT6:BosnićDragan">

               <speaker>DRAGAN BOSNIĆ (PS PS):</speaker>

               <p>Hvala lepa za besedo. Lep pozdrav vsem skupaj.</p>
               <p>Jaz bi začel s tistim izhodiščem, ki ga je podala premierka in sicer, da je proračun
               zahteven, varčen se pravi to bi vzel kot izhodišče, drugi del postavke pa
               pozneje.</p>
               <p>V tem primeru se tu vidi, da je zahteve in da je varčen ampak pozdravil bi v tem delu
               proračuna, to je del, da pa je vsekakor ohranil neko svojo razvojno naravnanost.</p>
               <p>To govorim zaradi tega zaradi komparacije proračuna z nacionalnim programom za mlade
               2013 - 2020. Gledam to skozi to prizmo. Če tega nebi bilo potem pač sta ta dva
               dokumenta v težavah oziroma je vsaj eden v težavah.</p>
               <p>S tem mislim na vsebinsko plat. Numerična zgodba je meni precej tuja. Številke lahko
               primerjam, gledam kje je rdeče in kje ni ampak ta ohranitev znanstveno raziskovalnega
               momenta, čeprav neznatna, meni pač vliva nek optimizem v proračun sam.</p>
               <p>Kar se druge stopnje bolonije tiče, mislim, da je bila to domača naloga. To je pač
               bilo potrebno narediti in o tem ni kaj dosti za debatirati. </p>
               <p>Mogoče še glede na današnji datum, 15. oktober 1991 je bil ustanovljen olimpijski
               komite Slovenije in danes je slovenski dan športa in dobro bi bilo iti ven in malo
               špotati ampak upam, da bomo to naredili vsak po svojih močeh potem ko zaključimo.</p>
               <p>Kar se športa tiče bi pa pozdravil to idejo ohranjanja nivoja, kot je oziroma večanja
               celo potem v 2015, ker rekli smo, da oba dokumenta skupaj ampak zdaj pač koliko je,
               koliko številke kažejo za naprej.</p>
               <p>Še ena stvar, ki se mi zdi mogoče pomembno. To je živ dokument, kot so napovedi
               UMAR-ja so pač to tudi nek živ mehanizem, ki se spreminja lahko, lahko se spreminja
               iz dneva v dan ali pa na daljši rok ampak proračun gledam jaz tudi kot nek živ
               dokument, ki ima pač neke osnovne globalne nastavitve in potem živi svoje življenje.
               Se pravi je sposoben se prilagoditi času oziroma pač materialnim sredstvom, ki so na
               razpolago.</p>
               <p>Je pa res, da v situaciji ko dosti denarja so lahko prioritete zelo pestre. V primeru
               ko pa je tega malo pa se potem pač izkaže nek pogum čemu dati prioriteto, zato bi jaz
               na tem mestu želel pozdraviti ta pogum. Sredstva so pač takšna, kot so. Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. K besedi se je prijavil mag. Mirjam Bon Klanjšček. Prosim.</p>
            </sp>
            <sp who="SDT6:BonKlanjščekMirjam">

               <speaker>MAG. MIRJAM BON KLANJŠČEK (PS PS):</speaker>

               <p>Hvala lepa. Lepo pozdravljeni.</p>
               <p>Proračun za leto 2014 zagotovo ni perla, vendar moramo biti v današnjih časih strpni
               in iskati rešitve za izhod Slovenije iz krize.</p>
               <p>Pomembno je, da si želimo ohraniti javno šolstvo, javno zdravstvo in po najboljših
               močeh socialno državo.</p>
               <p>Skrbna kontrola odhodkov tudi na področju izobraževanja je mogoče po eni strani
               dobra, zdrava, kot pravimo. Pomembno je, da bomo tudi z manj sredstvi ohranili status
               javnega šolstva in predvsem kvaliteto izobraževanja, ki naše dijake in študenta
               uvršča na visoke pozicije v svetu.</p>
               <p>Tudi za učitelje in profesorje pomeni zmanjševanje sredstev v proračunu manj
               izobraževanja, vendar koliko poznam moje kolegice in kolege, so za dobro Republike
               Slovenije pripravljeni tudi potrpeti.</p>
               <p>Veseli me, da se znanosti povečujejo sredstva in strinjam se, da je vlaganje v
               znanost eden najboljših načinov za izhod iz krize.</p>
               <p>Razumem tudi, da se na področju investicij zmanjšujejo sredstva, želim pa si, da se
               nebi iz leta v leto zamikala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Želi še kdo razpravljati? Ja. Kolegica Plevčak. Prosim.</p>
            </sp>
            <sp who="SDT6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Hvala za besedo.</p>
               <p>Za izhod iz krize je nujno potrebno sprejemati ukrepe za konsolidacijo javnih financ
               in pa zmanjševanje 
               javnofinančnih odhodkov.</p>
               <p>Temu mislim, da sledi tudi proračun za leto 2014 na področju izobraževanja, šolstva,
               športa in mladine.</p>
               <p>Po mnenju naše poslanske skupine, to je Demokratične stranke upokojencev smatramo, da
               je finančno stanje v naši državi takšno, da je proračun temu stanju primeren.</p>
               <p>Želimo si vsekakor dobrega šolskega sistema in s tem predlogom proračuna za leto 2014
               upamo, da bo to omogočeno oziroma da bodo nekatere stvari se kljub vsemu premaknile v
               pozitivno smer.</p>
               <p>Kar se tiče predloga za leto 2015 pa so to le predvidevanja. Je to osnutek, saj ne
               vemo kako se bo naše gospodarstvo in finančna situacija spreminjala. Želje so
               vsekakor, da se bo naša krivulja uspešnosti začela dvigovati in takrat bomo pa lahko
               o tem proračunu razpravljali mogoče čez leto dni.</p>
               <p>Poudarjam, da v naši poslanski skupini smatramo, da je ta predlog proračuna, ki
               zadeva to ministrstvo, dobro pripravljen, preštudiran in da pač glede na omejitev
               vseh sredstev, ki jih imamo in pa na naše racionalno obnašanje ga v naši poslanski
               skupini podpiramo. Hvala.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Ne vidim več želje po razpravi.</p>
               <p>Dovolite, da še sam povem nekaj besed.</p>
               <p>Spominjam se leta nazaj, ko smo sprejemali ZUJF in s tem tudi proračun za to
               področje, za področje izobraževanja. Koliko nemira je bilo vzpostavljene v posamezne
               vzgojno izobraževalne sredine, koliko slabe volje je bilo takrat in vse to, ta nemir
               je povzročal nestabilno delo v šoli.</p>
               <p>V izobraževanju in v šoli, povsod tam kjer se dela z mladimi, je še kako pomembno, da
               ne čutijo pritiskov od zunaj.</p>
               <p>Takrat ko ni tega pritiska, se v teh ustanovah ustvarja ali povzroča ustvarjalni
               nemir in to je predpogoj za ustvarjalno in dobro delo v šoli.</p>
               <p>To je ministru in njegovi ekipi uspelo v tem obdobju, zato sem vesel, da je uspel
               tudi na vladi, ne samo zadržati ta nivo, ampak da je uspel tudi finančno izboljšati
               stanje od predvidenega proračuna, ki je bil sprejet pod vladavino prejšnje vlade.</p>
               <p>Ker vemo, da je 90% denarja namenjeno v izobraževanju za stroške dela, vemo pa tudi,
               da ves proces in razvoj vodijo v šoli učitelji in programi, ki se ustvarjajo, se
               ustvarjajo ga ustvarjajo učitelji, strokovni delavci in zato je še kako pomembno, da
               se na področje dela ni poseglo na tak način, kot so morda nekateri želeli.</p>
               <p>Veliko je bilo danes rečeno, predvsem s strani kolegice Majde Potrata, o našem, o
               uspešnem izobraževanju, uspešnem vključevanju in integraciji otrok s takšnimi in
               drugačnimi potrebami.</p>
               <p>Učitelji in strokovni delavci so spoznali, da je potrebno na področju izobraževanja
               ne samo dvigovati spodnji nivo do sredine, do povprečja ampak da je potrebno še
               veliko več napora vložiti v tiste talentirane,  pa ne samo posamezne otroke ampak vsak otrok ima v
               sebi nek talent in neko ustvarjalno sposobnost, ki ga lahko prepozna, če mu to pokaže
               ustrezno učitelj, strokovni delavec, profesor. In to je zdaj tista naloga, ki jo naši
               strokovni delavci v šolah, učitelji, profesorji, uspešno izpeljujejo in nadgrajujejo,
               zato me seveda ni strah za nadaljnji razvoj šolstva, še posebej pa ne za razvoj
               Slovenije, sploh takrat, ko se zaveda, da je potrebno reševati državo na način, kot
               ga rešuje sedaj. Torej večji vložek ali vsaj tak vložek, ki si ga izobraževanje
               zasluži oziroma ki ga država lahko plača. In to je to kar je danes pred nami, zato
               bom predlagane spremembe proračuna za leto 2014 in predlog proračuna za predlog 2015
               podprl.</p>
               <p>Ker ni več želje po razpravi vprašam ministra, želi še dati komentar oziroma kakšen
               odgovor.</p>
            </sp>
            <sp who="SDT6:PikaloJernej">

               <speaker>DR. JERNEJ PIKALO:</speaker>

               <p>Če smem čisto na kratko, bi rad se vsem zahvalil za debato. Mislim, da je bila
               konstruktivna, tako da se res vsem zahvaljujem.</p>
               <p>Mislim, da ste mi veliko naložili in jaz bom tudi rekel, da z veseljem sprejemam. Je
               veliko dela ampak mislim, da je to delo za skupno dobro za vse nas in to je tisto kar
               je največ vredno. Hvala lepa.</p>
            </sp>
            <sp who="SDT6:KavtičnikJožef">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa tudi vam, minister.</p>
               <p>In sedaj dajem na glasovanje oziroma sploh ne bomo glasovali ampak vam bom prebral
               ugotovitveni sklep: Odbor za izobraževanje, znanost, šport in mladino se je seznanil
               s predlogom sprememb proračuna Republike Slovenije za leto 2014 in s predlogom
               proračuna Republike Slovenije za leto 2015 iz svojega delovnega področja.</p>
               <p>S tem zaključujem obravnavo predloga ter sprašujem ali želi kdo od prisotnih članov
               oziroma članic sodelovati na matičnem delovnem telesu, to je na odboru za finance,
               kot predstavnik odbora? Ne, tisti, ki ste člani normalno, samo kot člani odbora.
               Prav.</p>
               <p>Zaključujem 32. nujno sejo odbora. Vsem se zahvaljujem za sodelovanje in vas lepo
               pozdravljam ter želim še veliko lepega v tem letu. <stage type="time">Seja je bila zaključena 15.
                  oktobra 2013 ob 15.11.</stage>
               </p>
            </sp>
         </div>
      </body>
   </text>
</TEI>
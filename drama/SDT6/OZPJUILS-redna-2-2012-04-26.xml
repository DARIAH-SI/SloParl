<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZPJUILS-redna-2-2012-04-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">66B21D6A52EE4A56C1257D1F005A5B1B</idno>
               <idno type="custom" subtype="day">BAA8B5B35968B4C8C12579F30035B191</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=BAA8B5B35968B4C8C12579F30035B191</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZPJUILS-redna-2-2012-04-26.OZPJUILS" n="2">
               <name>redna seja</name>
               <date when="2012-04-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZPJUILS-redna-2-2012-04-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZPJUILS-redna-2-2012-04-26.OZPJUILS">
                        <orgName key="OZPJUILS">Odbor za pravosodje, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA PRAVOSODJE, JAVNO UPRAVO IN LOKALNO SAMOUPRAVO</stage>
            <stage type="session">2. seja</stage>
            <stage type="date">(26. april 2012)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je pričela ob 13.00.</stage>
            


            <sp xml:id="SDT6-OZPJUILS-redna-2-2012-04-26.sp1">

               <speaker>PREDSEDNICA EVA IRGL:</speaker>

               <p>Dober dan in lepo pozdravljeni. Še posebej lepo pozdravljam vse članice in člane
               odbora ter ostale prisotne.</p>
               <p>Pričenjam 2. sejo Odbora za pravosodje, javno upravo in lokalno samoupravo.</p>
               <p>Obveščam vas, da so zadržani in se seje ne morejo udeležiti gospod Göncz. Na seji kot
               nadomestna članica in člani odbora s pooblastili sodelujejo: namesto mag. Barbare
               Žgajner Tavš gospod Jože Velikonja, namesto gospe Damjane Petavar Dobovšek gospa
               Patricija Šulin, namesto gospe Ive Dimic gospod Janez Vasle. To so pooblastila.</p>
               <p>Dne 24. aprila 2012 sem predlagala razširitev dnevnega reda z novo 1.A točko, in
               sicer gre za predlog odloka o letnem načrtu ravnanja s stvarnim premoženjem države za
               leto 2012, kot je razvidno iz predloga za razširitev. Gradivo ste prejeli. Naj pa
               samo pojasnim, v izogib kakšnim dilemam in dodatnim vprašanjem naslednje. Predlog
               odloka je Državnemu zboru v obravnavo na podlagi 11. in 13. člena Zakona o stvarnem
               premoženju države in samoupravnih lokalnih skupnosti 20. aprila 2012 predložila vlada
               in sicer skupaj s predlogom rebalansa državnega proračuna za leto 2012. In glede na
               to, da je treba to obravnavati v okviru rebalansa proračuna, sem predlagala
               razširitev že sklicane 2. seje odbora tudi s to točko dnevnega reda. Na podlagi
               smiselne uporabe desetega odstavka 64. člena Poslovnika Državnega zbora razprava o
               predlogu za razširitev dnevnega reda ni mogoča, lahko pa seveda o tem predlogu odboru
               sporočijo stališča predstavniki poslanskih skupin. Zato sprašujem če bi želela katera
               poslanska skupina podati kakšno mnenje o tej razširitvi? Ne. Ugotavljam, da so
               predstavniki, da nihče ne želi predstaviti stališč. Zato prehajamo na glasovanje o
               razširitvi dnevnega reda. Takšen predlog dajem na glasovanje. Glasujemo. Zdaj pa
               glasujemo. Glasovanje poteka. Zaključujem glasovanje.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet. V skladu s sprejeto razširitvijo bomo predlog
               odloka obravnavali kot novo 1.A točko dnevnega reda.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O VARSTVU PRAVICE DO SOJENJA BREZ NEPOTREBNEGA ODLAŠANJA,</title>
               ki ga je Državnemu zboru v obravnavo po skrajšanem postopku predložila Vlada in je
               objavljen na spletni strani Državnega zbora v Poročevalcu z dne 16. marec 2012.</p>
               <p>Kot gradivo objavljeno na spletni strani Državnega zbora imamo na voljo še mnenje
               Zakonodajno-pravne službe, tega ste prejeli 11. aprila 2012, mnenje Sodnega sveta 12.
               aprila 2012 ter mnenje Državnega sveta z dne 13. april 2012.</p>
               <p>Naj povem, da smo k tej točki vabili: Ministrstvo za pravosodje, javno upravo in
               lokalno samoupravo, z nami je minister dr. Senko Pličanič, lepo ga pozdravljam,
               Zakonodajno-pravno službo, Sodni svet, ki se nam je opravičil in Državni svet.</p>
               <p>V poslovniškem roku ni bilo vloženih amandmajev, so pa poslanske skupine: Slovenske
               demokratske stranke, Državljanska lista, Slovenska ljudska stranka, DeSUS in Nova
               Slovenija 24. aprila 2012 predlagale amandmaje  odbora k 3., 4., 5. in 6. členu. Predlagatelj zakona
               je predlagal obravnavo predloga zakona po skrajšanem postopku. Kolegij predsednika
               Državnega zbora pa je na seji 5. aprila 2012 sklenil, da se predlog zakona obravnava
               po skrajšanem postopku.</p>
               <p>Zdaj pričenjam z drugo obravnavo predloga zakona, v kateri bomo opravili razpravo in
               glasovanje o posameznih členih predloga zakona.</p>
               <p>Najprej sprašujem če želi uvodno pojasnilo k tej predlagani točki podati gospod
               minister. Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp2">

               <speaker>DR. SENKO PLIČANIČ:</speaker>

               <p>Hvala. Spoštovane poslanke, spoštovani poslanci, Odbor za pravosodje, javno upravo in
               lokalno samoupravo, spoštovani ostali udeleženi.</p>
               <p>Pred vami je v obravnavi predlog druge novele zakona o varstvu pravic do sojenja brez
               nepotrebnega odlašanja iz leta 2006. Kot je znano, veljavni zakon predstavlja
               primarno naprej izvrševanje sodb Evropskega sodišča za človekove pravice iz leta
               2005. Gre za sodbo v primeru Lukenda proti Sloveniji. Poleg tega pa na zakonski ravni
               določa katera sredstva se lahko uporabijo zoper predolgo trajajoče sodne postopke,
               kar še posebej pomeni izvrševanje prvega odstavka 23. člena Ustave Republike
               Slovenije in prvega odstavka 6. člena Evropske konvencije o človekovih pravicah.
               Predlagana je obravnava predloga zakona po skrajšanem zakonodajnem postopku, saj se
               izvršuje ena odločba Ustavnega sodišča Republike Slovenije o ugotovitvi neskladnosti
               25. člena veljavnega zakona, vse ostalo pa so manj zahtevne spremembe in dopolnitve,
               ki ne spreminjajo koncepta veljavnega zakona. So pa te dodatne spremembe povezane z
               večjo pomočjo strankam sodnih postopkov glede uporabe zakona oziroma z manjšo pa
               vseeno pomembno procesno krepitvijo odločanja predsednikov in na koncu z manjšo, pa
               vseeno relevantno krepitvijo nadzornega mehanizma v pristojnosti Ministrstva za
               pravosodje in javno upravo.</p>
               <p>Naj dodam še glede predlaganih amandmajev ter zlasti glede mnenja Zakonodajno-pravne
               službe. Strinjam se z vsemi predlaganimi amandmaji poslanskih skupin, zagotovo
               prinašajo izboljšavo predloga zakona, zlasti glede 25. člena, ki določa pravice do
               pravičnega zadoščenja strank sodnih postopkov. Strinjam se tudi s stališči iz mnenja
               Zakonodajno-pravne službe Državnega zbora, ki so dejansko pripomogle k izboljšavi
               predloga zakona, ki bo strankam sodnih postopkov v korist. Glede stališča, da je
               obrazložitev iz 1. člena zakona nejasna se strinjam, da je takšno stališče točno.
               Namen določbe je dejansko le črtanje nepotrebnih določb o omenjanju rokovnega
               predloga v 1. členu predloga zakona, ki spreminja 7. člen Zakona o varstvu pravice do
               sojenja brez nepotrebnega odlašanja.</p>
               <p>In na koncu podajam še zahtevano opredelitev glede mnenja Državnega sveta. Zadovoljni
               smo, da Državni svet predlog zakona podpira, vemo pa že zdaj, da priporočila iz
               mnenja, da naj se vzpostavijo neki drugi organi, ki bi odločali o pospešitvenih
               sredstvih po zakonu, torej da tega ne bo možno izvesti iz ustavnih in konvencijskih
               razlogov, torej iz teh istih razlogov lahko o tem odločajo le sodišča. Vzamem pa, kot
               minister, to priporočilo v postopek, in lahko povem, da bomo nadomestno glede tega
               okrepili napore glede implementacije veljavnega zakona v kolikor je to v pristojnosti
               ministrstva, zlasti z vidika dopustnih analiz glede primerov ko strankam ni bil podan
               dovolj jasen odgovor in podobno.</p>
               <p>Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp3">

               <speaker>PREDSEDNICA EVA IRGL:</speaker>

               <p>Najlepša hvala tudi vam za to dodatno obrazložitev.</p>
               <p>Zdaj pa dajem besedo predstavnici Zakonodajno-pravne službe gospe Katarini Kralj,
               izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp4">

               <speaker>KATARINA KRALJ:</speaker>

               <p>Hvala za besedo, gospa predsednica.</p>
               <p>Mi smo, kot ste že uvodoma povedali, podali svoje pisno mnenje že 11. aprila, tako da
               ga ne bom podrobneje predstavljala na seji. Za današnjo obravnavo je bistveno, da je
               večina naših pripomb ustrezno upoštevanih v predlogih amandmajev odbora petih
               poslanskih skupin. Mogoče nekoliko več le glede 4. člena, to je člen ki ureja novo
               evidenco o nadzorstvenih pritožbah, ki so vložene na ministrstvo in ki jo bo
               ministrstvo tudi vodilo. Glede tega člena smo imeli namreč največ pravno-sistemskih
               pripomb. Zdaj ugotavljamo, da je s tem predlogom amandmaja, da so nekateri naši
               pravno-sistemski pomisleki odpadli, saj se črta tisti del določbe, s katerim se
               odpravlja neskladje z zakonom o sodniški službi. Še vedno pa menimo, razlogi za to so
               podrobneje navedeni v našem mnenju, da bi  bilo treba s pravno sistemskega vidika vse podatke o nadzorstvenih
               pritožbah, ki so povezani, ki se vodijo v zvezi s posameznim sodnikom, torej tako
               podatke o vloženih nadzorstvenih pritožbah, ki se sedaj vodijo v osebni evidenci
               sodnika po Zakonu o sodniški službi kot tudi podatke o odločitvah glede nadzorstvenih
               pritožb, ki se bodo sedaj delno vodili po tej novi evidenci, voditi v eni sami
               evidenci in to v tisti evidenci, ki se vodi po Zakonu o sodniški službi, to je osebno
               evidenca sodnika, ker tam tudi spadajo. To bi hkrati zagotovilo tudi to, da bi bili
               podatki popolni, da bi se v tej evidenci res vodili vsi podatki o ugodenih
               nadzorstvenih pritožbah ne glede na to kje so bili vloženi, ali so bili to na
               ministrstvo ali direktno na sodišče. Mislim pa tako, izhaja iz predloga zakona
               obrazložitve, da se tega tudi vlada zaveda, da je takšna ureditev kot je zdaj
               parcialna in nujno le začasna in da bo treba v prvi noveli Zakona o sodniški službi
               tudi to ustrezno urediti tam kamor sodi. Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp5">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Zdaj sprašujem, če želi besedo predstavnik Državnega sveta,
               gospod Bogomir Vnučec? Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp6">

               <speaker>BOGOMIR VNUČEC:</speaker>

               <p>Hvala za besedo. Naše pisno mnenje ste dobili. Mi zakon podpiramo. Več pa mislim, da
               je vse napisano. Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp7">

               <speaker>PREDSEDNICA EVA IRGL:</speaker>

               <p>Najlepša hvala. Smo si prebrali. Zdaj bi morala dati besedo še predstavniku Sodnega
               sveta, pa se nam je opravičil, zato prehajamo na razpravo in glasovanje o predlaganih
               amandmajih, ki ju bom vodila na podlagi dopisa poslanskih skupin SDS, Državljanske
               lista, SLS, DeSUS, Nove Slovenije z dne 24. aprila 2012. In zato mi dovolite, da v
               razpravo dam najprej 3. člen in predlagani amandma k temu členu. Sprašujem, če želi
               kdo razpravljati o tem amandmaju k temu členu? Če ne, potem zaključujem razpravo in
               dajem amandma k 3. členu na glasovanje. Glasujemo.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet .</p>
               <p>Prehajamo na amandma k 4. členu. Tudi tu sprašujem, če bi želel kdo razpravljati?
               Gospa Kociper, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp8">

               <speaker>MAŠA KOCIPER (PS PS):</speaker>

               <p>Hvala lepa, predsednica.</p>
               <p>Jaz sem se nekoliko pripravila, zlasti glede na to mnenje Sodnega sveta in glede na
               mnenje Zakonodajno-pravne službe, ki ga je izpostavila že kolegica. Poleg tega, da je
               ta zakon po mojem skromnem mnenju precej zakompliciran in težak za uporabo zlasti za
               fizične osebe, ki bi konec koncev naj zakonodajo razumele, da bi jo lahko
               uporabljale, je v tem 4. členu pa sploh silno zakomplicirana situacija. Če se navežem
               samo na te evidence. Delno se zdaj to popravlja, ampak še vedno je tukaj res
               neurejeno to, da se je del evidenc vodil posebej tisto kar se vlaga direktno kot
               nadzorstvena pritožba na sodišče in del evidenc posebej, za tisto kar se vlaga kot
               nadzorstvena pritožba na ministrstvo, potem znotraj teh pritožb na ministrstvo tiste,
               ki so ugodene in ne ugodene in potem ta pravno sistemski dvom, ki ga je izrazila že
               kolegica iz Zakonodajno-pravne službe in ki ga jaz želim še nekoliko razširiti,
               evidence med drugim bi naj vsebovali tudi osebno ime sodnika, v redu, in pa potem v
               skladu s to določbo v 4. členu tudi ugotovitev o tem ali je bilo nadzorstveni
               pritožbi ugodeno oziroma ne ugodeno oziroma naj bi bili v tej evidenci samo podatki o
               ugodenih in nadzorstvenih pritožbah in človek se vpraša v čem je smisel takšne
               določbe, ker potem nikakor ni razdelana do konca. Jaz moram reči, da za razliko od
               Sodnega sveta nisem popolnoma proti temu, da se ne okrepi upravni nadzor nad delom
               sodnikov, mogoče to res sploh ni slabo, ampak to mora biti narejeno v skladu z načeli
               delitve oblasti na zakonodajno, izvršilno in sodno in tako da pije vodo. Tukaj razen
               do tega, da je posebna ureditev, da ministrstvo po imenu in priimku vidi pritožba
               zoper kogar je bila ugodena, ne vidimo nadaljevanja. Zanima me kaj pa  naredi ministrstvo potem, ko vidi,
               da je bila pritožba zoper dva, tri sodnike ugodena ali da je bilo več pritožb zoper
               istega sodnika ugodeno glede na to, da vemo, da pri nas ministrstvo nima
               pristojnosti, da bi kakorkoli sankcioniralo sodnike, ker je to v pristojnosti sodne
               veje oblasti. Tako, da če lahko dobim tukaj kakšno pojasnilo bi me to zelo veselilo,
               vsekakor pa si želim, tako kot ste povedali, mislim, da je kolegica Kraljeva
               povedala, da bi se to sistemsko potem izpeljalo do konca. Hvala lepa.</p>
            </sp>
            <sp xml:id="SDT6-OZPJUILS-redna-2-2012-04-26.sp9">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sprašujem, če želi minister podati kakšen odgovor na to
               izraženo vprašanje in dilemo? Izvolite, gospod minister. Sprašujem, če želi še kdo v
               tem vmesnem času kaj dodati k temu amandmaju? Če ne, potem bomo počakali, da minister
               še odgovori gospe poslanki. Izvolite. No, če bi se malo umirili, da bi lahko gospod
               minister povedal, potem bomo mogoče tudi hitreje zaključili to sejo. Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp10">

               <speaker>DR. SENKO PLIČANIČ:</speaker>

               <p>Hvala. Tisto, kar lahko povem, je, da je možnost službenega nadzora že zdaj po 79.b
               členu Zakona o sodniški službi, glede pobud za nadzore pa 73. člen Zakon o
               sodiščih.</p>
            </sp>
            <sp xml:id="SDT6-OZPJUILS-redna-2-2012-04-26.sp11">

               <speaker>MAŠA KOCIPER (PS PS):</speaker>
            
               <p> ..<stage>/ni vključena./</stage>...</p>

            </sp>
            <sp xml:id="SDT6-OZPJUILS-redna-2-2012-04-26.sp12">

               <speaker>PREDSEDNICA EVA IRGL:</speaker>

               <p>Gospa Kociper, niste sicer vprašali ali bi želeli razpravo ali ne, ampak lažje bi vas
               bilo slišati, če ne drugega tudi zaradi magnetograma, če bi govorili v mikrofon.
               Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp13">

               <speaker>MAŠA KOCIPER (PS PS):</speaker>

               <p>Se opravičujem. Ponavljam svoje vprašanje. Kaj bo spremenilo, če bo ministrstvo
               vedelo katerim nadzorstvenim pritožbam po imenu in priimku sodnika bo ugodeno?
               Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp14">

               <speaker>DR. SENKO PLIČANIČ:</speaker>

               <p>Ampak, saj proti neimenovanim sodnikom niti ni mogoče to vpeljati.</p>
            </sp>
            <sp xml:id="SDT6-OZPJUILS-redna-2-2012-04-26.sp15">

               <speaker>PREDSEDNICA EVA IRGL:</speaker>

               <p>Ne vem, če vam je bilo odgovorjeno. Jaz lahko rečem samo to kar se tiče delovanja
               sodnikom in sodišč, transparentnost in učinkovitost delovanja je zagotovo v javnem
               interesu. Tukaj se verjetno vsi strinjamo s tem, da če sodišče dela ne opravi v
               določenem nekem predpisanem roku, potem ima ministrstvo pač po mojem mnenju pravico,
               da z nekimi mehanizmi skuša to doseči, to pa še ne pomeni, da gre v kakršnokoli
               pristojnost sodišč oziroma dela sodišč. Mislim, da je najprej želel gospod Jerovšek
               nekaj dodati, potem še gospod minister. Izvolite, gospod Jerovšek.</p>
            </sp>
            <sp xml:id="SDT6-OZPJUILS-redna-2-2012-04-26.sp16">

               <speaker>JOŽEF JEROVŠEK (PS SDS):</speaker>

               <p>Jaz se opravičujem, ker mogoče nisem zelo pozorno sledil kolegici Kociprovi, čeprav
               se mi je zdelo logično. Vi se zavzemate za to, da sodnik zoper katerega so bile
               nadzorstvene pritožbe ugodene, to se pravi, da je bilo s postopkom nekaj narobe, ne
               bi bil imenovan.</p>
            </sp>
            <sp xml:id="SDT6-OZPJUILS-redna-2-2012-04-26.sp17">

               <speaker>PREDSEDNICA EVA IRGL:</speaker>

               <p>Gospod Jerovšek, mislim, da to ni tema tega amandmaja in tega člena, ampak, če ste že
               vprašali, bo verjetno mogoče odgovorila gospa Kociper. Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp18">

               <speaker>MAŠA KOCIPER (PS PS):</speaker>

               <p>Jaz predlagam, da se ne zapletamo po nepotrebnem. Jaz sem izrazila svoj dvom. Mislim,
               da je sistem nedovršen v smislu, da ne razumem glede na pristojnosti ministrstva pri
               nadzorni pritožbi kaj bo ministrstvu pomagalo, če bo iz evidence vedelo proti
               kateremu sodniku je bila nadzorstvena pritožba ugodena. Pristojnosti, ki jih našteva
               minister po zakonu so pristojnosti ministrstva, da sproži zahtevo za nadzorstveno
               pritožbo, postopek izvajajo sodišča oziroma predsedniki sodišč in potem se poroča
               ministrstvu, ali se pa jaz motim. Kaj bo potem minister, ki bo vedel za ime in
               priimek sodnika, katerega primeru je bila nadzorstvena pritožba utemeljena, naredil,
               ko bo vedel za njegovo ime? Samo to. Mislim, da s sistem in izpeljan do konca in je
               zato nedorečen. Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp19">

               <speaker>PREDSEDNICA EVA IRGL:</speaker>

               <p>Najlepša hvala. Gospod minister, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp20">

               <speaker>DR. SENKO PLIČANIČ:</speaker>

               <p>Jaz bi imel eno prošnjo. Se bom skliceval na gospod Štruklja. Še vedno sem v fazi
               nagibanja levo in desno in tako, da bi se zdaj nagnil levo, pa prosil gospoda
               Pavlina, če lahko on to pojasni.</p>
            </sp>
            <sp xml:id="SDT6-OZPJUILS-redna-2-2012-04-26.sp21">

               <speaker>PREDSEDNICA EVA IRGL:</speaker>

               <p>Dobro. Mogoče ste si kupili kaj točk pri gospe Kociper, ker ste rekli, da greste v levo. Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp22">

               <speaker>PETER PAVLIN:</speaker>

               <p>Hvala gospa predsednica, hvala gospod minister. Ministrstvo za pravosodje in javno
               upravo. Bom pojasnil. Pristojnosti, ker gre za sistem delitve oblasti, so
               pristojnosti glede predlaganja in uvajanja službenih nadzorov deljene. V nekaterih
               primerih predsedniki sodišč, v nekaterih primerih minister za pravosodje. Zdaj,
               mislim, da vsi vemo, da predsednik sodišča, ki je pristojen za zadeve sodne uprave,
               ima dostop do sodnih spisov in ve kateri je tisti sodnik, ki naj bi domnevno zagrešil
               določeno kršitev. Ministrstvo za pravosodje, ki posluje, recimo temu po domače, z
               ugodenimi nadzorstvenimi pritožbami, približno po naši oceni v 10% primerov odgovorov
               sodišč dobi kar tako ime sodnika še zraven, v 90% primerov pa ne. Torej, že z vidika
               tega, da mora praksa biti poenotena nekako logično se je treba opredeliti glede
               osebnega imena. Zdaj pa čisto vsak minister za pravosodje, ki bi vložil zahtevo za
               službeni nadzor ali za drugo vrsto nadzora za tiste pristojnosti, ki jih ima že po
               zakonih, zoper sodnika brez imena in priimka, tako se bom izrazil, bi mu Sodni svet
               moral to zavrniti. Dodajam pa še en pomemben razlog zakaj je boljše imeti nek sistem,
               ki se mu da slediti na Ministrstvu za pravosodje in ga nadzorovati glede teh osebnih
               imen. Razlog je v tem, da če Ministrstvo za pravosodje in javno upravo dobiva
               določene odgovore od sodišč in določen problem obstaja, se ne more Ministrstvo za
               pravosodje in javno upravo vsaj nekako z vidika delitve oblasti sklicevati, da nikoli
               ne ve imena sodnika in kar je morda že blizu meje glede tega vprašanja, morda je
               sistemsko boljše, da ti podatki nekje so, obstaja nadzor glede teh podatkov, kaj se z
               njimi dogaja, zato tudi piše, da se morajo podatki po treh letih zbrisati, kot pa da
               Ministrstvo za pravosodje in javno upravo reagira na podlagi pritožb v člankih v
               medijih, ko bodo novinarji nedvomno vedno identificirali ime sodnika. In dodajam še
               to, če pa tudi ti razlogi morda niso dovolj prepričljivi, pa 24. člen Ustave govori o
               javnosti sojenja. Javnost sojenja tudi z vidika tega, da se lahko izve za imena
               sodnikom, omejitev tako po 24. členu Ustave kot po evropski konvenciji o človekovih
               pravicah se pa nanaša na stranke v sodnih postopkih, pa njihove osebne podatke,
               zlasti mladoletniki, pa določena huda kazniva dejanja zoper spolno nedotakljivost.
               Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp23">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Pavlin. Gospod Brulc, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp24">

               <speaker>MIRKO BRULC (PS SD):</speaker>

               <p>Lep pozdrav!</p>
               <p>Berem tukaj Zakon o varstvu pravic do sojenja in v 14. členu jasno piše kakšne so
               pristojnosti Ministrstva za pravosodje in v 3. odstavku piše tako: minister lahko od
               predsednika sodišča zahteva poročilo o vseh vloženih nadzorstvenih pritožbah ali
               rokovnih predlogih in da se mu posredujejo kopije obvestil izdanih in tako dalje, da
               ne berem tega naprej. Ne vem zakaj ni to dovolj, zakaj je potrebno nek seznam z imeni
               pošiljati, vsebine pa v teh seznamih imen ni. Mislim, da ministru to odpira vrata, da
               poseže in se pozanima kje so te zadeve na sodiščih obravnavane. Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp25">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Gospa Kociper, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp26">

               <speaker>MAŠA KOCIPER (PS PS):</speaker>

               <p>Zdaj bom res obupala, ampak samo, da bo jasno. Nič nimam proti in že sistem zdaj
               dopušča, da je ministrstvo seznanjeno z imeni in priimki sodnikov proti katerem se
               sprožajo nadzorstveni postopki. To je jasno. Ni mi jasno zakaj glede na to, da
               ministrstvo nima direktnih pooblastil nad sodniki, da bi jih kakorkoli kaznovali,
               sankcionirali in tako naprej, ministrstvo razpolaga z imeni tistih sodnikov, kjer je
               bilo ugotovljeno v nadzorstvenem postopku, da je bila nadzorstvena pritožba
               utemeljena. Zdaj bom res nehala in se bom zadovoljila z odgovorom gospoda Pavlina, da
               nič ne škodi, če ta evidenca obstaja o sodnikih o katerih je bila nadzorstvena
               pritožba ugodena in jo bodo morda še kdaj za kaj uporabili. Hvala lepa.</p>
            </sp>
            <sp xml:id="SDT6-OZPJUILS-redna-2-2012-04-26.sp27">

               <speaker>PREDSEDNICA EVA IRGL:</speaker>

               <p>Zaključujem razpravo in dajem amandma k 4. členu na glasovanje. Glasujemo. Gospod
               minister, se želeli še? Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp28">

               <speaker>DR. SENKO PLIČANIČ:</speaker>

               <p>Še enkrat bi prosil gospoda Pavlina za kratek odgovor gospe Kociper. Lahko?</p>
            </sp>
            <sp xml:id="SDT6-OZPJUILS-redna-2-2012-04-26.sp29">

               <speaker>PREDSEDNICA EVA IRGL:</speaker>

               <p>Seveda. Izvolite, gospod Pavlin.
               </p>
            </sp>
            <sp xml:id="SDT6-OZPJUILS-redna-2-2012-04-26.sp30">

               <speaker>PETER PAVLIN:</speaker>

               <p>Hvala. <stage>(Peter Pavlin, Ministrstvo za pravosodje in javno upravo.)</stage> Kot sem že povedal,
               ne more minister za pravosodje zoper neimenovanega sodnika, se pravi brez imena in
               priimka predlagati uvedbe službenega nadzora. Če drugega ne, to izhaja že iz
               temeljnih vseh postopkov, da se zoper, kako bi temu rekel, neznane osebe ne izvajajo
               disciplinski ali pa nadzorni postopki. Ampak, če morda nismo bili dovolj jasni,
               evidenca se vodi o nadzorstvenih pritožbah. V njej bo tudi ime sodnika, kar pomeni
               gre za evidenco o nadzorstveni pritožbi. Začne se z imenom stranke sodnega postopka.
               Ne vem, Janez Novak, z opravilno številko zadeve in potem sledijo vsaki podatki. Ni
               to poimenska evidenca sodnikov, ki naj bi se domnevno pregrešili, tako se bom
               izrazil. Še to, razumeli smo malce te kritike ali pa nasprotovanja sodnega sveta,
               ampak ni za šteti, da je vsakdo, vsak sodnik, zoper katerega je predsednik sodišča
               odločil, da je nadzorstvena pritožba utemeljena, zagrešil neko hudo kršitev. Ne, ni
               avtomatizma. Zakaj ga ni? Ker je lahko stvar bila preprosto v preobremenjenosti
               sodnika in podobno. Je pa situacija pač naslednja, če bi se hipotetično, ponavljam,
               ker to prejudiciranje v evidenci nadzorstvenih pritožb, 10 krat v roku nekaj mesecev
               pojavilo ime istega sodnika in bi bilo tem nadzorstvenim pritožbam seveda ugodeno,
               potem se lahko na Ministrstvu za pravosodje in javno upravo pač postavi legitimno
               vprašanje ali bi, ponavljam predsedniku sodišča predlagali uvedbo službenega nadzora
               nad sodnikom. To je pač najbolj tipična situacija. Če se predsednik sodišča ne bo
               strinjal s predlogom ministrstva bo vložil pritožbo na sodni svet. Obstaja še ta
               varovalka. In sodni svet lahko odloči, da se službeni nadzor ne izvede. Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp31">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Besedo dajem še gospodu Jerovšku, potem bom zaključila
               razpravo k temu amandmaju in dala tudi na glasovanje. Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp32">

               <speaker>JOŽEF JEROVŠEK (PS SDS):</speaker>

               <p>Hvala lepa. Zdaj mi je seveda intenca intervencije kolegice Kociprove popolnoma jasna
               in razumljiva. Me tudi ne preseneča. Gospa pač prihaja iz okrožnega sodišča in
               verjetno so sodniki zainteresirani, da ne obstaja evidenca o uspešnih nadzorstvenih
               pritožbah. Kajti to je verjetno nek strokovni kiks, nek strokovni kiks in izgleda pa,
               da je pa politični interes tudi vaše stranke, da se takega službenega nadzora, ampak
               upravičenega ne bi uvajalo, ker nismo bili v preteklosti priča temu, da se je ogromno
               stvari dalo v najnižji predal, tudi na sodiščih, da verjetno, ko je bila
               nadzorstvenega pritožba uspešna, pa se ni zgodilo ničesar. In tako kot je povedal,
               gospod Pavlin, če bo tam pri nekem sodniku 10 pik, pa verjetno bo minister
               vsakokratni, ne glede od kod bo prihajal, predlagal službeni nadzor, kaj pa se to
               dogaja. Kajti, ker se to včasih ni zgodilo, smo imeli ponekod polne ure pri tožilcih
               obtožnih predlogov, ene stvari pa na sodiščih ali pa pozabijo napisati sodbo ali
               sploh ne pridejo v obravnavo in vse skupaj zastara. In intenca je očitno to, da bi
               sodišča lahko delala po domače oziroma s političnimi preferencami. Enega bomo
               obsodili, drugega ne, kot če gledam samo naslov tega zakona o varstvu pravice do
               sojenja brez nepotrebnega odlašanja, če ne bi bral vsebine, bi mislil, ta zakon
               verjetno ni več potreben po sojenju poslancu Mariniču. En dan sojenje in je že sodba,
               mislim, to je sedaj unicum bil. Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp33">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Jerovšek. Repliko, gospa Kociper, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp34">

               <speaker>MAŠA KOCIPER (PS PS):</speaker>

               <p>Moj namen je bil resna po mojem mnenju strokovno nedorečenost zakona opozoriti, na
               katerega je opozorila tudi Zakonodajno-pravna služba in ki s tem amandmajem ni
               saniran do konca, ampak pronicljivost gospoda Jerovška je seveda pogruntala, kaj je
               pravzaprav skriti scenarij, ampak res ste zamudili prvi del, kjer sem povedala, da
               celo nadziram večji upravni nadzor, seveda upravni nadzor nad delovanjem, ne nadzor
               nad zakonitostjo dela in tako naprej. Tako, da vaše teorije zarote so tokrat čisto
               mimo udarile. Hvala lepa. 
               </p>
            </sp>
            <sp xml:id="SDT6-OZPJUILS-redna-2-2012-04-26.sp35">

               <speaker>PREDSEDNICA EVA IRGL:</speaker>

               <p>Upam, da sta si razjasnila dileme in odprta vprašanja. Zdaj pa zaključujem razpravo
               in dajem amandma k 4. členu na glasovanje.</p>
               <p>Kdo je za? <stage>(10 članov.)</stage> Kdo je proti? <stage>(5 članov.)</stage></p>
               <p>Ugotavljam, da je amandma sprejet.</p>
               <p>Odpiram razpravo k 5. členu, tam je amandma k 5. členu. Sprašujem, če želi kdo
               razpravljati? <stage>(Ne.)</stage> Potem zaključujem razpravo in dajem amandma k 5. členu na
               glasovanje.</p>
               <p>Kdo je za? <stage>(? članov.)</stage> Kdo je proti? <stage>(?.)</stage></p>
               <p>Zaključujem glasovanje.</p>
               <p>Imamo še amandma k 6. členu. Prav tako sprašujem, če želi kdo razpravljati? <stage>(Ne.)</stage>
               Potem dajem takšen amandma k 6. členu na glasovanje.</p>
               <p>Kdo je za? <stage>(16 članov.)</stage> Kdo je proti? <stage>(Nihče.)</stage></p>
               <p>Zaključili smo razpravo in glasovanje o amandmajih.</p>
               <p>Prehajamo še na razpravo o preostalih členih predloga zakona h katerim amandmaji niso
               bili predlagani. Sprašujem, če želi kdo razpravljati? <stage>(Ne.)</stage> Potem zaključujem
               razpravo in prehajamo na glasovanje. Odboru predlagam, da združimo glasovanje o vseh
               členih predloga zakona skupaj. Sprašujem, če kdo nasprotuje takšnemu načinu? <stage>(Ne.)</stage>
               Potem prehajamo na glasovanje o vseh členih skupaj.</p>
               <p>Kdo je za? <stage>(13 članov.)</stage> Kdo je proti? <stage>(4 člani.)</stage></p>
               <p>S tem zaključujem drugo obravnavo predloga zakona na matičnem delovnem telesu. Vsi
               sprejeti amandmaji bodo vključeni v dopolnjen predlog zakona, ki bo sestavni del
               poročila. Predlagam, da sem sama poročevalka in zaključujem tudi to točko dnevnega
               reda.</p>
               <p>In prehajamo na <title>1A. TOČKO DNEVNEGA REDA - TO JE PREDLOG ODLOKA O NAČRTU RAVNANJA
                  S STVARNIM PREMOŽENJEM DRŽAVE ZA LETO 2012, KI GA JE V OBRAVNAVO NA PODLAGI 11. IN
                  13. ČLENA ZAKONA O STVARNEM PREMOŽENJU DRŽAVE IN SAMOUPRAVNIH LOKALNIH SKUPNOSTI
                  PREDLOŽILA VLADA.</title> Najprej povem, da ste prejeli naslednje gradivo: Predlog
               odloka objavljen na spletni strani državnega zbora v Poročevalcu z dne 20. aprila
               2012, prejeli ste tudi mnenje Zakonodajno-pravne službe in sicer 23. aprila 2012. 26.
               aprila 2012 pa ste prejeli tudi mnenje Komisije državnega sveta za državno ureditev.
               K tej točki dnevnega reda so bili vabljeni Ministrstvo za pravosodje in javno upravo:
               gospod minister, ki je še vedno z nami, Zakonodajno-pravna služba in Državni svet.
               Pričenjam drugo obravnavo predloga odloka, v kateri bomo na podlagi 171. člena v
               povezavi s 126. členom poslovnika opravili razpravo in glasovanje o posameznih členih
               predloga odloka. Najprej pa dajem za... Gospa Opec, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp36">

               <speaker>JASMINA OPEC (PS SLS):</speaker>

               <p>Hvala lepa. Zaradi priprave predloga za amandma odbora k predlogu odloka o načrtu
               ravnanja s stvarnim premoženjem države za leto 2012 naprošam za 15- minutno
               prekinitev seje odbora.</p>
            </sp>
            <sp xml:id="SDT6-OZPJUILS-redna-2-2012-04-26.sp37">

               <speaker>PREDSEDNICA EVA IRGL:</speaker>

               <p>Dobro, glede na to, kakšen proceduralni predlog je bil podan, sejo prekinjam za 15
               minut in jo bomo nadaljevali, 13.50, se dobimo v tem prostoru.</p>
               <p><stage type="time">(Seja je bila prekinjena 13.38.)</stage> 
               </p>
               <stage type="time">(Seja se je nadaljevala ob 11.49.)</stage>
            </sp>
            <sp xml:id="SDT6-OZPJUILS-redna-2-2012-04-26.sp38">

               <speaker>PREDSEDNICA EVA IRGL:</speaker>

               <p>Nadaljujemo prekinjeno sejo. Najprej sprašujem, preden dam besedo ministrstvu, če
               želi gospa Opec dodati še kakšno pojasnilo?</p>
            </sp>
            <sp xml:id="SDT6-OZPJUILS-redna-2-2012-04-26.sp39">

               <speaker>JASMINA OPEC (PS SLS):</speaker>

               <p>Hvala lepa. Glede predlaganega amandmaja smo se še dodatno posvetovali s
               predstavnikom ministrstva in ugotovili, da amandmaja ne bi bilo smiselno vlagati, ker
               se dajo zadeve rešiti na drug bolj enostavnejši način.</p>
            </sp>
            <sp xml:id="SDT6-OZPJUILS-redna-2-2012-04-26.sp40">

               <speaker>PREDSEDNICA EVA IRGL:</speaker>

               <p>Najlepša hvala. Sedaj pa sprašujem ali želi najprej minister besedo, potem pa
               verjetno še gospod Šuler, če prav razumem. Proceduralno želite, gospod Han?
               Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp41">

               <speaker>MATJAŽ HAN (PS SD):</speaker>

               <p>Glede na to, da se nas vse skupaj tiče in da ste vzeli 15 minut pavze bi vprašal, kaj
               je bolj enostaven način in o čem se je šlo? Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp42">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Mislim, da je prišlo do nekega nesporazuma, da neka stvar ni
               bila uvrščena znotraj odloka. Ampak bodo zadevo rešili znotraj Vlade in gospod Šuler
               bo verjetno znal to bolj natančno pojasniti od vseh nas. Ampak mislim, da ne gre...
               <stage>/oglašanje iz klopi./</stage> Ni skrivnost, gospod Han, in mislim, da bomo z velikim veseljem
               to tudi obrazložili. Gospod minister, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp43">

               <speaker>DR. SENKO PLIČANIČ:</speaker>

               <p>Hvala. Bom kar sam pojasnil. Če mi bo zmanjkalo, pa se bom tokrat nagnil desno...</p>
               <p>Mogoče samo nekaj kratkih besed o tem, zakaj sploh gre. Obravnavamo odlok, ki je bil
               pripravljen na podlagi Zakona o stvarnem premoženju države in samoupravnih lokalnih
               skupnosti. Sestavljen je v osnovi iz dveh sklopov. Prvi je načrt ravnanja z
               nepremičnim premoženjem, drugi je načrt ravnanja s premičnim premoženjem. Uvrstitev
               posameznih stvari, premičnih ali nepremičnih, v ta odlok je podlaga za sklepanje
               pravnih poslov. Če stvari niso uvrščene teh pravnih poslov ni mogoče sklepati.
               Uvrstitev stvari v odlok pa ne pomeni, da se bodo ti pravni posli tudi v resnici
               zrealizirali. To je pač nek odlok, ki ga je treba v vsakem primeru pripraviti po tem
               zakonu. Pripravlja pa se tako, da posamezni upravljavci nepremičnin, premičnin, to
               pomeni posamezni resorji, pošiljajo svoje potrebe našemu resorju. Funkcija ali
               pristojnost našega resorja pa je, da to zloži skupaj. Mi nimamo pristojnosti, da bi
               kakorkoli posegali v te predloge, ki jih posamezni resorji pripravijo oziroma
               vključijo v bodisi načrt ravnanja z nepremičnim premoženjem ali pa v načrt ravnanja s
               premičnim premoženjem. To je skupek vseh inputov, ki jih dobimo od resorjev.</p>
               <p>V primeru predloga amandmaja je šlo za nekatere predloge Ministrstva za gospodarstvo,
               ki so jih očitno pri proceduri priprave tega odloka spregledali, in niso bili
               vključeni. Zato torej, seveda niso mogli biti vključeni v ta odlok. Za take situacija
               pa zakon, ki sem ga prej navedel, vsebuje neko določbo, ki omogoča rešitev. To je
               določba 12. člena. Bom prebral, tako da bo to jasno. Pravi: V primeru spremenjenih
               prostorskih potreb upravljavcev nepremičnega premoženja države, to pomeni posameznih
               resorjev, v tem primeru Ministrstva za gospodarstvo, ki jih ni bilo mogoče določiti
               ob pripravi načrta ravnanja z nepremičnim premoženjem, ali ob nepredvidenih
               okoliščinah na trgu, ki narekuje hiter odziv, lahko upravljavci nepremičnega
               premoženja države sklepajo pravne posle, ki niso predvideni v veljavnem načrtu
               ravnanja z nepremičnim premoženjem. Pri čemer je podlaga za to, o čemer  ta prvi odstavek 12. člena
               govori, in sem ravnokar prebral, odstotek, ki ga Vlada ob pripravi tega odloka
               določi. Torej, odstotek takšnih poslov, ki jih je mogoče sklepati, čeprav posamezne
               premičnine ali nepremičnine niso bile uvrščene v ta načrt. In mi bi ta odstotek
               določili v višini 30%. To bo poseben sklep vlade. In na ta način dajemo podlago potem
               tudi za razpolaganje s tem premoženjem, na katere se je nanašal prej predlagani
               amandma.</p>
            </sp>
            <sp xml:id="SDT6-OZPJUILS-redna-2-2012-04-26.sp44">

               <speaker>PREDSEDNICA EVA IRGL:</speaker>

               <p>Gospod Han bo v redu? Ste zadovoljni? Dobro. Sedaj sprašujem, če želi besedo še
               generalni direktor Direktorata za investicije in nepremičnine? Gospod Goran
               Šuler.</p>
            </sp>
            <sp xml:id="SDT6-OZPJUILS-redna-2-2012-04-26.sp45">

               <speaker>GORAN ŠULER:</speaker>

               <p>Hvala lepa, predsednica. Se zahvaljujem za besedo. Ne potrebujem besede....</p>
            </sp>
            <sp xml:id="SDT6-OZPJUILS-redna-2-2012-04-26.sp46">

               <speaker>PREDSEDNICA EVA IRGL:</speaker>

               <p>Dobro. ...<stage>/medsebojno pogovarjanje./</stage></p>
            </sp>
            <sp xml:id="SDT6-OZPJUILS-redna-2-2012-04-26.sp47">

               <speaker>DR. SENKO PLIČANIČ:</speaker>

               <p>Zahvaljuje se predvsem za povišanje v naziv generalnega direktorja...</p>
            </sp>
            <sp xml:id="SDT6-OZPJUILS-redna-2-2012-04-26.sp48">

               <speaker>PREDSEDNICA EVA IRGL:</speaker>

               <p>To so pripravile strokovne službe, se opravičujem.</p>
               <p>Želi besedo predstavnica Zakonodajno-pravne službe mag. Metoda Hrovat Pirnat?
               Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp49">

               <speaker>MAG. METODA HROVAT PIRNAT:</speaker>

               <p>Hvala lepa za besedo, gospa predsednica. Glede na pristojnosti, ki jih ima
               Zakonodajno-pravna služba lahko povem, da nimamo pripomb. Preglednice v prilogi so
               glede na zakonske zahteve pravilno strukturirane. Vsebinskih vprašanj posameznih
               postavk pa Zakonodajno-pravna služba ne obravnava. Hvala lepa.</p>
            </sp>
            <sp xml:id="SDT6-OZPJUILS-redna-2-2012-04-26.sp50">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Naj samo pojasnim, generalni direktor direktorata za
               investicije in nepremičnine res ni gospod Šuler, ampak gospod Stane Cvelbar, ga pa ni
               z nami danes, da bi lahko še mogoče dodatno pojasnil.</p>
               <p>Sedaj pa sprašujem še, če želi besedo, Državnega sveta ni več med nami oziroma
               gospoda Bogomirja Vnučca.</p>
               <p>Zato odpiram razpravo o členih predloga odloka. Ker k predlogu odloka ni vloženih
               amandmajev, predlog odloka pa ima le tri člene, odboru predlagam, da združimo
               razpravo in glasovanje o vseh členih predloga odloka skupaj. Najprej sprašujem, če
               kdo nasprotuje temu? Ne. Želite proceduralno? ...<stage>/oglašanje iz klopi./</stage> Ko bo
               razprava, vas bom zapisala, in boste lahko razpravljali. Torej, odpiram razpravo in
               vam, glede na to, da ste se prvi prijavili, vam tudi dajem besedo. Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp51">

               <speaker>GOSPA ____:</speaker>

               <p>Hvala za besedo, gospa predsednica. Lep pozdrav vam in vsem navzočim. Jaz bi želela
               postaviti vprašanje, če mi lahko minister odgovori ali kdo drug, v zvezi z
               nepremičninami iz preglednice 2 in 2.A, to so te nepremičnine kulturni spomeniki,
               gradovi, ki so potrebni, vsaj po mojem mnenju, posebne obravnave. Želela bi vedeti,
               kdaj se bo pristopilo k postopkom za zbiranje ponudb ali javne dražbe oziroma ali bo
               to v letu 2012, ali se bo to še prelagalo z oziroma na to, da te nepremičnine, kar se
               zgradb tiče, propadajo. Konkretno poznam razmerje gradu Viltuš, ki je bil krasen
               grad, pa je sedaj v 20 letih postal že napol razvalina. Zdi se mi, da je pomembno
               kdaj se bomo odločili, da te zadeve poskušamo spraviti v promet. Hvala lepa.</p>
            </sp>
            <sp xml:id="SDT6-OZPJUILS-redna-2-2012-04-26.sp52">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Glede na to, da vidim, da je nekaj prijavljenih, predlagam,
               da najprej dobijo prijavljeni besedo, postavijo morebitna vprašanja, ki jih imajo,
               potem pa bi ministrstvo odgovarjalo. Gospod Brulc, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp53">

               <speaker>MIRKO BRULC (PS SD):</speaker>

               <p>Hvala lepa. Vem, da ni vaša odgovornost, gre bolj za področje kulturnega ministrstva,
               kakorkoli se že imenuje. Tu je v tem gradivu omenjen kompleks gradu Rihenberk. To je
               kulturni spomenik prve kategorije. Bil je pa v lasti lokalne skupnosti in ga je
               država pred davnimi leti odvzela, brez odškodnine, brez vsega lokalni skupnosti.
               Sedaj, ko je bil v lasti državi se tam ni nič dogajalo. To je res trdnjava edinstvena
               v Sloveniji. Lokalna skupnost, pa tudi s krajani, ima program revitalizacije, načina
                   vzdrževanja in počasne
               adaptacije tega gradu. Zato je že pred, ko sem bil še župan smo vložili prošnjo na
               ministrstvo, da bi nam ta grad brezplačno odstopili v last. Se pravi, vrnili ga nazaj
               lokalni skupnosti. Vidim, da je to sedaj v prodaji, v namen prodaje. Jaz pa upam,
               minister, da se pravni posli ne bodo izvršili, kot ste rekel prej za nekatere zadeve,
               ampak da je to tu kot neka varovalka. In le upam, da bo kulturno ministrstvo toliko
               trezno, da bo ta grad vrnilo lokalni skupnosti. Razumem ta vpis vseeno v ta dokument
               kot neko varovalko, ampak nikakor se ne bomo strinjali, da bi ga odtujili. Hvala
               lepa.</p>
            </sp>
            <sp xml:id="SDT6-OZPJUILS-redna-2-2012-04-26.sp54">

               <speaker>PREDSEDNICA EVA IRGL:</speaker>

               <p>Gospa Bratušek, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp55">

               <speaker>ALENKA BRATUŠEK (PS PS):</speaker>

               <p>Najlepša hvala. Jaz bi tudi vprašala za en konkreten primer. Tabela 8.A stran 36,
               piše, kar nekaj stvari se bo prodajalo na javnih dražbah in tako naprej. Ena posebna
               je pa zadosti visok znesek, to je milijon evrov neposredna ponudba, naj bi se
               preneslo občini. Mislim, da, če prav berem, je približno tisoč kvadratnih metrov,
               približno ocenjena vrednost je en milijon evrov. Tu piše <q>"duo impolca EN"</q><stage>(?)</stage>,
               verjetno enota Brežice. Pa me zanima, ker vemo, da se občinam tudi ne more kar za
               vsak namen brezplačno prenašati. Kakšen bi bil ta namen, da se bomo znali odločiti?
               Ker milijon evrov v teh časih, jaz mislim, da je tudi kar veliko. Porodniške,
               konkretno, ki jih bomo znižali letos, bodo prinesle samo tri milijone štiristo.</p>
            </sp>
            <sp xml:id="SDT6-OZPJUILS-redna-2-2012-04-26.sp56">

               <speaker>PREDSEDNICA EVA IRGL:</speaker>

               <p>Gospod Jerovšek.</p>
            </sp>
            <sp xml:id="SDT6-OZPJUILS-redna-2-2012-04-26.sp57">

               <speaker>JOŽEF JEROVŠEK (PS SDS):</speaker>

               <p>Hvala lepa. Jaz se zavedam, da je ta seznam stvarnega premoženja in način ravnanja s
               tem stvarnim premoženjem vsakoletna mantra našega odbora oziroma tega ministrstva
               tudi. Seveda je tu ogromna množica nepremičnin in premičnega in nepremičnega
               premoženja. Jaz bi bolj zaradi logistike rad opozoril na nekaj, kajti zavedam se, da
               niti pod sedanjim vodstvom ministrstva ni to nastajalo, da je to pač stalna praksa.
               So pa nekateri podatki kljub temu, po mojem mnenju, pomanjkljivo tu navedeni in ne
               omogočajo neke preglednosti. Namreč, recimo, na preglednici 4, dva od petnajst, do
               nepremičnine pod Nova vas pa 2.329. Ker sem jaz iz spodnje Nove vasi, kjer je vojaški
               objekt, ne vem, domnevam, da bi lahko celo bila ta Nova vas ta Nova vas. Vem, da je v
               Sloveniji ogromno Novih vasi. In vsaka ima neko pošto ali je pri Slovenski Bistrici,
               ali pri Mariboru, ali ne vem kje. To naj se le potrudijo uradniki, da bodo drugič to
               napisali zraven. Kajti, tudi za tisti vojaški objekt, ki je tam pri nas, bivši
               magazin veliki, ki so ga zaradi avtoceste morali sprazniti, je bilo že v preteklosti
               dosti interesov, verjetno je tudi sedaj interes. V preteklosti na območju Slovenske
               Bistrice in vojaškimi objekti so pa eni spretneži že marsikaj od vojske kupili.
               Boljše je na enem kraju nekje, je tudi Nova vas, nemogoče je ugotoviti. Potem je pa,
               recimo na strani preglednica 8, 28 od 67, so pa neki objekti, ki pravi, da je
               neinteresantno za Slovensko vojsko pod Bistrica. Bistrice v Sloveniji imajo v
               Sloveniji v glavnem še en pridevnik, ali je Slovenska, ali je Kamniška, ali je ne vem
               kakšna. Mogoče je katera tudi zgolj Bistrica. Ampak bi rad vedel katera je, ker
               domnevam, da gre tu za mojo Bistrico. Neperspektivno za Slovensko vojsko. In če so
               tako tabele narejene, živ bog ne more kontrolirati tega, kaj je bilo prodano, komu je
               šlo ali karkoli. Domnevam, to ne gre kritika vam, ampak  starim razvadam in starim vzvodom k prodaji kot
               neperspektivno in karkoli, da se to drugič pojavi opremljeno s potrebnimi podatki, ni
               dovolj če je neka Bistrica, ki jih je v Sloveniji verjetno sto, od kod je pa novih
               vasi še pa več ampak tu zdaj jaz nisem imel časa ampak domnevam kaj od tega je ravno
               konkretno čisto v moji neposredni bližini in bi kot poslanec rad vedel kako se
               prodalo, kdo bo prodal, kdo prste steguje, komu gre v najem kaj in tako naprej,
               drugod pa tudi drugi. Ampak na podlagi tega kako je pa se to ne da ugotoviti. Hvala
               lepa.</p>
            </sp>
            <sp xml:id="SDT6-OZPJUILS-redna-2-2012-04-26.sp58">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Gospod Jerovšek samo mogoče v pojasnilo, nisem strokovnjak s
               tega področja, verjamem, da je veliko novih vasi, veliko je lahko tudi Bistrica, zdaj
               ne vem če je tista o kateri govorili res vaša...</p>
            </sp>
            <sp xml:id="SDT6-OZPJUILS-redna-2-2012-04-26.sp59">

               <speaker>JOŽEF JEROVŠEK (PS SDS):</speaker>

               <p>... moja je, <stage>/nerazumljivo/</stage> ...</p>
            </sp>
            <sp xml:id="SDT6-OZPJUILS-redna-2-2012-04-26.sp60">

               <speaker>PREDSEDNICA EVA IRGL:</speaker>

               <p>... če ste natančni lahko v razpredelnicah pogledate, kjer piše katastrska občina in
               šifra katastrske občine, potem se lahko vidi katera nova vas spada v katero občino
               ...</p>
            </sp>
            <sp xml:id="SDT6-OZPJUILS-redna-2-2012-04-26.sp61">

               <speaker>JOŽEF JEROVŠEK (PS SDS):</speaker>

               <p>... z dodatnim priročnikom ...</p>
            </sp>
            <sp xml:id="SDT6-OZPJUILS-redna-2-2012-04-26.sp62">

               <speaker>PREDSEDNICA EVA IRGL:</speaker>

               <p>Bomo prosili ministrstvo, da izdela še dodatni priročnik, da bomo lahko lažji pregled
               imeli ampak vendarle lahko se razbere iz te razpredelnice ali gre za vašo novo vas
               ali za kakšno drugo novo vas. Gospa Bratušek, ste želeli.</p>
            </sp>
            <sp xml:id="SDT6-OZPJUILS-redna-2-2012-04-26.sp63">

               <speaker>MAG. ALENKA BRATUŠEK (PS PS):</speaker>

               <p>Jerovškova nova vas bomo rekli, za šalo. Pozabila sem prej samo eno vprašanje. Ena
               premičnina, ki se prodaja že vrsto let zapored, to je edini avion, ki ga v Sloveniji
               premoremo brez vojaških.</p>
               <p>Ocenjena vrednost 14 in nekaj milijonov. Zadnjič sem ministra za obrambo po
               televiziji slišala reči, da če bomo dobili 10 milijonov dolarjev, se mi zdi, bomo
               lahko veseli.</p>
               <p>To zdaj nekako ne gre skupaj. Samo preverimo ali je ta številka prava oziroma bi jo
               bilo potrebno zamenjati s tisto.</p>
            </sp>
            <sp xml:id="SDT6-OZPJUILS-redna-2-2012-04-26.sp64">

               <speaker>PREDSEDNICA EVA IRGL:</speaker>

               <p>Najlepša hvala. Zdaj so vsi, ki ste želeli razpravljati oziroma vprašati kaj ministra
               in pristojne službe postavili lahko svoja vprašanja. Verjetno pri falconu gre bolj za
               orientacijsko vrednost, ne vem če gre prav za natančno ampak mogoče bodo drugi znali
               pojasniti, izvolite gospod minister.</p>
            </sp>
            <sp xml:id="SDT6-OZPJUILS-redna-2-2012-04-26.sp65">

               <speaker>DR. SENKO PLIČANIČ:</speaker>

               <p>Hvala. Bom začel zadaj, naprej pri falconu. V resnici gre za orientacijsko vrednost
               in ta orientacijska vrednost je izhodiščna, ne vem kaj je obrambni minister izjavljal
               v medijih ampak to je dokument, ki je podlaga za prodajo.</p>
               <p>Glede Bistrice in nove vasi ste gospa Irgl tudi prej sami že pojasnili. Gre za
               katastrske občine, tako da se da natančno identificirati za kaj gre, se pa tudi jaz
               strinjam s tem predlogom, da bi posebej opredelili to vašo ...</p>
            </sp>
            <sp xml:id="SDT6-OZPJUILS-redna-2-2012-04-26.sp66">

               <speaker>JOŽEF JEROVŠEK (PS SDS):</speaker>

               <p>... ne, ne bilo katero ...</p>
            </sp>
            <sp xml:id="SDT6-OZPJUILS-redna-2-2012-04-26.sp67">

               <speaker>DR. SENKO PLIČANIČ:</speaker>

               <p>... saj se hecam, ja. Tukaj torej gre za katastrske občine.</p>
               <p>Potem pri vprašanju povezanem z DUO impoljca bi prosil gospoda Šulerja, da
               pojasni.</p>
            </sp>
            <sp xml:id="SDT6-OZPJUILS-redna-2-2012-04-26.sp68">

               <speaker>PREDSEDNICA EVA IRGL:</speaker>

               <p>Izvolite gospod Šuler.</p>
            </sp>
            <sp xml:id="SDT6-OZPJUILS-redna-2-2012-04-26.sp69">

               <speaker>GORAN ŠULER:</speaker>

               <p>Hvala lepa. Goran Šuler, ministrstvo za pravosodje in javno upravo. Torej kar se tega
               vprašanja tiče je tako predpisi z vidika višine ali pa vrednosti stvarnega premoženja
               ne postavljajo nobenih omejitev. Tako da upravljalec lahko uvrsti neko nepremičnino
               in jo predvidi za neodplačan prenos na lokalno skupnost, res pa je, da je tukaj
               zavarovan interes v tem smislu, da je vlada sprejela strategijo ravnanja z
               nepremičnim premoženjem, ki je last države in vlada striktno vztraja na tem, da se ti
               prenosi opravljajo po predpisih o skladnem regionalnem razvoju.</p>
               <p>Se pravi, da gre po specialnih predpisih, da se premoženje oceni, da se pripravijo
               regionalni razvojni program in da se premoženje ne prenese kar tako ampak se uporabi
               v tiste razvojne namene, ki jih zakon določa.</p>
            </sp>
            <sp xml:id="SDT6-OZPJUILS-redna-2-2012-04-26.sp70">

               <speaker>PREDSEDNICA EVA IRGL:</speaker>

               <p>Gospod Han izvolite, še vam dam besedo in če še kdo želi povejte sedaj, drugače bom
               zaključila razpravo.</p>
            </sp>
            <sp xml:id="SDT6-OZPJUILS-redna-2-2012-04-26.sp71">

               <speaker>MATJAŽ HAN (PS SD):</speaker>

               <p>Jaz bi vendarle še enkrat vprašal ministrstvo. Moram reči, da ta zadeva, ko je gospa
               Alenka vprašala štrli ven.</p>
               <p>Dve zadevi sta zakaj štrli. Zato ker mi vemo kdo je minister na delu in sociali, vemo
               da je tudi kar aktiven v samih Brežicah in me resnično zanima kaj je to, da lahko za
               milijon evrov  kar občini
               podeliš nekaj kar je v lasti države, da ne govorim o zemljiščih, ki se bojo
               pridobivali za projekt Feniks pa me zanima kaj je to DUO impoljca, ki gre za
               neposredno pogodbo, za brezplačen prenos občini v vrednosti milijon evrov, natančno.
               Jaz vem kako je treba narediti ampak kaj je to. Hvala.</p>
            </sp>
            <sp xml:id="SDT6-OZPJUILS-redna-2-2012-04-26.sp72">

               <speaker>PREDSEDNICA EVA IRGL:</speaker>

               <p>No če bojo lahko pojasnili bodo. Gospa Valenčič, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp73">

               <speaker>KRISTINA VALENČIČ (PS DL):</speaker>

               <p>Hvala za besedo. Samo en predlog ali pa pobuda. Gospod Šuler je že razložil stališče
               vlade, da se prenosi na občine ne izvajajo kar tako ampak da se v okviru regionalnih
               spodbud, bi pa rada opozorila na ene težave, namreč vemo, da so ti prenosi zlasti
               objektov, ki so sedaj v lasti ministrstva za obrambo, izvajajo že dlje časa.</p>
               <p>Govorim na splošno za vse občine, ne bom gledala samo na Bistrico, tudi jaz sem iz
               ene Bistrice ...</p>
            </sp>
            <sp xml:id="SDT6-OZPJUILS-redna-2-2012-04-26.sp74">

               <speaker>PREDSEDNICA EVA IRGL:</speaker>

               <p>... niste pa iz iste, ne ...</p>
            </sp>
            <sp xml:id="SDT6-OZPJUILS-redna-2-2012-04-26.sp75">

               <speaker>KRISTINA VALENČIČ (PS DL):</speaker>

               <p>... ne, to pa drži da ne. Ampak občine imajo te postopke že kar nekaj časa ali pa bom
               rekla kar nekaj let v teku in zdaj se seveda spreminja s tem, da ti prenosi ne bodo
               izvajali več v okviru zakona o stvarnem premoženju ampak v okviru zakona oziroma za
               teh regionalnih spodbudah.</p>
               <p>To pomeni seveda spet časovno daljši čas oziroma pripravo za vse to pri čemer so
               občine že vložile določen čas, pa tudi stroške so imele s temi objekti zato se mi zdi
               smiselno, da bi se razmislilo o tem, da za tiste postopke, ki so že v teku, se
               prenesejo tudi po tem zakonu o stvarnem premoženju države. Hvala lepa.</p>
            </sp>
            <sp xml:id="SDT6-OZPJUILS-redna-2-2012-04-26.sp76">

               <speaker>PREDSEDNICA EVA IRGL:</speaker>

               <p>Hvala tudi vam. Sprašujem, gospod minister, želi še dodati pojasnilo, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp77">

               <speaker>DR. SENKO PLIČANIČ:</speaker>

               <p>Dodatni pojasnilo v zvezi z DUO impoljca. Tudi jaz oziroma tudi moj sodelavec ne ve
               natančno zakaj kaj gre v tem konkretnem primeru, tisto kar pa lahko povem v zvezi z
               vašo ...</p>
            </sp>
            <sp xml:id="SDT6-OZPJUILS-redna-2-2012-04-26.sp78">

               <speaker>PREDSEDNICA EVA IRGL:</speaker>

               <p>Izvolite gospod minister, gospod Jerovšek in gospa Bratušek ...</p>
            </sp>
            <sp xml:id="SDT6-OZPJUILS-redna-2-2012-04-26.sp79">

               <speaker>DR. SENKO PLIČANIČ:</speaker>

               <p>... je da o prenosih odloča vlada ne minister, o takih prenosih kot je ta odloča
               vlada ne minister, o takih prenosih kot je ta, tako da to je, več pa žal zdaj ne
               morem pojasniti in bi samo še dokončal grad Rihemberg.</p>
               <p>Gospod Brulc, torej tu je ta prenos kot neka možnost predviden, sicer pa je jasno, da
               <stage>/glas iz dvorane/</stage> ja seveda, pa v sodelovanju z občino in tako naprej.</p>
               <p>In še gospe v zvezi s tem kdaj se bodo ti prenosi izvajali. Gre za odlok, ki se
               nanaša na leto 2012 in še enkrat ponavljam, daje podlago za pravno posle kakršnekoli
               že v tem letu, če se bodo zgodili. To je samo odlok, ki daje podlago, da se to lahko
               zgodi, ni pa nujno da se bo, če pa neka stvar ni uvrščena notri, potem pa ne, razen v
               tistem delu ko bo teh 30% s sklepom vlade pokrito in se bodo tudi druge stvari dale
               potem na ta način prenašati.</p>
            </sp>
            <sp xml:id="SDT6-OZPJUILS-redna-2-2012-04-26.sp80">

               <speaker>PREDSEDNICA EVA IRGL:</speaker>

               <p>Gospod minister boste še dodatno pojasnili?</p>
            </sp>
            <sp xml:id="SDT6-OZPJUILS-redna-2-2012-04-26.sp81">

               <speaker>DR. SENKO PLIČANIČ:</speaker>

               <p>Bi gospod Šuler še pojasnil gospe Valenčič oziroma odgovoril na to njeno pobudo.</p>
            </sp>
            <sp xml:id="SDT6-OZPJUILS-redna-2-2012-04-26.sp82">

               <speaker>PREDSEDNICA EVA IRGL:</speaker>

               <p>Ja, izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp83">

               <speaker>GORAN ŠULER:</speaker>

               <p>Hvala lepa. Samo glede tega pobude za prenose po splošnih predpisih bi tako
               odgovoril. Praksa, ki se je izoblikovala oziroma je v skladu s strategijo vlade, ki
               sem jo prej omenil je taka, da prenosi, ki so se začeli pred sprejemom strategije, so
               se tudi končali po splošnih predpisih, kar pomeni tudi na olajšan način, če smo
               pošteni, na relativno enostaven način, prenosi, ki pa so se začeli po uveljavitvi
               strategije pa vlada vztraja, da se opravijo po predpisih o skladnem regionalnem
               razvoju.</p>
            </sp>
            <sp xml:id="SDT6-OZPJUILS-redna-2-2012-04-26.sp84">

               <speaker>PREDSEDNICA EVA IRGL:</speaker>

               <p>Najlepša hvala. Mislim, da vsi tisti, ki ste želeli povprašati ste dobili možnost,
               zato ministrstvo je odgovorilo, tudi sam minister zdaj pa zaključujem razpravo in
               prehajamo na glasovanje o vseh členih skupaj. Dajem na glasovanje.</p>
               <p>Glasujemo. Glasovanje teče. Zaključujem glasovanje. 11 za, proti 1.</p>
               <p><stage>(Za je glasovalo 11.)</stage> <stage>(Proti 1.)</stage></p>
               <p>Ugotavljam, da so členi sprejeti. S tem zaključujem drugo obravnavo predloga odloka
               na matičnem delovnem telesu. Odbor bo pripravil poročilo o katerem bo državnemu zboru
               predlagal, da predlog odloka sprejme v predloženem besedilu.</p>
               <p>Seveda moramo v skladu z drugim odstavkom 42. člena tudi določiti poročevalca oziroma
               poročevalko, predlagam, da sem to jaz, kot predsednica in zaključujem to točko
               dnevnega reda.  Gospod
               minister, ste želeli k tej točki dnevnega reda še kaj pojasniti? Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp85">

               <speaker>DR. SENKO PLIČANIČ:</speaker>

               <p>Jaz bi se ob tej priliki rad zahvalil Zakonodajno-pravni službi Državnega zbora, še
               posebej gospe Metodi, ki je zelo konstruktivna in zelo veliko mero pripomogla k temu,
               da je besedilo dokaj tako kot je. Hvala Metoda.</p>
            </sp>
            <sp xml:id="SDT6-OZPJUILS-redna-2-2012-04-26.sp86">

               <speaker>PREDSEDNICA EVA IRGL:</speaker>

               <p>To je bilo pa lepo s strani ministra. Redko, res je redko, zato bolj dragoceno.</p>
               <p>Prehajamo na <title>2. TOČKO DNEVNEGA REDA - RAZNO.</title> Kot ste bili obveščeni s
               strani Oddelka za mednarodno dejavnost, protokol in prevajanje, bo med 9. in 12.
               majem 2012 na delovnem obisku v Sloveniji tudi vodja nevladne organizacije, fundacije
               za trgovino z ljudmi ter člana in članica vsestranske parlamentarne skupine
               britanskega parlamenta za omenjeno problematiko. Namen obiska je seznanitev s
               slovensko prakso reševanja vprašanj boja proti trgovini z ljudmi. Obveščam vas, da
               bom kot predsednica odbora omenjeno delegacijo sprejela v četrtek, 10. maja 2012 ob
               10.30 v velikem salonu. Mislim, da prej ali kasneje sprejme to delegacijo tudi gospa
               Kociper kot predsednica Odbora za notranje zadeve. Kdorkoli bi želel še sodelovati od
               članic in članov pri tem sestanku oziroma na tem srečanju, vas vabim, da se nam
               pridružite, in da nam to sporočite najkasneje do 8. maja 2012. Gospa Kociper, želite
               še kaj dodati. Izvolite.</p>
            </sp>
            <sp xml:id="SDT6-OZPJUILS-redna-2-2012-04-26.sp87">

               <speaker>MAŠA KOCIPER (PS PS):</speaker>

               <p>Morda samo kratko pojasnilo, da verjetno bo obisk zaradi napovedane seje Državnega
               zbora prestavljen. To je zadnja informacija.</p>
            </sp>
            <sp xml:id="SDT6-OZPJUILS-redna-2-2012-04-26.sp88">

               <speaker>PREDSEDNICA EVA IRGL:</speaker>

               <p>Ne vem katera je vaša zadnja, katera je moja zadnja, ampak ko smo mi nazadnje
               spraševali, naj bi ne glede na to ali bo zasedanje Državnega zbora ali ne, to
               normalno potekalo. V vsakem primeru. Se pravi, bomo videli, v vsakem primeru pa boste
               obveščeni kako bo s tem, ampak nazadnje, ko sem jaz osebno spraševala, ker smo mi
               tudi namreč opozorili na to, da je takrat zasedanje Državnega zbora, pa je bilo
               rečeno s strani strokovnih služb, da bo obisk vseeno izpeljan. Bomo videli.</p>
               <p>Kakorkoli že bo, bomo sporočili pravočasno. Želi še kdo besedo k točki razno? Če ne,
               potem zaključujem to točko dnevnega reda oziroma 2. sejo Odbora za pravosodje, javno
               upravo in lokalno samoupravo. Seveda želim vsem lepe praznike in vas lepo
               pozdravljam. Srečno! <stage type="time">Seja je bila končana 26. aprila 2012 ob 14.15.</stage>
               </p>
            </sp>
         </div>
      </body>
   </text>
</TEI>
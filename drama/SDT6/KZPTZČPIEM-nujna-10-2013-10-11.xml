<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZPTZČPIEM-nujna-10-2013-10-11">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F6D9D1DC0F96DD8EC1257D1F005A7C2B</idno>
               <idno type="custom" subtype="day">25F9EC8713E09994C1257C05002C75FF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=25F9EC8713E09994C1257C05002C75FF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZPTZČPIEM-nujna-10-2013-10-11.KZPTZČPIEM" n="10">
               <name>nujna seja</name>
               <date when="2013-10-11"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZPTZČPIEM-nujna-10-2013-10-11.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZPTZČPIEM-nujna-10-2013-10-11.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOMISIJA ZA PETICIJE TER ZA ČLOVEKOVE PRAVICE IN
            ENAKE MOŽNOSTI</stage>
            <stage type="session">10. nujna seja</stage>
            <stage type="date">(11. oktober 2013)</stage>
            <stage type="chairman">Sejo je vodila Eva Irgl, predsednica komisije.</stage>
            <stage type="time">Seja se je pričela ob 16.13.</stage>


            <sp xml:id="SDT6-KZPTZČPIEM-nujna-10-2013-10-11.sp1">

               <speaker>PREDSEDNICA EVA IRGL:</speaker>

               <p>Pričenjam 10. nujno sejo Komisije za peticije ter za človekove pravice in enake
               možnosti. Ponovno pozdravljam članice in člane komisije. Pozdravljam tudi oba
               vabljena gosta. Prehajamo na določitev dnevnega reda. Še prej pa mislim, da gospod
               Andrej Čuš nadomešča našega člana gospoda Breznika.</p>
               <p>Prehajamo na določitev dnevna reda seje. S sklicem seje ste prejeli naslednji dnevni
               red zloraba otrok v ideološke namene. Ker k dnevnemu redu seje ne bilo predlogov za
               razširitev oziroma za umik katere od predlaganih točk je določen dnevni red seje kot
               je bil predlagan s sklicem.</p>
               <p>Prehajamo na obravnavo <title>1. TOČKE DNEVNEGA REDA - ZLORABA OTROK V IDEOLOŠKE NAMENE.</title> Na sejo sem povabila dr. Jerneja Pikala, ministra za izobraževanje, znanost in
               šport, ki se tudi te seje ni udeležil, je pa zato z nami gospa Andreja Vrle. Jo lepo
               pozdravljam še enkrat. Vabili smo tudi varuhinjo človekovih pravic gospo Vlasto
               Nussdorfer. Z nami je njen namestnik gospod Jernej Jerovšek, ki vas tudi lepo
               pozdravljam še na tej seji. Prejeli ste naslednje gradivo: zahtevo Poslanske skupine
               Slovenskem demokratske stranke, in sicer z dne 27.9.2013. Pričenjam z obravnavo te
               točke. Najprej bo v imenu predlagatelja nam predstavil zahtevo gospod Andrej Čuš.
               Izvolite, v imenu Poslanske skupine Slovenske demokratske stranke.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp2">

               <speaker>ANDREJ ČUŠ (PS SDS):</speaker>

               <p>Hvala za besedo.</p>
               <p>V Poslanski skupini Slovenske demokratske stranke že dalj časa opažamo številne
               pojave poveličevanja totalitarnih simbolov, ki nedvomno predstavljajo kršenje
               človekovih pravic in so simbol agresorskega napada jugoslovanske armade na Slovenijo.
               Pri tem moramo izpostaviti še posebej dva dogodka. En se je zgodil 10. maja 2012 v
               kraški šoli Škrbina, drugi pa se je zgodil 22. junija 2013 v Miklavžu na Gorjancih,
               kjer so bili osnovnošolci oblečeni v pionirje s kapicami z rdečimi zvezdami ter z
               rdečimi ruticami, v rokah pa so držali lesene puške. Zaskrbljujoče je tudi dejstvo,
               da so za javni red in mir na prireditvi v šoli skrbeli civilisti preoblečeni v
               uniforme jugoslovanske armade, oboroženi z vojaškim orožjem, kar je tudi razvidno iz
               slikovnega gradiva.</p>
               <p>Spomniti želimo na dejstvo, da je parlamentarna skupščina Sveta Evrope 1996 sprejela
               resolucijo o ukrepih za odpravo dediščine totalitarnih komunističnih sistemov.
               Evropski parlament pa je v letu 2009 sprejeli resolucijo o evropski zavesti in
               totalitarizmu. Slovenski parlament se je z resolucijo zgolj seznanil, saj je
               Pahorjeva vlada ocenila, da potrjevanje resolucije Evropskega parlamenta ni primerno,
               saj je Državni zbor zastopnik suverenosti Slovenije, ki oblikuje in sprejema lastne
               resolucije. Pri tem pa so očitno namerno pozabili na dejstvo, da je Slovenija na
               podlagi  odločitve ljudstva na
               referendumu postala članica Evropske unije, s čimer smo sprejeli tudi vrednote na
               katerih je utemeljena Evropska unija.</p>
               <p>V Poslanski skupini Slovenske demokratske stranke smo mnenja, da takšni
               jugonostalgični dogodki povečujejo napačne zgodovinske razlage in hkrati
               predstavljajo odmik od evropskih načel. O prejšnjem režimu in nosilcih oblasti
               prejšnjega režima je sprejelo odločitev tudi Ustavno sodišče, ko je razveljavili
               odlok Mestne občine Ljubljana o poimenovanju ulice po diktatorju Titu in Vrhovno
               sodišče, ki sta ugotovila, da je v bivšem režimo s strani nosilcev oblasti ter
               slovenske politične tajne policije prihajalo do nedopustnih kršitev človekovih pravic
               in svoboščin.</p>
               <p>V tem primeru je bila tudi kršena konvencija ob organizaciji Združenih narodov o
               otrokovih pravicah, natančneje v 29. členu, ne bom bral celega, ampak samo eno
               vrstico, krepitvi spoštovanja človekovih pravic in temeljnih svoboščin ter načel
               določenih z ustanovno listino Združenih narodov. Torej, da se pogodbenice obvezujejo,
               da bo izobraževanje temu primerno.</p>
               <p>V Poslanski skupini smo upravičeno zaskrbljeni kakšen pečat bodo pustili otrokom
               takšni nedostojni dogodki, ki poveličujejo totalitarni sistem in oživljajo kult
               osebnosti diktatorja. Izkrivljanje zgodovinskih dejstev in obujanje simbolov
               totalitarne države je povsem neprimerno, vredno vsega obsojanja, ob tem pa tudi
               nedopustno za državo, ki je članica Evropske unije in ki temelji na visokih
               načelih.</p>
               <p>Dodal bi samo, da sem kot predstavnik neke mlajše generacije, če tako rečem,
               politikov, se ne rad zatekam k takšnim in takšnim obračunom, ampak več kot očitno je,
               da slovenski izobraževalni sistem ni prilagojen potrebam, kar bi otroci morali znati
               danes, premalo je vrednot domoljubja, premalo poznamo svojo državo, na drugi strani
               pa raje potem organiziramo takšne dogodke, ko se mladi začnejo zavedati nekih
               zgodovinskih podlag na povsem napačnih temeljih.</p>
               <p>V ta namen je Poslanska skupina Slovenske demokratske stranke predlagala tudi tri
               sklepe, torej, da Odbor za izobraževanje, znanost, šport in mladino ter Komisija za
               peticije in človekove pravice in enake možnosti, da se seznanita z informacijo glede
               zlorabe otrok v ideološke namene. Drugič. Odbor za izobraževanje, znanost, šport in
               mladino in Komisija za peticije ter človekove pravice in enake možnosti pozivata
               Ministrstvo za izobraževanje, znanost in šport, da prepreči dogodke, ki poveličujejo
               totalitarni režim. Ter kot tretjega oziroma zadnjega: Odbor za izobraževanje,
               znanost, šport in mladino ter Komisija za peticije ter človekove pravice in enake
               možnosti pozivata Ministrstvo za izobraževanje, znanost in šport, da spodbuja vzgojo
               otrok v duhu Evropske resolucije o evropski zavesti in totalitarizmu. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp3">

               <speaker>PREDSEDNICA EVA IRGL:</speaker>

               <p>Najlepša hvala tudi vam za to uvodno predstavitev glede zahteve Poslanske skupine
               Slovenske demokratske stranke. Postopkovno, izvolite gospa Potrata.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp4">

               <speaker>MAG. MAJDA POTRATA (PS SD):</speaker>

               <p>Hvala, gospa predsednica.</p>
               <p>Tudi iz dodatne obrazložitve gospoda Čuša, je bilo razbrati, da je bila takrat, ko je
               bila ta zahteva napisana za nujno sejo, pravzaprav naslovljena na dve delovni telesi;
               na odbor in na Komisijo za peticije. Zdaj jaz domnevam, da ste seznanjeni s tem, da
               je predsednik Odbora za izobraževanje, znanost, šport in mladino naslovil na
               Zakonodajno-pravno službo Državnega zbora vprašanje oziroma željo po mnenju v zvezi z
               zahtevo za sklic nujne seje odbora in tako naprej. In gospod Kavtičnik predsednik, je
               tudi dobil odgovor Zakonodajno-pravne službe. Zato vam zastavljam vprašanje. Vi ste
               zdaj v dopolnilni obrazložitvi predlagane sklepe prebrali v enaki dikciji se nanašajo
               ti sklepi na obe delovni telesi. Kolikor vem je gospod Kavtičnik tudi pisal vodji
               vaše poslanske skupine. Kako zdaj v tem kontekstu utemeljujete to našo današnjo
                  sejo, ker vi sami odstopate
               od prvotne zahteve, da mora biti seja skupna za obe delovni telesi? Jaz sicer menim
               podobno kot sem menila za poprejšnjo točko dnevnega reda oziroma za zahtevo, da ni
               primerna za obravnavo na seji za peticije iz razlogov, ki jih mnenje
               Zakonodajno-pravne službe povzema na treh straneh in še nekaj. In to je zdaj zame
               temeljno vprašanje. Pustimo zdaj ob strani kako smo prejšnjo sejo odpeljali, ampak s
               tisto sejo tam je bil problem drugačen, ste vendarle samostojno sejo sklicali. Tu pa
               je bila zahteva za dve delovni telesi, eno delovno telo je ugotovilo, da te seje ne
               bo opravilo, vi ste samostojno sklicali, v predlaganih sklepih pa še vedno
               poimenovali obe delovni telesi. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp5">

               <speaker>PREDSEDNICA EVA IRGL:</speaker>

               <p>Najlepša hvala.</p>
               <p>Gospa Potrata, o sklepih lahko tudi še razpravljamo potem in bomo tudi lahko
               napisali, da se je Komisija za peticije, človekove pravice in enake možnosti
               seznanila s tem in tem. Ste želeli, gospod Čuš? Izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp6">

               <speaker>ANDREJ ČUŠ (PS SDS):</speaker>

               <p>Rad bi samo dopolnil. Iz vseh treh predlaganih sklepov bi umaknil besedilo Odbor za
               izobraževanje, znanost, šport in mladino.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp7">

               <speaker>PREDSEDNICA EVA IRGL:</speaker>

               <p>Najlepša hvala, gospod Čuš.</p>
               <p>Izvolite, gospa Potrata. Je pa res, tukaj pa se jaz strinjam z vami, da ne bo kakšne
               dileme, da ne bi kdo rekel, da delujemo v nasprotju. Res je, Slovenska demokratska
               stranka je zahtevala skupno sejo odbora, tako Odbora za izobraževanje, znanost in
               šport kot Komisije za peticije, človekove pravice in enake možnosti. Jaz sem tudi z
               gospodom Kavtičnikom govorila na to temo, tudi sem mu predlagala kdaj bi bilo morda
               dobro, da to skupno sejo izpeljemo, ampak potem je on povedal, da seje najverjetneje
               ne bo izpeljal. Mi pa imamo to pristojnost, da vendarle lahko še vedno sejo skličemo
               tudi kot samostojno delovno telo.</p>
               <p>Izvolite, gospa Potrata. ...<stage>/Oglašanje iz klopi./</stage>... Dobro, najlepša hvala gospa
               Potrata.</p>
               <p>Torej, mi smo predstavili zdaj mnenje Poslanske skupine Slovenske demokratske stranke
               za zahtevo. Zdaj pa dajem besedo gospe Andreji Barle. Izvolite. V imenu ministra za
               izobraževanje, znanost in šport.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp8">

               <speaker>DR. ANDREJA BARLE LAKOTA:</speaker>

               <p>Najlepša hvala, gospa predsednica.</p>
               <p>Kot veste je vzgoja in izobraževanje kompleksen sistem znotraj katerega je osnovni
               cilj, da posameznike mlade naučimo kompetentno se soočati s kompleksnostjo sodobnega
               sveta in jih usposobiti za delovanje na delovnem področju. Ravno zaradi tako
               pomembnega področja kot ga pokriva izobraževanje ni mogoče prepustiti ciljev vzgoje
               in izobraževanje posamičnim protikularnim interesom. Zaradi tega, kot dobro veste, so
               bili cilji vzgoje in izobraževanja določeni z zakoni, ki jih je sprejel ta parlament.
               Cilji vzgoje in izobraževanja so zelo jasno zapisani v Zakonu o organizaciji in
               financiranju vzgoje in izobraževanja in ravno tako vseh področnih zakonih. Da bi
               okrepili delovanje šole tudi na vzgojnem področju so bili zakoni kasneje dopolnjeni
               tudi z nalogo, da imajo vse šole dolžnost pripravljati vzgojne načrte in v skladu s
               tem delovati. Torej, kakšno je stališče Ministrstva za izobraževanje in kakšna je
               dolžnost šole znotraj tega najbrž ne more biti dvoma, katerim vrednotam morajo
               slediti pri izvajanju svojega vzgojno-izobraževalnega dela. Glede na to, da je bila
               prej omenjena problematika izvajanja državljanske in domovinske vzgoje, naj poudarim,
               da je zagotovo to ena od točk, ki jih vedno znova pojasnjujemo in ki je ena tudi od
               osrednjih točk našega interesa in delovanja. Namreč, gre za vprašanje koliko tega se
               v šolah čisto zares izvaja. Poudarja, da se tako državljanska kot domovinska vzgoja
               kar se tiče kognitivnih dimenzij nahaja znotraj predmetov, se pravi predmetov kot so
               zgodovina, državljanska in domovinska vzgoja in etika, sociologija in tako naprej.
               Hkrati se odvija tudi vrsta aktivnosti v okviru tako imenovanega razširjenega
               programa šole, za kar, kot sem že povedala, obstajajo  vzgojni načrti, letni delovni načrti, kjer se načrtuje
               letno izvajanje posamičnih aktivnosti. Poleg tega Ministrstvo za izobraževanje redno
               izvaja seminarje za učitelje v okviru tako imenovanega stalnega strokovnega
               izpopolnjevanja. In naj še posebej poudarim, v letošnjem letu, glede na to, da je
               leto aktivnega državljanstva, je ministrstvo ravno področju državljanske in
               domovinske vzgoje posvetilo posebno pozornost, tudi ne nazadnje na zadnjem srečanju
               tako imenovane mreže EURIDIS, to je mreža Evropske komisije, ravno včeraj je bila ta
               konferenca, in tudi na konferencah ravnateljev v Portorožu.</p>
               <p>Če pa govorimo o tem konkretnem primeru, moram reči, da ministrstvo pozorno spremlja
               tudi konkretno izvajanje aktivnosti, ne samo načelno. Seveda spremljamo kakovost dela
               vsake šole posebej. Šole so dolžne izvajati tudi evalvacijo, kot dobro veste, to je
               njihova zakonska obveza. Znotraj tega konkretnega primera, kot pravim, smo še posebej
               želeli osvetliti vsa dejstva. In kot veste, je šlo za izvajanje dejavnosti izven
               kurikula, izven šolske obveznosti, in šlo je za tako imenovano uprizarjanje dogodkov.
               Ali je bilo to dovolj posrečeno izvedeno, bi zdajle seveda težko s tega vidika
               ocenjevala, vsekakor pa ni šlo za izvajanje aktivnosti znotraj šolskega prostora,
               znotraj kurikula, ki se vrednoti. In moram reči, da so oblike uprizarjanja raznih
               dogodkov pri nas dovolj običajne, ne nazadnje je to eden od didaktičnih pristopov in
               oblik dela, kot na primer igra vlog. Kot pravim, v kolikšni meri je bilo to izvedeno
               povsem korektno in morda upravičeno, bi na tem mestu, tako kot najbrž tudi vi, težko
               ocenjevala. Zagotovo pa pri nas obstaja tudi inšpekcijska služba, ki opravlja svoje
               delo tudi na vsebinskem področju, če menimo, da so kršeni cilji vzgoje in
               izobraževanja, kakršni so določeni z zakoni in drugimi normativnimi akti. Hvala
               lepa.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp9">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Ali želi namestnik varuhinje, gospod Jernej Rovšek, podati mnenje? Izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp10">

               <speaker>JERNEJ ROVŠEK:</speaker>

               <p>Hvala za besedo.</p>
               <p>Seje smo se udeležili, ker smo pač vabljeni, čeprav po vsebini pravzaprav ne vemo
               razloga za to povabilo, ker z zadevo nismo seznanjeni. O teh konkretnih primerih, ki
               so v tej zahtevi navedeni, nismo prejeli nobene pobude ali pritožbe. Tako da do zadev
               pač nimamo svojih opredelitev, ker varuh, če dobi zadevo, pritožbo, jo pač obravnava
               v skladu s svojimi pristojnostmi, zbere informacije. Tako v tem primeru o zadevi
               nimamo nobenih informacij in se težko do nje opredeljujemo. Je pa težko pričakovati,
               da bi se pa varuh opredeljeval do ideoloških, političnih vprašanj ali pa komentarjev
               posameznih medijev ali političnih komentatorjev. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp11">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Zdaj odpiram razpravo članic in članov odbora. Kdo želi razpravljati? Gospa
               Hercegovac, izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp12">

               <speaker>MAG. LEJLA HERCEGOVAC (PS PS):</speaker>

               <p>No, še enkrat lep pozdrav!</p>
               <p>Menim, da današnja seja Komisije za peticije, kot sem povedala na 9. seji, ni
               primerna za obravnavo, ker gre za zlorabo moči političnih strank, ki hočejo
               izrabljati določene stvari v ideološke namene. Zato predlagam na tem mestu, da se
               poda postopkovni predlog, da razprava na delovnih telesih v Državnem zboru ni
               primerna. Moram povedati eno stvar - da se strinjam, če odpremo na komisiji zlorabo
               otrok za vse namene v družbi, ne pa posamezne, in o tem razpravljamo na kakšni drugi
               seji, ampak ne vezano na dva dogodka, ker to, tako kot je predstavnik varuhinje za
               človekove pravice in otrokovih pravic povedal, je treba, če je kakšen problem s
               posameznimi primeri, nasloviti na varuha in se dobi odgovor na to temo. Drugače pa mi
               lahko razpravljamo samo o splošnih zadevah, sicer  tudi o posameznih, če so take, ampak ne v ideološke
               namene. In spet bom ponovila, kar sem na prejšnji seji rekla, ne morem razpravljati o
               ničemer, kar je vezano na otroke v ideološke namene. Zato predlagam, da upoštevate
               moj predlog, da v Državnem zboru in na delovnih telesih taka zadeva ni primerna za
               obravnavo. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp13">

               <speaker>PREDSEDNICA EVA IRGL:</speaker>

               <p>Najlepša hvala, gospa Hercegovac. Naj vam samo pojasnim, ker ste rekli, da bi lahko
               opravili neko širšo razpravo glede zlorabe otrokovih pravic, če se tako izraziva. Jaz
               se strinjam z vami in tudi vi kot članica te komisije ali pa tudi kot poslanska
               skupina lahko zahtevate, da skličemo sejo te komisije. Tako da če nam boste
               pripravili vsebinsko zahtevo za sklic, vam obljubim, da bomo to storili in bomo
               sklicali sejo. Se pa tudi sicer strinjam, da bi morda lahko enkrat v nadaljevanju ta
               komisija pogledala tudi s tega vidika na določena vprašanja, se strinjam z vami.</p>
               <p>Ali želi še kdo razpravljati? Gospa Potrata, izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp14">

               <speaker>MAG. MAJDA POTRATA (PS SD):</speaker>

               <p>Hvala. Gospa predsednica, vendarle bi želela povedati, da je mnenje
               Zakonodajno-pravne službe povezano s pristojnostmi Odbora za izobraževanje, znanost,
               šport in mladino. In bi bilo zdaj z moje strani, ker je to Komisija za peticije,
               preveč, če bi vam celotno mnenje povzemala. Ampak nekaj iz tega mnenja je pa le treba
               reči, ker se nanaša na vsa delovna telesa. Piše takole: "Glede na vsebino in naravo
               pristojnosti Državnega zbora oziroma njegovih delovnih teles pa naj bi se taka
               obravnava," prej je govora o tem, da gre za konkretne dogodke, torej tisto, kar je v
               pristojnosti delovnih teles. Še enkrat, torej, zdaj bom nadaljevala: "... naj bi se
               taka obravnava ne osredotočala na prikaz in oceno posameznih dogodkov, ravnanj ali
               izjav, temveč na širšo in celovito seznanitev s stanjem na področju vsakovrstnih,
               tudi političnih zlorab otrok in mladine. Iz tega naj bi izhajale tudi odločitve, ki
               naj bi jih Državni zbor oziroma njegovo delovno telo v tej zvezi sprejelo oziroma
               ukrepi, ki bi jih lahko, upoštevaje njihove pristojnosti, predlagal drugim organom."
               To je vendar splošno in to bi bilo napotilo tudi, kako lahko to temo, ki ste jo
               uvrstili na sejo naše komisije, presojamo tudi s tega stališča, mnenja
               Zakonodajno-pravne službe, ki govori, da je treba to uvrstiti v nek splošen kontekst.
               Že prej sem govorila, da je Komisija za peticije res tista, za katro sodim, da je
               pristojna razpravljati o kršitvah človekovih pravic in otrokovih pravic, ampak spet,
               vidite, tudi tu mi mnenje naše službe daje prav, da to na neki splošni ravni, ne pa
               ob nekem čisto konkretnem dogodku.</p>
               <p>Jaz sem se morala seveda prekopati skozi to gradivo, ker je tu govora, da gre za nek
               konkreten dogodek 10. maja 2012 v kraški šoli Škrbina, potem sem pa to dodatno
               gradivo prebrala, je pa vendar letnica 2013 uporabljena in domnevam, da gre za to.
               Ampak, poglejte, kaj se nam lahko dogaja, če na posameznih primerih gradimo. Vi
               govorite, da gre za napad Jugoslovanske armade na Slovenijo, in to povezujete s tem
               konkretnim dogodkom. Tu v zahtevi imate, da gre za to, da je to muzejska šola,
               preoblikovana v postavitev razreda iz 50. let prejšnjega stoletja. Zadnje čase je
               bilo veliko govora o šolskem muzeju. Saj potem bi mi lahko razpravljali tudi o
               zlorabi otrok, če je tam zaigrana neka zgodba iz razreda iz 19. stoletja, ko so še s
               šibo kaznovali, pa še kaj drugega, kajne, pa je to zganjanje nasilja nad otroki.
               Torej, vendar ne morete mimo tega, zdaj pustimo  ob strani to dejstvo, da vi govorite o neslovenskih
               simbolih in še o čem, se sklicujete tudi na Facebook. Ampak, poglejte, meni so
               pokazali sliko s Facebooka, kjer je bilo spodaj pripisano, da je bila fotografija
               objavljena s privolitvijo staršev. To je zame ključnega pomena. Fotografija, ki ste
               jo nam tudi priložili, poleg vsega drugega, torej ni bila proti volji staršev
               objavljena, je pa res, da se je potem dogajalo, da otroci v teh demonstrativnih
               nastopih - to so nastopi, še enkrat povem, igranje razreda iz 50. let - niso hoteli
               več nastopati in so opustili ravno zaradi pritiskov medijev in drugih vplivov na to.
               Ampak so opustili, zato ker niso več starši soglašali s tem, da otroci še nastopajo.
               Torej, tu govoriti o zlorabi v tistem elementarnem pomenu res ni mogoče, zato ker -
               ne bi želela še enkrat povedati, kje vidim razloge za to. Tu gre za nek konkreten
               primer nekega konkretnega konteksta, ki ga pa vi potem postavljate na raven
               splošnega. In zdaj bi iz tega mnenja Zakonodajno-pravne službe pa vendar vas morala
               še opozoriti na to, da je to mnenje zelo kritično tudi do predlaganih sklepov. Pa
               pustimo zdaj tisto ob strani, da je gospod Čuš umaknil iz predlaganih sklepov odbor,
               ker smo zdaj samo na komisiji. Ampak vendar je k 1. točki, da se je glede na vsebino
               zahteve ta sklep lahko nanašal samo na seznanitev s posameznimi primeri oziroma s
               posameznima primeroma domnevnih zlorab, ne pa, da se tako kar posplošeno trdi, da
               zloraba je bila in da so te zlorabe kar splošna praksa v slovenskem šolskem sistemu.
               Ker če vi berete svojo zahtevo, tam, oprostite, so pa take stvari zapisane, ki
               govorijo ravno o tem, kaj vse imajo ti vzgojni načrti in kako so neprimerni. Tako da
               je to posploševanje brez ustrezne argumentacije.</p>
               <p>Tudi k predlaganemu sklepu k 2. točki opozarja Zakonodajno-pravna služba, da je sklep
               treba osredotočiti le na pristojnosti, ki jih ima zakonodajno telo v odnosu do
               izvršne veje oblasti, kar Ministrstvo za izobraževanje, znanost in šport zagotovo
               je.</p>
               <p>In imajo pripombe tudi k 3. sklepu, in sicer se tu sklepa: "Temeljni nosilci s tem
               povezanih nalog, saj veste, katerih, vzgojno-izobraževalnih, pa so
               vzgojno-izobraževalni zavodi, pri čemer je treba posebej opozoriti na načelo
               avtonomije šolskega prostora, ki je kot pomembno izhodišče vgrajeno tudi v naš
               vzgojno-izobraževalni sistem." Dr. Lakota Barle je posebej opozorila, da se je to,
               kar se je na kraški šoli dogajalo, dogajalo izven kurikula in da je bilo potemtakem,
               jaz sklepam, spoštovano načelo 72. člena Zakona o organizaciji in financiranju vzgoje
               in izobraževanja, ki zapoveduje avtonomnost šolskega prostora. A veste, zdaj pa mi
               posegamo v neke stvari in hočemo o njih razpravljati in razpravljamo tako, da se je
               to zgodilo, da je to splošna praksa. Gospod Čuš je menda celo kar posplošil, kako je
               naravnan slovenski vzgojno-izobraževalni sistem. To so pa posplošitve, ki so
               nedopustne in ki nam ne bi bile v čast, če bi o njih razpravljali na dolgo in široko.
               Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp15">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Preden dam besedo naprej 
               </p>
            </sp>
            <sp xml:id="SDT6-KZPTZČPIEM-nujna-10-2013-10-11.sp16">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Predno dam besedo naprej gospe Napast mi dovolite, da tudi
               sama predstavim svoj pogled na to vsebino, ki jo danes obravnavamo in ki jo je, kot
               že rečeno, zahtevala poslanska skupina Slovenske demokratske stranke.</p>
               <p>Najprej na začetku naj pojasnim, da je res. Mi smo zahtevali, da bi se ta razprava
               opravila skupaj z odborom za izobraževanje, znanost, šport in mladino ampak kasneje
               je bilo preko Zakonodajno-pravne službe delno pa tudi z besedami gospoda Kavtičnika,
               ki je predsednik tega odbora, pač pojasnjeno, da ne bodo sodelovali pri obravnavi te
               vsebine, zato sem se jaz, kot predsednica te komisije, odločila, da to storimo sami,
               ker smatram, da o tem pa vendarle komisija za peticije ter za človekove pravice in
               enake možnosti mora in lahko razpravlja.</p>
               <p>V Slovenski demokratski stranki, kot je že kolega Čuš uvodoma pojasnil, žal, tukaj pa
               moram reči žal, že zelo dolgo opažamo zelo številne in zelo zaskrbljujoče pojave
               poveličevanja totalitarnih simbolov. To je dejstvo, fakt in pika.</p>
               <p>Tukaj, mislim, da to lahko vsak, ki vsaj malo spremlja to družbeno dogajanje to
               opazi. Če tega ne opaziš potem mislim, da je nekaj narobe. To je dejstvo. Tega se ne
               opaža pri drugih državah bodisi tistih, ki so izšle tudi tako iz komunističnega
               režima, da ne govorim o tistih, ki imajo zelo dolgo demokratično tradicijo. In to je
               problem te države. Ni problem rutica. Saj se razumemo najbrž. Ni problem v rutici
               problem je v tem, da se ne prepozna kaj je prav in kaj ne. V tem je problem.</p>
               <p>Dejstvo je, da se v tej državi, kar je bilo tudi že pojasnjeno, se poveličuje
               simbole, ki so pripadali neki agresorski jugoslovanski vojski, ki nas je nas napadla,
               se pravi našo državo, lastno suverenost, suverenost države, v vojni za Slovenijo. Mi
               te simbole poveličujemo.</p>
               <p>Imamo tudi nešteto primerov na spletu ko se poveličujejo ti totalitarni simboli.
               Veliko je tega na različnih, celo državnih proslavah. Spomnimo se pred kratkim
               državne proslave, kjer so vihteli zastave z rdečo zvezdo, te so kraljevale na
               prizorišču. Ni pa zanimivo bilo opaziti skoraj nobene slovenske zastave. To je
               problem.</p>
               <p>Ni, še enkrat ponavljam, ni problem rdeča rutica ali pa nekaj kar se je zgodilo v
               škrbini, če bi bilo seveda pravilno poudarjeno in pojasnjeno. Mi imamo tukaj širši
               problem. Širši. Bila sta omenjena ta dva primera, kraška šola Škrbina in pa Miklavž
               na Gorjancih. Res je. Očitno so tudi v tej kraški šoli v Škrbini prepoznali, da to pa
               vendarle brez pojasnil ni bilo najbolj dobro.</p>
               <p>Poglejte, gospa, ki je bila nosilka te ideje, kaj je rekla? Ona je dejala, zakaj so
               to storili? Ker gre za kovačnico mladih, kjer naj bi obujali zgodovino in spomine iz
               lepih Titovih časov. Se pravi to so stvari, kjer se moramo resno vprašati kaj to
               pomeni.</p>
               <p>Vi veste, vsi tukaj, da ime Tito predstavlja tako negativne komponente, pa tudi
               kakšno pozitivno ampak bom več rekla o tem kasneje ko bom govorila tudi o ustavni
               odločbi sodišča glede poimenovanja ulice po tovarišu Titu.</p>
               <p>To sta pač dva nazorno prikazana primera, ki smo jih pač v Slovenski demokratski
               stranki želeli zapisati, ki sta se zgodila, vendar pa še enkrat poudarjam, problem je
               bistveno širši. Problem je v zavedanju posameznika, da je poveličevanje takšnih
               simbolov pod katerimi se je pomorilo na tisoče nedolžnih ljudi po vojni pač
               nesprejemljivo in to je vse bistvo tega. To je nesprejemljivo. Tako kot je nesprejemljivo, da še danes nismo
               sposobni tudi na tej komisiji za peticije ter za človekove pravice in enake možnosti
               obsoditi komunističnega sistema, ki ne samo da je grobo kršil človekove pravice ampak
               je odvzemal tisto kar je najbolj sveto in to je življenje. Brez dokazov. In zato mi
               želimo razpravljati tudi o teh temah in prav je, da Slovenija pač spregovori o
               tem.</p>
               <p>Naj pojasnim, da so bila življenja odvzeta tudi nedolžnim otrokom in še enkrat bom
               povedala, da sem bila pred približno tremi tedni v Ormožu, nihče od vrha države se ni
               udeležil tega dogodka, gre za odprtje spominskega obeležja za 39 nedolžnih otrok, ki
               jih je prav ta oblast po vojni namensko, načrtno pustila stradati do smrti.</p>
               <p>Se pravi ta oblast katere simbole mi danes tako zelo poveličujemo. In še celo več. Ta
               oblast je te otroke jemala iz naročij mater po vojni, ki so si od bolečine pulile
               lase, ker se je kaj takega zgodilo in to so seveda problemi na katere je potrebno
               opozoriti, sploh če so bila dolga leta takšni dogodki, takšna dejstva zamolčana in so
               bila. To se ve. O tem se ni pisalo.</p>
               <p>In da pa se še danes ne sme o tem govoriti je jasno dejstvo, glede na to, da na ta
               dogodek tudi noben medij ni poročal, je pa poročal o avstrijski ORF, to pa res, zelo
               izčrpno. Slovenskih medijev to ni zanimalo. Verjetno zaradi tega, ker bi se znalo
               zgoditi, da bi še kdo celo pomisli, da se je pa morda v tej državi to res zgodilo. In
               se je. Res se je zgodilo.</p>
               <p>Torej še enkrat. Problem ni toliko o rutici, če se lahko tako izražam. Problem je v
               zavedanju ali je nekaj prav ali ni prav. Da tudi tisti, ki slepo podpirajo ta sistem,
               tukaj gre vendarle tudi za ideološko indoktrinacijo in tiste čase končno spregledajo
               in uvidijo, da je poveličevanje takšnih simbolov ob dejstvih, da so povzročili
               zločine proti človeštvu, ki nikoli ne zastarajo, pač zavržno dejanje. In na to nas
               opozarjajo tudi evropske deklaracije in resolucije. Saj tega mi ne govorimo na pamet
               in tega si ne izmišljujemo v Slovenski demokratski stranki. Je pa res, da je za
               nekatere takšna razprava pa večkrat moteča, morda tudi zardi tega, ker so se ljudje
               končno odločili in nekateri posamezniki, da morajo tisti, ki so te zločine storili,
               tudi odgovarjati. Ni več dovolj samo, da rečemo, poglejte, mi obžalujemo to. Ne.
               Pomembno je tudi, da seveda pridemo do nekega zaključka, do obsodb in zato je bila
               pred časom tudi podana kazenska ovadba nad gospodom Mitjom Ribičičem zaradi domnevne
               povzročitve genocida.</p>
               <p>Večina držav je te stvari nekako razčistila, ne v celoti, ker seveda se ne da vsega v
               celoti nikoli razčistiti ampak kaže pa prave smernice, razen pri nas pa mislim, da
               nismo naredili prepotrebne, tudi katarze, če želimo, naroda.</p>
               <p>Poglejte, mi smo ne samo v teh dveh primerih, tudi o vsem kar sem sedaj govorila
               ampak še posebej, če se navežem na ta dva primera, tukaj je bila kršena resolucija o
               ukrepih za odpravo dediščine totalitarnih komunističnih sistemov. Kršena je bila
               resolucija o evropski zavesti in totalitarizmu. To je tista resolucija, o kateri smo
               razpravljali v tem Državnem zboru, pa potem nekateri poslanci niso želeli, da bi o
               njej glasovali, čeprav so poslanci na evropskem nivoju iz njihovih  istih strank, pa takrat glasovali za to
               resolucijo. Se pravi, nekaj delamo za domači politični prostor ali pa družbeni, če
               hočemo, celo manipuliramo, kalkuliramo, politično presojamo kako bo to zvenelo v
               javnosti. Ko pa smo na tujem, se pravi v Evropske parlamentu, ko nas pa gledajo tudi
               druge države, se pa naredimo boljše, pa čeprav v resnici tako ne mislimo očitno. In
               to je problem, zavest, zavedanje. Kršena je bila tudi konvencija OZN o otrokovih
               pravicah. In na to opozarjamo ravno v tednu otroka. Ampak, tisto kar je zame najbolj
               moteče oziroma me moti, ko začnemo razpravljati o takšnih razpravah, o takšnih
               vsebinah, je to, da se potem naša opozorila Slovenske demokratske stranke vedno na
               nek način zbanalizirajo na neke nepomembne poudarke, pa če hočete bom rekla zdaj na
               rutice, bistvo problema pa ostane očem nevidno recimo temu ali pa skrito, bistvo
               problema ostaja skrito. Tako je, tako bi dejal mali princ, res je, gospa Potrata, in
               še prav je imel.</p>
               <p>Ustavno sodišče je že na primeru simbolov nekdanje Jugoslavije in komunističnega
               režima že odločilo na primeru uporabe imena Tito. Prej sem začela s tem, pa bi tudi
               želela nadaljevati. Ustavno sodišč je jasno povedalo, da ta simbolika ne simbolizira,
               simbolika tega imena ne simbolizira, zdaj bom pa citirala iz ustavne določbe, "le
               osvoboditve ozemlja današnje države Slovenije izpod fašistične okupacije o 2.
               svetovni vojni, temveč simbolizira tudi povojni totalitarni komunistični režim, ki so
               ga zaznamovale obsežne in grobe kršitve človekovih pravic in temeljnih svoboščin,
               zlasti v desetletju neposredno po 2. svetovni vojni. Zgodovinska dejstva zabeležena v
               številnih dokumentih, listinah in strokovnih zgodovinskih delih pričajo tudi o
               izvensodnih povojnih pobojih, političnih kazenskih procesih, eksekucijah prebežnikov
               na državni meji ter o zlorabah oblasti za ohranjanje enostrankarskega sistema in
               preprečevanje demokracije." To je jasen pokazatelj kam bi morali iti ali pa kam ne
               smemo iti.</p>
               <p>Poglejte, osnovna šola je po zakonu obvezna. To vsi vemo. In s tem predstavlja neke
               vrste oblastveno ravnanje države. to pojasnjuje tudi odločba Ustavnega sodišča, ki je
               dosegla to, da se je odpravilo poimenovanje ulice v Ljubljani po Titu oziroma da se
               je njeno imenovanje odpravilo kot neustavno. In kaj pomeni to oblastveno ravnanje,
               oblastno ravnanje države? To predstavlja, da ne morejo programske in druge vsebine
               oziroma da morajo programske in druge vsebine izražati vrednote, ki so združljive s
               temeljnimi ustavnimi vrednotami, in to so človekovo dostojanstvo, svoboda,
               demokracija in vladavina prava. In točno to izhaja iz odločbe Ustavnega sodišča.
               Ustavno sodišče je v tej odločbi tudi poudarilo, da je temeljna vrednota, na kateri
               je utemeljena naša država, zapisana v preambuli temeljne ustavne listine o
               samostojnosti in neodvisnosti Republike Slovenije. Kot veste je to preambulo sprejela
               skupščina Republike Slovenije dne 25. junija 1991, da je pa to lahko storila je
               najprej morala razglasiti dejstvo, da SFRJ, se pravi nekdanja skupna država, če tako
               hočete, o kateri nekateri še vedno pravijo, da je bila nekaj najboljšega kar se nam
               je zgodilo in preprosto ne znajo videti tudi drugih stvari, ni delovala kot pravno
               urejena država in da so se v njej hudo kršile človekove pravice. Nato pa je kot
               nasprotje temu  v tretjem
               razdelku te iste odločbe poudarila, da bo Republika Slovenija zagotavljala varstvo
               človekovih pravic in temeljnih svoboščin vsem osebam na njenem ozemlju. In zaradi
               tega smo mi danes odprli to razpravo. Še enkrat pojasnjujem, tudi če je gospe Potrati
               dolgočasno, jaz verjamem, da morda komu pa je dolgočasno, ampak mislim, da pa
               vendarle je potrebno poudariti neke ključne stvari vezane na ta vprašanja. In iz tega
               kar sem sedaj povedala izhaja, da morajo biti vsa ravnanja državnih institucij, še
               posebej pa osnovnih šol takšna, da tega ustavnega dejstva ne zanikajo, še manj pa, da
               poveličujejo ideologijo totalitarnega sistema, ki smo se mu Slovenke in Slovenci in
               to plebiscitarno odrekli zaradi kršenja človekovih pravic pravzaprav v prejšnji
               državi. Danes pa obujamo te simbole. Se pravi nekaj tukaj ni v redu in je zato prav,
               da mi na to opozarjamo. In zato vas sprašujem, za vse tiste, predvsem, ki tako radi
               poveličujejo te simbole, ali je bila prejšnja država, se pravi SFRJ, ali je bila v
               prejšnji državi ustavno zagotovljena enakost pred zakonom kot to določa 14. člen
               slovenske ustave? Vsi natančno veste kaj 14. člen Ustave pravi, da smo vsi pred
               zakonom enaki. In ne, seveda, to ne velja. Zanima me tudi ali je bila v SFRJ ustavno
               zagotovljena nedotakljivost človeškega življenja kot to določa 17. člen slovenske
               ustave. Odgovor bo spet Ne. Zanima me tudi ali je bila v SFRJ ustavno zagotovljena
               prepoved mučenja kot to določa 18. člen Ustave? Ne. Ali je bilo v SFRJ ustavno
               zagotovljeno varstvo osebne svobode kot to določa 19. člen Ustave slovenske? Tudi ne.
               Zanima me tudi ali je bilo v SFRJ ustavno zagotovljeno varstvo človekove osebnosti in
               dostojanstva kot to določa 21. člen Ustave Republike Slovenije. Ne. In tako naprej,
               še bi lahko nadaljevali in bolj razdelali to področje in vedno bi prišli do enakega
               odgovora. Jaz to pojasnjujem zato, ker ste, gospa Potrata, tudi vi sami v začetku
               povedali, da bi si želeli ste dejali, da bi bila zadeva širše predstavljena, in zato
               sem se jaz odločila, da zadevo tudi širše predstavim, da ne gremo tako ozko v samo
               dva primera. Vam bom dala repliko.</p>
               <p>Poglejte, še enkrat poudarjam, zloraba otrok v ideološke namene je del širšega
               problema. Saj zdaj ste bili tiho, gospa Potrata, ni nobena težava, jaz govorim kaj
               ste vi prej govorili v razpravi, v svoji razpravi in potem sem samo želela poudariti,
               da se strinjam z vami, da je potrebno to razpravo razširiti.</p>
               <p>Se pravi, na podlagi vsega tega kar sem zdaj povedala, bi želela tudi da si vsi
               skupaj sedja pogledamo en video, ki prikazuje groteskno stanje leta 2013, kjer
               sodeluje praktično ves najvišji slovenski vrh v tej državi in potem bo verjetno vsem
               lažje in bolj jasno zakaj sem imela takšno razpravo. Pa bi prosila, če si lahko
               pogledamo ta video prispevek, ki ga je mimogrede videlo približno že 40. tisoč ljudi
               na YouTubeu.  ...<stage>/Ogled video
                  posnetka./</stage>...
               </p>
            </sp>
            <sp xml:id="SDT6-KZPTZČPIEM-nujna-10-2013-10-11.sp17">

               <speaker>PREDSEDNICA EVA IRGL:</speaker>

               <p>Tako. Mislim, da v tem primeru k temu filmu, ki si ga je, kot že rečeno, ogledalo že
               več kot 40 tisoč ljudi, tudi preko YouTubea, ni kaj dodati. Naj pa pojasnim, da je
               poleti v Sloveniji bila na obisku tudi posebna delegacija Evropske ljudske stranke,
               ki je ugotavljala, da so vzorci neuspešne tranzicije pri nas podobni kot v Romuniji
               in Bolgariji, tudi zaradi takšnih stvari, kot smo jih zdaj videli.</p>
               <p>Prepričana sem, da se Komisija za peticije ter za človekove pravice in enake možnosti
               mora opredeliti do takšnih stranpoti, ki po eni strani ogrožajo varstvo človekovih
               pravic in temeljev demokratične ureditve. To govorim, ker izhajam iz tega, kar sem
               prej pojasnila; tisti, ki so me natančno poslušali, lahko to razumejo. Nesprejemljivo
               je namreč, da se to dogaja v demokratični Republiki Sloveniji leta 2013. Upam, da smo
               vsaj približno, tudi s to mojo razpravo, pa tudi s tem, kar je bilo zdaj prikazano,
               videli, v katero smer ta država ne sme iti.</p>
               <p>Ali želi še kdo besedo? ...<stage>/Oglašanje v ozadju./</stage>... Se opravičujem, ste že prej rekli
               za repliko, ja, gospa Potrata, izvolite, tri minute imate.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp18">

               <speaker>MAG. MAJDA POTRATA (PS SD):</speaker>

               <p>Gospa predsednica, težko bom vse povezala v treh minutah, zato bom začela pri tistem,
               kar je ta trenutek najbolj pomembno.</p>
               <p>S tem videom, ki ste ga predvajali, ste kršili ustavno določilo o uradnem jeziku, ki
               je v državi Sloveniji - to je 11. člen ustave - slovenščina. Vi ste brez prevoda
               pustili tekst, ste pa slovenski tekst prevajali v angleščino, kar je na posnetku.
               Zdaj samo dejstvo, koliko ljudi si je ta posnetek ogledalo, zame ni relevantno. In
               ker ste se poprej sklicevali na to, kaj vse v naši ustavi je in česa vse v ustavi
               SFRJ ni bilo, ste spregledali temeljno določilo, to je 11. člen slovenske ustave, in
               vi kot predsednica Komisije za peticije ter za človekove pravice in enake možnosti
               ste dolžni spoštovati ustavno načelo temeljne človekove pravice do rabe materinščine,
               in v Državnem zboru je slovenščina uradni jezik. Priznala bom svoj slab spomin, da se
               ne spomnim ustave SFRJ tako zelo natančno, da bi lahko z vami polemizirala, ali ste
               navajali natančne člene ali ne. Se pa kot ženska spominjam tega, da je prejšnja
               država dala ženskam aktivno in pasivno volilno pravico, ki je zame ena temeljnih
               človekovih pravic. In spomnim se tudi, da je bil odpravljen 133. člen ustave, to, kar
               je verbalni delikt. To, kako pa vi razpravljate o stvareh, je pa pravzaprav gibanje v
               smeri k tistemu, da posamezniku jemljete pravico do lastnega mnenja in predstave in
               zdaj od nas zahtevate in od vseh, ki gledajo prenos te seje, da mislijo natanko tako,
               kot mislite vi.</p>
               <p>In zdaj bom v tej repliki samo še to porabila, vi ste govorili - ob vsaki priložnosti
               me poimenujete. Zdaj ne vem, ali imate kakšen števec SDS, kjer štejete, kolikokrat me
               poslanke in poslanci omenite in ste potem nagrajeni, torej, tega ne vem. Ampak, ko
               ste govorili, da se dolgočasim - ne, jaz se težko sprijaznim, da moramo na tako
               pomembni komisiji, kot je Komisija za peticije ter za človekove pravice in enake
               možnosti, poslušati stvari, ki tako žalijo moje človeško dostojanstvo. In zdaj vam
               bom povedala še nekaj - v tem prispevku jaz nisem videla nobenega otroka, nisem
               videla nobene direktne povezave s sklicem nujne seje, kajti ta nujna seja je bila na
               zlorabo otrok in dogodek v Škrbini, kraški šoli Škrbina. In tisto, kar vam moram
               povedati, ko ste zdaj tako rekli, da ste vi to svojo razpravo moji želji  prilagodili, jaz sem rekla
               splošno, vas moram opozoriti. In vi kot stara parlamentarka veste, če ne, pa vaše
               strokovne službe, da po tistem, ko je bil dnevni red sprejet, dnevnega reda ni mogoče
               širiti. In vi ste ga zdaj širili na stvari, kjer se je videlo, da imate probleme tudi
               s 27. aprilom, dnevom upora proti okupatorju in državno proslavo na to temo. To je pa
               zloraba te komisije, poleg vsega drugega. Bi vam pa zdaj rekla, ker ste omenjali še
               to, da je prišla neka komisija in kaj vse je povedala, veste, je treba povedati, da
               je prišel v Slovenijo sredi julija tudi gospod Jirzy Busek, skupaj še z eno
               parlamentarko, na povabilo SDS-a in tam je ta fotografija pionirčkov s čepicami in
               ruticami - ker ste rekli, da je to banalizacija rutic... ...<stage>/Oglašanje v ozadju./</stage>...
               Čakajte, da dokončam. ...<stage>/Oglašanje v ozadju./</stage>...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp19">

               <speaker>PREDSEDNICA EVA IRGL:</speaker>

               <p><stage>/Brez mikrofona!/</stage> Saj zato sem pa rekla, če boste razpravljati, ne pa imeli
               replike.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp20">

               <speaker>MAG. MAJDA POTRATA (PS SD):</speaker>

               <p>To misel bom dokončala, pa vam bom potem na temo te fotografije še kaj povedala.
               Ampak to, kar ste hoteli - nam podtikate, da mi banaliziramo rutice! Zakaj ste potem
               Buska povabili na podlagi te fotografije? To pa je manipulacija, to pa je zloraba! In
               če je kdo zlorabljal v politične namene, to natanko ustreza tistemu, kar sem vam iz
               slovarja slovenskega knjižnega jezika že brala - preračunana uporaba v svojo korist,
               in to v koristi politične stranke SDS. To pa je sramota! In zaradi tega sem
               vzdihovala. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp21">

               <speaker>PREDSEDNICA EVA IRGL:</speaker>

               <p>Gospa Potrata, vi veste, da samo zaradi ene rutice pa gospod Busek res ne bi prišel v
               to državo, no, to pa tudi vi veste.</p>
               <p>Gospa Janja Napast, izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp22">

               <speaker>JANJA NAPAST (PS SDS):</speaker>

               <p>Hvala lepa za besedo. Lepo pozdravljeni še enkrat!</p>
               <p>Ne bom dolga. Pravzaprav gre tu za eno zelo enostavno stvar. Slovenija je samostojna
               država, s svojimi simboli, ki si jih je posrečeno ali pa neposrečeno izbrala oziroma
               določila, kot najpomembnejši del naših vrednot. In ta staro-nova pravda v imenu
               boljšega življenja in lepših vrednot je za nas, ki ne poveličujemo ne ene ne druge
               ideologije, ampak želimo živeti kot normalni državljani na evropskem kontinentu, že
               absolutno absurdna. S tem, ko Slovenija stoji, kakor stoji, pripeljali smo jo pač
               tako daleč, kot smo jo pripeljali, nas razne kompleksne, negativne ideologije, pa
               lahko govorimo po tej strani o totalitarizmu ali neoliberalizmu, ne peljejo na boljšo
               pot. Razlika je samo v tem, da vi udejanjate take stvari na tak način, da se začne
               tako - mesec pred tem, ko je nastopila Vlada Alenke Bratušek, je sedanja ministrica
               za Slovence v zamejstvu in po svetu pustovala v pionirski opremi, otroci pa tudi v
               letu 2013 na državni slovenski praznik, po volji učiteljev seveda, proslavljajo
               jugodomoljubje, in to zame ni posploševanje. Poleg tega je predsednik parlamenta,
               gospod Janko Veber, na državni proslavi izjavil, da si rdeče zvezde ne pusti vzeti.
               No, toliko časa bom pa tudi jaz vztrajala, da se totalitarni simboli umaknejo iz
               javnega življenja; pa pustimo rdečo zvezdo, ker se o njej vedno polemizira. Ampak na
               splošno govorimo, ker je enako z obnovo Titovega napisa blizu Brezovice, ko se je z
               evropskimi sredstvi, ki so bila namenjena za razvoj podeželja in kmetijstva,
               pravzaprav obnovilo ta napis. In če bomo tako skrbeli za svojo državo, ne bomo prišli
               veliko dlje. Hvala lepa.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp23">

               <speaker>PREDSEDNICA EVA IRGL:</speaker>

               <p>Hvala tudi vam.</p>
               <p>Zdaj dajem besedo gospodu Kurnjeku. Izvolite, beseda je vaša.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp24">

               <speaker>BRANKO KURNJEK (PS DL):</speaker>

               <p>Hvala za besedo, gospa predsednica.</p>
               <p>Če dovolite, bi na začetku vseeno želel povedati, da če kdo, potem naša komisija
                   ni poklicana za to, da bi
               lahko govorila, kdo naj na kakšen način intimno razmišlja, dokler s tem ne škodi komu
               drugemu. Torej, vi ste si to pravico vzeli, pa je nimate, to vam moram povedati. Tako
               kot je tudi noben državljan nima, da bi lahko sodil, kako naj nekdo drug
               razmišlja.</p>
               <p>Glejte, glede na to vašo zahtevo, da ne bo izzvenelo, bom že takoj na začetku
               povedal, da pravzaprav, ja, v redu, ta zahteva je legitimna, ampak njena legitimnost
               bi bila pripoznana takrat, če bi govorili o vseh napakah v naši ali pa celo svetovni
               zgodovini. Vi ste se tu osredotočili na neke simbole. Recimo, govorili ste o
               simbolih, predvidevam, da ste mislili rdečo zvezdo. Če se motim, me popravite, ampak
               predvidevam, da gre za to. Zdaj, glejte, takole je, bom spet faktografsko šel po vaši
               zahtevi. Pišete, da so simboli - predvidevam, da rdeča zvezda - agresorskega napada
               Jugoslovanske armade na Slovenijo. Da, popolnoma se strinjam, seveda, vendar je rdeča
               zvezda tudi simbol partizanskega boja... ...<stage>/Oglašanje v ozadju - brez mikrofona!/</stage>...
               Ja, glejte, berem, kar tu piše, nikjer ne piše drugače. Govorim, kar prebiram v vaši
               zahtevi. Torej, je simbol partizanskega boja. Midva sva približno, gospa predsednica,
               ista generacija, slabo polovico svojega življenja sva preživela še v nekdanji skupni
               državi. In če pogledam nazaj, vam moram povedati oziroma moram povedati vsem, da zame
               rdeča zvezda nikoli ni predstavljala komunizma, temveč so nam v šoli vedno govorili,
               da gre za partizanski simbol in smo se potem igrali partizane in Nemce in kaj
               podobnega. In nikoli v življenju nisem znal v tistih svojih 16 letih, kolikor sem
               preživel v prejšnji državi, sploh nisem povezal rdeče zvezde s komunizmom, temveč s
               partizanskim bojem. Pa bi rad povedal tudi to, da sem bil predsednik pionirske
               organizacije, istočasno pa sem hodil tudi k verouku, bil sem birman, na koncu sem
               tudi doštudiral iz teologije, kar vi tako ali tako veste. Še enkrat ponavljam, da
               želim tu zdaj uravnotežiti tisto, kar je tu notri, in bi si želel, da bi tudi vi
               uravnotežili te zahteve, da bi mi prepoznali vse stvari, ki našo družbo, žal, še
               vedno obremenjujejo. Če bi te ideološke stvari pustili zgodovinarjem, bi bili danes
               bogsigavedi kje, najverjetneje res druga mala Švica.</p>
               <p>Poglejte, tu piše: "... na prireditvi v šoli za mir skrbeli civilisti." Torej, da so
               na prireditvi v tej šoli v Škrbini skrbeli civilisti, preoblečeni v uniforme
               Jugoslovanske armade. Ali so resnično predstavljali Jugoslovansko armado ali so
               predstavljali partizanski boj, jaz tega ne vem, ne morem soditi, ampak dajem možnost,
               da je temu bilo tako. Pa vendar, če ste že omenili to, kar gre za neko ideologijo,
               poglejte, pred seboj imam tule, in sami veste zelo dobro, da so se letos v Šentjoštu
               priklonili 70. obletnici birmanja škofa Gregorija Rožmana v Šentjoštu, kjer so bili -
               pozor! - na proslavi tudi v vojaško obleko domobrancev oblečeni in z orožjem opasani
               predstavniki, ki so predstavljali domobranstvo. In predvidevam, da so bili na tej
               proslavi tudi otroci. Ali je tem otrokom bila predstavljena celotna zgodovina, kako
               je to nastalo? ...<stage>/Oglašanje v ozadju./</stage>... Jaz govorim vsem. ...<stage>/Oglašanje v
               ozadju./</stage>... Ne, ne, govorim kar vsem. Želim samo povedati, da če gledamo zgodovinska
               dejstva, dajmo gledat globalno, celovito! Naj to povedo zgodovinarji, ne pa politiki,
               ker saj sami vemo, da politiki vedno gledajo samo svojo plat medalje. In zgodovina si
               tega ne zasluži in naš narod si tega ne zasluži, ker so pregloboke rane, ki jih
               očitno ne znamo zakrpati in jih politiki celo stalno odpiramo. Jaz si tega ne želim.
               Dajmo enkrat zbalansirati ali pa na to pozabiti in pustiti zgodovinarjem, da opravijo
               svoje delo.</p>
               <p>V svoji zahtevi govorite, da "drži, da je bila muzejska noč preoblikovana v
               postavitev razreda iz 50. let prejšnjega stoletja." Kolikor smo slišali predstavnika
               Urada varuha človekovih pravic, niso dobili nobene pripombe. Ne vem, ali je dobila
               naša komisija kakšno formalno pripombo na to, ne vem... ...<stage>/Oglašanje v
               ozadju./</stage>...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp25">

               <speaker>MAG. MAJDA POTRATA (PS SD):</speaker>

               <p>Zdaj jo bo...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp26">

               <speaker>BRANKO KURNJEK (PS SD):</speaker>

               <p>No, do zdaj, do sklica, tega najverjetneje  ni dobilo, ampak glejte, če je bilo to v nekem kontekstu
               zgodovinskem, jaz tukaj na tem mestu ne morem soditi ali je tem otrokom in tudi
               staršem bilo povedano, v kakšnem kontekstu se je ta prireditev zgodila. Mogoče bi
               bilo pa povedano tudi tako, tako kot se je zgodilo tisti, ki so bili tako oblečeni,
               so delali pa nekaj slabega. Mi tega ne vemo, lahko pa se je tako zgodilo. Tako kot se
               je lahko zgodilo tudi drugače. Mi samo tukaj nekaj predvidevamo. Pa nismo poklicani
               sem, da predvidevamo, temveč, da govorimo o dejstvih, to je naša naloga. Vprašanje,
               če je bilo takšno dejstvo.</p>
               <p>Potem dalje piše, da so s takšnim hvalospevom nekdanji totalitarni državi in
               neslovenskimi simboli so nedopustno zlorabljeni osnovnošolci. Ja, glejte,
               neslovenskimi simboli, v tistem času so to bili slovenski simboli. Če je človek živel
               v nekem določenem obdobju, saj se ni mogel izmisliti današnjega grba, je pač s
               tistimi časom zgodovina živela in smo še mi živeli v tem času, pa tisti, ki so bili
               pred nami. Ne morejo postaviti predstave v 50. leta, pa dati slovenskega grba
               sedanjega, če pa takrat ni obstajal. To bi bilo potvarjanje zgodovinskih dejstev. Na
               ta nak način tega ne moremo razmišljati.</p>
               <p>Nadaljujem, prav tako rdeča zvezda za mnoge pomeni travmatično izkušnjo, saj je
               veliko ljudi preko noči izgubilo sorodnike, ki jih je poklical partijski režim. Tukaj
               zdaj ponovno izpostavljam, da sem teolog, ampak bom dal vzporednico, kakor želim v
               svojem izvajanju že vseskozi dati, torej da bi mi morali gledati celovito. Glejte,
               tudi križ predstavlja za nekatere ljudi travmatično izkušnjo v zgodovino, pa če se
               samo ne prejšnje tisočletje, do leta 1999. Pa smo imeli recimo križarske pohode, pa
               inkvizicijo s super torturo, če se malo črno pošalim, pa protireformacije, pa so
               imeli antisemitistično delovanje, pa smo imeli antikomunizem, pa v moderni dobi tudi
               pedofilijo. Najverjetneje tisti ljudi, ki so se križem, ki so ga videli, so tudi
               doživeli travmatične izkušnje, ampak ponovno, kaj hočem povedati, dajem vzporednice,
               pa je za nekoga, pol mesec pomeni travmatično izkušnjo, za nekaterega pomeni, ne vem,
               neka zastava katere država travmatična izkušnja. Več stvari, ne smemo biti
               enostranski, nismo zato poklicani, še enkrat.</p>
               <p>Tukaj samo v tem stavku bi se želel osredotočiti oziroma bi želel pokomentirati
               vseeno, pač piše v Poslanski skupini Slovenske demokratske stranke smo mnenja, da
               takšni jugonostalgični dogodki poveličujejo napačne zgodovinske razlage. Jaz mislim,
               da je stranka SDS ni poklicana zato, da bo sodila zgodovino, lahko da svoje stališče,
               ne more pa reči, da to generalno pomeni napačno zgodovinsko razlago. Lahko je samo
               ena izmed razlag, ni pa rečeno, da je napačna. In, če se zdaj na koncu grem na
               sklepe, ravno zato, ker bi želel, da bi enkrat končno, pa, če že politiki ne moremo
               mimo tega, da se v tej stavbi ali na vseh državnih nivojih tako kot ste rekli vi, vsi
               totalitarizmi, vse krivice, ki so se zgodile, nekje najdejo na enem kupu, torej
               sistematično, takrat bom lahko podobne sklepe kot so tukaj podprl. Dokler pa tukaj
               govori samo o enem delu resnice, samo o eni zgodbi, pa bi podpora takšnim sklepom
               pomenila, da drugih nečednosti, nepravilnosti ali kakorkoli že stvari ne
               prepoznavamo. Tega pa ne želimo narediti. Resnično ne. Jaz bi strašno rad, glejte, ko
               sem prišel v parlament, ideološke teme so stvari, ki so bili moja agenda, da se z
               njimi nikoli ne bom skušal srečevati in tudi danes tega ne vidim kot ideološko
               razmišljanje, temveč kot neko kompleksno razmišljanje, kompleksen pogled, kako bi mi
               zadeve pri nas morali reševati. In žal ta seja, strašno žal mi je, da ni izzvenela
               drugače kot je, pa bi lahko, če bi bil takšen namen, pa očitno ni bil. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp27">

               <speaker>PREDSEDNICA EVA IRGL:</speaker>

               <p>Najlepša hvala tudi vam gospod Kurnjek. Saj jaz ne oporekam temu, da vi razpravljate.
               Bi si pa želela vendarle, da si preberete tudi odločbo Ustavnega sodišča, ki je zelo
               jasna in govori ravno o tem, o čemer sem jaz razpravljala. Gospa Potrata, izvolite.
               Razprava ali replika?</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp28">

               <speaker>MAG. MAJDA POTRATA (PS SD):</speaker>

               <p>Razprava.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp29">

               <speaker>PREDSEDNICA EVA IRGL:</speaker>

               <p>Razprava, izvolite. 
               </p>
            </sp>
            <sp xml:id="SDT6-KZPTZČPIEM-nujna-10-2013-10-11.sp30">

               <speaker>MAG. MAJDA POTRATA (PS SD):</speaker>

               <p>Razprava. Gospa predsednica, zdaj ne morete mimo dejstva, da ste nam predložili
               gradivo, ki se imenuje zahteva za sklic in jaz se do tega gradiva moram opredeliti.
               Ja, pa se bom še, ker vam bom povedala, kako pač stvari so speljane. V tej zahtevi
               gradite na tezi, da je vzgoja v osnovni šoli naravnana v obujanje totalitarnega
               režima in poveličevanja totalitarnih simbolov in ste ob temi, ki se ji reče zloraba
               otrok v ideološke namene vse podredili tako, da so se pravzaprav otrok tu nekje na
               tej poti izgubili. In vaša razprava, jaz upam, da si jo boste šli prebrati v
               magnetogram, je ravno taka, da to, kar zdaj pravim, potrjuje. Jaz sem vam pa že
               povedala, da vi širiti, po sprejetju točke dnevnega reda, ne morete. Ampak jaz bi
               vseeno opozorila na to, kaj ste tukaj napisali, da gre za oživljanje diktatorskega
               lika osebnosti potrjujejo tudi izjave nosilke ideje Irene Tratnik Doso, ki je ob
               priložnosti dejala: gre za kovačnico mladih, kjer naj bi obujali zgodovino in spomine
               iz lepih Titovih časov. To je navedeno, kot dobesedni zapis te gospe. Zelo zanimivo
               je, da je to bilo objavljeno na spletnih medijih iz Trsta Slomedia. Gospa Doso je
               ogorčena ugotovila, da česa takega ni nikoli izrekla in da tudi nobenega intervjuja
               ni dala. Nosilka, bom prebrala, zato ker tega drugi niso slišali in je prav, da vedo.
               Nosilka projekta nam je povedala, da je ogorčena in da ne ve, kaj naj naredi. Pravi,
               da izraza kovačnica mladih ni nikoli uporabila in da se sploh nikoli ni pogovarjala z
               novinarko portala Slomedia. Stavbo, v kateri je muzejska postavitev kraška šola,
               Škrbina, so postavili fašisti, z namenom, da se v njej nikoli ne bi slišala slovenska
               beseda, je na otvoritvi dejala Irena Tratnik Doso. Med drugo svetovno vojno je bila
               stavba pomembna za kraški narodno osvobodilni boj. Decembra letos je Irena Tratnik
               Doso s prijateljico na podstrešju našla stare šolske rekvizite, s katerimi so letos
               poleti muzejsko ponovno obudili učilnico izpred 60-ih let. In zdaj navedek: mlajši
               bodo spoznali, kako je bilo v šoli nekoč, ko je še pela palica, ko so učenci za kazen
               klečali na koruzi, si prislužili oslovsko klop, ko je stroga neizprosna učiteljica
               pogledovala nohte, grozila z ukori, zapiranjem po pouku in z veseljem pritisnila
               cvek. Starejši pa se bodo lahko s smehom spominjali uric, ko so sami žulili šolske
               klopi in ugotavljali, da so bila to brezskrbna in morda najlepša leta, je v občinskem
               glasilu Burja projekt opisala njegova nosilka. Del predstave so tudi naključno zbrani
               otroci, ki nastopajo v pionirskih oblačilih in s puškami, ki so jih izrezljali dedki.
               Projekt ni povezan z občino ali javnimi ustanovami. To sem prebrala navedek iz
               slovenskega javnega medija. Ne bom delala zanj reklame in gre, zakaj sem to prebrala.
               Zato, da vidimo, kako se v SDS ne otresete navade zlepiti nekaj stvari zato, da lahko
               dokažete svoje teze. Kovačnica mladih in drugo, kar je bilo rečeno, ste navedli,
               citirali in tukaj so zdaj citati iz glasila in vsega drugega.</p>
               <p>In še to, vse to je le igra, zabava, nekakšna parodija, predvsem pa nova turistična
               pridobitev komenskega Krasa, ki je prepletena tudi z glasbo, humorjem, smehom,
               zgodovino in dramaturgijo, ta ista gospa, ki jo vi tukaj navajate, pravi. Ampak vi to
               jemljete in mi bi vam morali verjeti, da je govorila o kovačnici mladih in da je to
               obujanje totalitarizma. V Slomedii, seveda, gospa Irgl, saj to hočem povedati. Vi
               zelo radi govorite o tem, da so mediji naklonjeni levi  politični opciji. Jaz pa vam pravim, da obstajajo tudi
               drugi mediji, ki mogoče tudi kaj drugega zapišejo in za katere moram enako reči kot
               za katerekoli druge, da mora potem posameznik demantirati kar je ta medij zapisal in
               gospoda Doso je to demantirala in jaz sem prebrala, da je to demantirala. Vi pa ste
               to vzeli za izhodišče temu, da imamo mi tukaj možnost o tem govoriti in na podlagi
               tega celo sprejemamo sklepe. In poglejte, tu je v vaši razpravi tudi zapisano, torej
               zahtevi "nedopustno je dejstvo, da otroke silijo, da se oblačijo v totalitarne
               pionirske odprave", verjetno je mišljeno oprave, "da v rokah držijo lesene puške in
               jih silijo govoriti pionirske zaprisege". Ali vi vse to veste, da je to res, da so
               jim to vsilili? Jaz moram to verjeti, ker ste vi zapisali in je to zloraba. Šole
               sprejemajo vzgojne načrte, v roke jim pa dajejo lesene puške in jih učijo nasilja.
               Ali veste kaj vi pišete v tej zahtevi o slovenskem šolskem sistemu, se zavedate
               kakšna žalitev za slovenski šolski sistem je to, da v šolah učijo otroke nasilja? Jaz
               v resnici se nisem želela na ta način z vami pogovarjati na tej komisiji. Ne, z vami
               se zaradi tega, ker ste vi dali to točko na dnevni red, ker ste vi zahtevo
               uvrstili,ker ste vi šli mimo tega, da je Zakonodajno-pravna služba povedala, da to ni
               primerna tema, na primeren način predstavljena, da bi mi o njej lahko razpravlja. In
               vi še vedno govorite o zlorabi otrok. Kje, lepo vas prosim? Jaz pa lahko rečem, da
               ste zlorabili te otroke, ki so v tem projektu nastopali za svoje politične načrte, to
               pa je politična zloraba in to je nedopustno. In s tem ste vi tudi prepričevali takrat
               in utemeljevali oživljanje komunistične ideologije v državi Sloveniji. Zakaj se ne
               ukvarjamo z resnimi temami, zakaj ne govorimo z resnimi temami, ki so argumentirane,
               tako bom rekla, s temami, ki so resno argumentirane? Ne pa s temami, ki imajo
               vendarle pravzaprav samo približke resnici. In poglejte, gospa predsednica, ne vem
               kolikokrat bo že treba povedati to zgodbo v zvezi z resolucijo Evropskega parlamenta.
               Evropski parlament na vsakem zasedanju sprejema resolucije in te resolucije veljajo.
               Zato smo takrat v Državnem zboru, ko ste vztrajali pri tem, da mi sprejmemo
               resolucijo sprejeli v Državnem zboru deklaracijo, s katero smo se seznanili z
               resolucijo Evropskega parlamenta, kar pomeni, da smo mi na ravni svojega dokumenta
               prevzeli tisto kar je v resoluciji napisano in vi še vedno trdite, da se je bojimo,
               da bežimo od nje, da ne maramo o tem razpravljati, da se nismo opravičili in ne vem
               kaj še vse. Ampak, gospa predsednica, ali se vi zavedate, da ste vi danes s
               predvajanjem tega posnetka pravzaprav pod vprašaj postavili slovenski državni
               praznik. To je državni praznik, za katerega ni bila več pripravljena skupna državna
               proslava, ampak je bil to dogodek, za katerega so si tisti, ki so se ga udeležili,
               plačali vstopnice za dvorano Stožice, torej so tja prišli prostovoljno, jih ni nihče
               prisilil. Ne gre za nikakršno prisilo, ampak so te stvari zvezane z zgodovinsko
               izkušnjo in ko se sklicujete na evropske vrednote ne pozabite, da je antifašizem in
               antinacizem tudi vrednota evropskega prostora.  In da celo v Avstriji ob dnevu plebiscita o
               pridružitvi Koroške Avstriji, torej ta odločitev avstrijskih Korošcev, da se ne
               pridružijo tedanji SHS, so na tej prireditvi dobili priložnost govoriti Slovenci
               slovensko, to se je prvič zgodilo. Zakaj o tem govorim? Zato, ker je partizanski boj
               Avstriji pomagal k temu, da so jo šteli zavezniki za tisto državo, ki ni bila
               vključena v to, ker z anschlussom je bila Avstrija priključena nemškemu rajhu.</p>
               <p>Jaz ne želim zdrsniti na takšno raven, da bi zdaj tehtala katere žrtve so hujše,
               katere niso. Ampak, poglejte, bil je posnet film o otrocih s Petrička. Poznamo
               dejstva o ukradenih otrocih. In zadnjič je moja poslanska kolegica Ljubica Jelušič,
               ko ste očitali, da ni bilo nikogar v Ormož, povedala tudi da nikogar od desnice ni
               bilo pa na Rab in v taborišče Rab je bilo odpeljanih 5000 slovenskih in hrvaških, med
               drugim iz belokranjskih in dolenjskih vasi tudi veliko ljudi, jaz sem prebrala
               dokumente o tem kaj se je takrat dogajalo, koliko jih je umrlo, ampak od vseh 5000 je
               identificiranih 1490, se pravi, da je mogoče govoriti, da se je v 2. svetovni vojni
               in v neposrednem času po 2. svetovni vojni zgodilo veliko, veliko tragedij, veliko
               obžalovanja vrednih dogodkov in zdaj, če bomo eni gnali samo ene dogodke, drugi pa
               samo druge, ne bomo nikoli prišli na zeleno vejo in bi bilo prav prisluhniti besedam,
               vsaj jaz sem samo odlomek slišala dr. Aleša Mavra, ko je zadnjič govoril na spominski
               svečanosti v Teharjah, ko je govoril o tem, da je treba spomniti se na vse tragedije
               tega prostora, vse tragedije tega prostora. In tega ne bi smeli pozabiti in ne bi
               smeli potencirati samo enega. In veste na kaj mislim, gospa predsednica, vedno? Da je
               verjetno res zaslepljenost ali pa ne sprejemanje nekaterih zgodovinskih dejstev
               povezano s tem, da vidijo eni v rdeči zvezdi simbol komunizma in še huje potem
               agresorske vojske, drugi pa vidimo v rdeči zvezdi simbol partizanskega boja. In ker
               se hočem izogniti osebnim izkušnjam, jaz bi vam lahko zdaj še bolj podrobno
               ilustrirala travme, ki jih imajo ali so jih imeli moji bližnji zaradi nekaterih
               simbolov, ki pa niso rdeča zvezda. In še eno, s tem bom pa končala, izkušnjo bi vam
               rada povedala. V letih 2004-2008 sem bila članica slovenske delegacije v
               parlamentarni skupščini Sveta Evrope, kjer se je tudi razpravljalo o simbolih takšnih
               in drugačnih in tudi o prepovedi posameznih simbolov in splošna ugotovitev je bila,
               da so simboli tako kompleksni, da če začnemo ene simbole prepovedati je vprašanje kje
               se bodo prepovedi simbolov končale. Zaradi tega, ker ima zvezda, kot rečeno, več
               pomenov, tak kot se ni mogla parlamentarna skupščina Sveta Evrope vedno poenotiti v
               presojanju kje se konča odporniško gibanje in se začne terorizem in še bi vam lahko o kakšnih stvareh govorila.
               To so dileme, to so vprašanja na katera pa, oprostite, naša današnja seja res ni
               odgovorila in res ni pripomogla k temu, da bi se pomirile strasti v tem prostoru in
               da bi oblikovali nastavke za sobivanje na tem prostoru. Jaz pa mislim, da bi morali
               počasi začeti tako sprejemati, da je ta država Slovenija država za vse državljanke in
               državljane Slovenije, pa tudi za tiste, ki so se v njej znašli samo kot prebivalci s
               stalnim ali začasnim prebivališčem, in da tisti, ki menimo, da nam je ta država
               usojena, si pač ne moremo privoščiti da ne bi težili za tem, da bi začeli tolerantno
               strpno sobivati, ne da bi se začeli drug drugega prenašati, ampak da bi začeli
               sobivati drug z drugim.</p>
               <p>Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp31">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospa Potrata, za vaše razmišljanje. </p>
               <p>Naj samo pojasnim, da jaz v svoji razpravi nisem z ničemer omenjala partizanstva, in
               tudi sama proti partizanstvu nimam popolnoma nič. To so bili ljudje, ki so se ne
               nazadnje borili za svobodo. Moj dedek, moj nono, je bil partizan in je bil tudi
               večkrat ranjen med borbo, zato si ne dovolim, da kdo reče, da sem se izražala
               kakorkoli omalovažujoče do partizanstva. Prvič se nisem o tem niti izrekala, in
               drugič to tudi ne drži. Sem pa proti zlorabi partizanstva in narodnoosvobodilnega
               boja za uveljavljanje takratne revolucionarne oblasti. O tem sem jaz govorila. In to
               mislim, da se s tem strinja tudi podpredsednik Komisije za peticije, človekove
               pravice in enake možnosti. Jaz sem o tem govorila. In... ...<stage>/Oglašanje v ozadju./</stage>...
               Ja, kako ni bilo razumeti?! Potem pa niste dobro poslušali. Jaz sploh o partizanstvu
               nisem govorila. ...<stage>/Oglašanje v ozadju./</stage>... Tako, tako, da kar pa se tiče tega
               ...<stage>/Oglašanje v ozadju./</stage>... gospa Potrata, da se ne ukvarjamo z bolj pomembnimi
               stvarmi, zakaj se ne ukvarjamo z bolj pomembnimi stvarmi? Prvič, zame se zdijo
               vprašanje neke narodove identitete, sprave zelo pomembna vprašanja. Pravzaprav so to
               ključna vprašanja, če bi jih mi znali pravilno pretresti že pred časom, že pred leti,
               potem, jaz sem prepričana, da danes tudi ne bi imeli takšnih težav na finančnem in
               gospodarskem področju. Dejstvo je, da so prav te stvari pripeljale tudi do neuspešne
               tranzicije pri nas. To je dejstvo.</p>
               <p>In če že sprašujete zakaj se ne ukvarjamo, po vaše, z bolj pomembnimi vprašanji.
               Včeraj smo obravnavali, tako kot že večina drugih odborov oziroma delovnih teles
               proračun v tem Državnem zboru, tokrat na Odboru za notranjo politiko, javno upravo in
               pravosodje, tam smo opozarjali na to, da je proračun nerealen, da posega v socialno
               državo, da še niso bili opravljeni stres-testi, da bomo imeli velikanske težave s
               tem, ko bomo mogli ponovno delati proračun, sploh glede na to v kakšnih težavah smo.
               Na vse to smo opozarjali, opozarjali smo tudi na to, da imamo izjemno veliko finančno
               luknjo v bankah, in da bi bil že skrajni čas da za to nekdo odgovarja, pa ne
               odgovarja. Jaz ne vidim še nikjer nobenih ovadb, ničesar. Pa gre za ulala zneske, za
               milijardne vsote, o vsem tem smo govorili, ampak veste kaj se je zgodilo. Predsednik
               odbora, tudi vi ste se večkrat javili, da to ni tema tega pogovora, da o teh stvareh
               pa ne bomo govorili, potem pa jaz ne vem več o čem lahko sploh v tej državi govorimo.
               To so izjemno pomembne stvari. Pomembne stvari so stvari oziroma vprašanja narodove
               identitete, bistva če hočete, in pomembna so tudi vprašanja finančnega obstoja,
               logično, saj o tem želimo govoriti, pa nam vedno znova govorite, da o tem ne smemo
               razpravljati, vsakič nam odvzemate besedo, in seveda mi lahko tukaj, vsaj v Državnem
               zboru spregovorimo o takšnih zadevah. Poslanke in poslanci smo ne nazadnje tudi
               izvoljeni za to, da pojasnjujemo svoja mnenja. In jaz ne oporekam vašemu razmišljanju, prav je, da
               razmišljate tako, kot razmišljate, ampak prav je tudi, da jaz sama tudi lahko
               pojasnim kako pa jaz razmišljam in da se mi zdi že skrajni čas, da bi lahko ta država
               pa vendarle po vseh teh letih leta 2013 naredila korak naprej v tem smislu
               poveličevanja totalitarnih simbolov. To je bilo bistvo moje razprave, to je bilo
               bistvo.</p>
               <p>Zdaj pa dajem besedo ...<stage>/Oglašanje v ozadju./</stage>... Zdaj, samo da pojasnim, da imamo
               tukaj nekaj razpravljavcev.</p>
               <p>Gospa Hercegovac čaka že kar nekaj časa, veste da po poslovniku moram dati najprej
               repliko, najprej se je k repliki prijavil gospod Kurnjek, izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp32">

               <speaker>BRANKO KURNJEK (PS DL):</speaker>

               <p>Hvala lepa, gospa predsednica.</p>
               <p>Jaz bi vseeno želel, da sva korektna. Jaz vam nikoli nisem v svoji razpravi očital,
               da ste vi karkoli o partizanstvu govorili, jaz sem vam očital to, da ste vi v svoji
               razpravi v bistvu povedali, da ljudje ne prepoznajo kaj je prav in kaj je narobe.
               Ljudje se bodo sami odločali, da bodo sami pri sebi intimno prepoznali kaj je prav in
               kaj je narobe. Nič drugega nisem rekel.</p>
               <p>Bi pa želel samo to, kar se mi je že zdelo, da bo, ko smo, tukaj gledam twitt, mislim
               da glavnega pr-ovca pri stranki SDS, kjer je napisal, da je teolog iz DL-ja rekel, da
               je križ,... Čakajte, samo malo. ...da je teolog iz DL-ja rekel, da križ predstavlja
               travmatično izkušnjo. No, poglejte, kakšno izkrivljanje, kakšno izkrivljanje tega,
               kar sem jaz v resnici povedal. Kakšno izkrivljanje človeka, ki je pri vas zaposlen,
               daje kot twitt. A tu pa ni izkrivljanje?! Jaz sem govoril...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp33">

               <speaker>PREDSEDNICA EVA IRGL:</speaker>

               <p>...No, poglejte, jaz tega nisem....</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp34">

               <speaker>BRANKO KURNJEK (PS DL):</speaker>

               <p>...o tem,....</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp35">

               <speaker>PREDSEDNICA EVA IRGL:</speaker>

               <p>...videla...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp36">

               <speaker>BRANKO KURNJEK (PS DL):</speaker>

               <p>...No, vam povem, samo povem, da...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp37">

               <speaker>PREDSEDNICA EVA IRGL:</speaker>

               <p>...Tako, da...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp38">

               <speaker>BRANKO KURNJEK (PS DL):</speaker>

               <p>...gre tudi v magnetogram. Jaz sem govoril o primerjavah, želel sem povedati, da so
               različne, da moramo gledati celostno in dobim twitt: "Teolog iz stranke DL v Državnem
               zboru pravi, da je križ predstavljal travmatično izkušnjo." A to je vaša praksa vaše
               stranke?!</p>
               <p>Hvala lepa za takšno prakso, res.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp39">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Naj pa samo pojasnim, da o partizanstvu, ko sem govorila, sem se nanašala na gospo
               Potrata, ker je ona govorila o partizanstvu, ne pa vi. Samo toliko, da bo razjasnjeno
               na koga se je kaj nanašalo.</p>
               <p>Gospa Potrata, vi ste tudi želeli repliko, izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp40">

               <speaker>MAG. MAJDA POTRATA (PS SD):</speaker>

               <p>Ja, zaradi tega, ker ste poenostavili oziroma nalašč rekli, da sem trdila, da se
               moramo o bolj pomembnih vprašanjih pogovarjati, ne, da se moramo pogovarjati o
               pomembnejših vprašanjih. Pa sem se takoj popravila...</p>
               <p>Gospa Irgl, prosim, če poslušate. Gospa Irgl, prosim če poslušajte, če ne pa mi čas
               odštejte, od tega kar ste mi porabili.</p>
               <p>...Jaz sem se takoj popravila in rekla: o bolje argumentiranih temah, ker to, kar SDS
               praviloma dela, da potvarja izjave, to ste, to sem vam dokazala tudi s to zahtevo. Še
               enkrat povem, jaz sem se popravila in rekla, da bi morali razpravljati o bolje
               argumentiranih temah. Nisem teme kot teme ovrednotila, ampak argumentacijo. Ta vaša
               argumentacija je za lase privlečena, takšna kot jo imate tu, skombinirana za vaše
               potrebe.</p>
               <p>Zdaj pa glede partizanstva pa to. Poanta mojega govorjenja je bila, če vi ob 27.
               aprilu, dnevu boja proti okupatorju, rdeče zvezde predstavljate na tak način, kažete
               svoje nerazumevanje partizanstva, in to ne more drugače biti... Ja, gospa Irgl, saj
               ste nam prikazali angleški... Ja, ob 27. aprilu, potem sploh ne veste kaj ste nam
               kazali. To je bila prireditev ob 27. aprilu, in ste kazali partizanske prapore, kot
               nekaj, kar je nedopustno, tako da se bo to vedelo.</p>
               <p>Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp41">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospa Potrata.</p>
               <p>Vidim, da temperatura narašča, tudi v telesu...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp42">

               <speaker>MAG. MAJDA POTRATA (PS SD):</speaker>

               <p>...<stage>/Mikrofon ni vključen./</stage>... Ja, dovolite samo še...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp43">

               <speaker>PREDSEDNICA EVA IRGL:</speaker>

               <p>...Gospa Hercegovac, izvolite.</p>
               <p>Glejte, zdaj pa ne morem, boste počakali na razpravo, je tako...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp44">

               <speaker>MAG. MAJDA POTRATA (PS SD):</speaker>

               <p>...<stage>/Mikrofon ni vključen./</stage>... Ne, je samo dva stavka.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp45">

               <speaker>PREDSEDNICA EVA IRGL:</speaker>

               <p>Izvolite, gospa Potrata, veste, da vam ne morem te želje odreči. Izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp46">

               <speaker>MAG. MAJDA POTRATA (PS SD):</speaker>

               <p>Hvala, gospa predsednica.</p>
               <p>Po 75. členu Poslovnika v drugem odstavku: govornik sme govoriti le o vprašanju, ki
               je na dnevnem redu. Precejšnji
               del ali večinski del današnje seje ne govorimo o točki, ki je na dnevnem redu.
               Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp47">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Saj, sami ste razpravljali, vi že veste o čem ste, če niste
               o točki dnevnega reda, jaz o tem pač ne morem pomagati. Ampak, samo, da veste. Zdaj
               pa dajem gospe Hercegovac, potem pa gospod Čuš. Izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp48">

               <speaker>MAG. LEJLA HERCEGOVAC (PS PS):</speaker>

               <p>Hvala za besedo. Kratka bom. Bom še enkrat poudarila, da gre za zlorabo moči v
               politične namene in tema je zloraba otrok v ideološke namene, razpravljamo pa veliko
               drugih zadev. Za mene preteklost je nekaj, kar spoštujem, sedanjost, v kateri živim
               in izredno spoštujem in prihodnost, katere se veselim. Vprašanje za vas gospa
               predsednica ali res niste mogoče s tistim svojim izvajanjem stvari, ki so bile zdaj
               na odboru kršili 63. člen, kjer piše, da je prepoved spodbujanja neenakopravnosti in
               nestrpnosti. Namreč, ob 16.03 sem dobila e-mail, ki piše, gospa Hercegovac, sram me
               je, da gledam vas na TV prenosu, pojma nimate o enakopravnosti, še manj o vzgoji
               otrok, vi ne spadate med poštene ljudi in niste vredni sodelovanja v Državnem zboru.
               Podpis je J. L. in je prišlo z elektronskega naslova info@szaos.si. Kdo je tisti,
               ki, če razpravljaš korektno in govoriš resnico, ima take namene, da žali ljudi. Jaz
               mislim, da zelo moramo paziti na odborih...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp49">

               <speaker>PREDSEDNICA EVA IRGL:</speaker>

               <p>Se strinjam...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp50">

               <speaker>MAG. LEJLA HERCEGOVAC (PS PS):</speaker>

               <p>... gospa predsednica, kaj govorimo, kakšne so teme in do katere meje o njih
               razpravljamo, zato, ker očitno imamo pripravljene ljudi, ki žalijo tiste, ki govorijo
               resnico. Jaz nočem reči, sigurno vi nimate, konkretno vi nič s tem, ampak to je
               napisal nekdo, ki očitno ima proti meni nekaj. In to ni prav, tako da ta člen 63.
               spodbuja k neenakopravnosti in nestrpnosti in jaz lahko sklepam, da ta seja je to
               spodbudila, pa tudi, če je pri tem gospodu, ker mi se domneva, od kod bi bilo, ampak
               kakorkoli že, če je eden, jih je več, ni prav. Jaz gospoda po televiziji vabim, da
               pride v Državni zbor in da mi pove, kaj jaz ne delam pravilno, ga bom poslušala.
               Veste, jaz sem mu odgovorila, da spoštujem njegovo mnenje in da ga pozdravljam.
               Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp51">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospa Hercegovac. Zdaj mi boste dovolili, da bom povedal
               nekaj, mogoče tudi malo bolj čustveno in prizadeto. Ampak bom pojasnila naslednje.
               Jaz s takimi zapisi nimam nič, to naprej in jih obsojam. To je prvo.</p>
               <p>Drugo pa, ker ste dobili takšno pismo, če vam jaz povem, lahko greva potem pogledati
               v mojo pisarno, jaz sem, odkar sem poslanka in ko sem odpirala različne teme, ki se
               mi zdijo izjemnega pomena za ta družbeni prostor prejela za tri debele, res debele
               fascikle, ne samo žaljivih, tudi grozilnih pisem, za tri debele fascikle. Samo, da
               pojasnim do konca. In ne samo to, sem večkrat, tudi policija je urgirala na te
               stvari. Ampak verjetno ne mislite, da si jaz sama pišem takšna pisma. Več kot za tri
               debele fascikle, jaz se opravičujem, malo sem čustveno tangirana, ampak, ko se vidi,
               da se na tem odboru deluje na ta način, ne da bi se razpravljalo in vsakemu dovolilo,
               da pove svoje mnenje, ampak se vedno gre samo na skoncentiran napad predvsem s strani
               koalicije, izključno samo name in na predsednico Komisije za peticije, človekove
               pravice in enake možnosti,
               potem imam pa pravico, da tudi zaščitim svoje dostojanstvo in integriteto. Jaz se
               strinjam z vami. Nobeno takšno pismo ne bi smelo prispeti na vaš naslov. Ampak želim
               pa opozoriti, da sem v vseh teh letih političnih doživela marsikaj. In sem bila
               velikokrat zelo prizadeta zaradi teh stvari. Samo toliko.</p>
               <p>Sedaj pa dajem besedo gospodu Čušu.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp52">

               <speaker>ANDREJ ČUŠ (PS SDS):</speaker>

               <p>Hvala lepa. Kot ste povedali, predsedujoča, žal je pač naš poklic takšen in neke
               stvari moramo vzeti včasih v zakup. Verjamem, da se je marsikdo že s tem soočil in
               tudi sam ostro obsojam karkoli ste prejeli in upam, da bo tega čim manj v
               prihodnje.</p>
               <p>Ker je bilo prej govora o prikazu filma, same vsebine niti ne bi komentiral, ker sama
               dovolj pove. Je pa film avtentičen prikaz avtorskega dela v katerega se pač načeloma
               naj ne bi posegalo in je avtentičen prikaz posnetka kot takega, kot je nastal, pač
               objavljen na Youtubu in je kar je.</p>
               <p>Minimalno, kar bi se lahko strinjali, glede na gradivo ki smo prejeli, torej te sodbe
               Ustavnega sodišča, bi lahko rekli, da so bili otroci uporabljeni zato, da se je
               promoviralo obdobje ali pa tudi režim, ko so bile kršene človekove pravice in
               svoboščine.</p>
               <p>Da povem, sam obsojam in se distanciram od kakršnegakoli obujanja kakršnihkoli
               totalitarnih časov in poveličevanja takšnih vrednot. Mislim, da živimo v moderni
               evropski demokratični družbi in bi se morali tudi mi politiki distancirati in
               povedati, dajmo kaj narediti.</p>
               <p>Tudi sam, ko sem postal poslanec Državnega zbora sem nekako skušal delovati in hočem
               delovati po načelih, kot je rekel gospod Kurnjek, ampak ko pa gre za promoviranje
               vrednot ali simbolov napada na samostojno ali osamosvajanje Slovenije pa se mi zdi,
               da moram tudi sam nekaj kot zaveden in ponosen Slovenec povedati. Zdi se mi prav, da
               povem. Jaz te razprave ne dojemam kot ideološke razprave, ampak jo dojemam kot
               razpravo o resnici. Slovenska demokratska stranka je bila prej kar nekajkrat
               napadena. Rad bi povedal, da SDS ne interpretira zgodovine, ampak samo spoštuje
               odločbe Ustavnega sodišča. Ustavno sodišče ni ideološko. In še enkrat lahko povem,
               vse imate v prilogah. Ustavno sodišče, tudi vrhovno, je povedalo svoje. V Slovenski
               demokratski stranki samo spoštujemo te sodbe. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp53">

               <speaker>PREDSEDNICA EVA IRGL:</speaker>

               <p>Najlepša hvala tudi vam. K besedi se je prijavil, mislim, da samo za repliko, če
               razumem prav, gospod Kurnjek.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp54">

               <speaker>BRANKO KURNJEK (PS DL):</speaker>

               <p>Repliko gospodu Čušu. Prva stvar je, če ste govorili, da ne poznate avtentičnosti
               filma, mislim, da ...<stage>/Nerazumljivo./</stage> pač tisti, ki ga je dal v predvajanje bi moral
               avtentičnost filma preveriti oziroma....<stage>/Nerazumljivo./</stage> Druga stvar pa je, to pa
               želim res sedaj jasno in glasno povedati, mislim, da nihče izmed nas tu, ki je danes
               razpravljal, niti z besedo ni polemiziral s samostojnostjo naše države ali
               osamosvojitveno vojno, to kar ste prej nakazali. To pa naj bo jasno in glasno
               povedano. Nihče od nas, niti z besedo ni govoril o kakršnikoli dogajanjih, kar se
               tiče osamosvojitvene vojne.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp55">

               <speaker>PREDSEDNICA EVA IRGL:</speaker>

               <p>Najlepša hvala. K besedi se je prijavila najprej gospa Bon.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp56">

               <speaker>MAG. MIRJAM BON KLANJŠČEK (PS PS):</speaker>

               <p>Jaz bi izkoristila priliko in bi replicirala gospe Janji Napast, ker se mi je zdela
               totalno neumestna in neokusna pripomba v zvezi z ministrico Tino Komel. Kam smo
               prišli v tej naši ljubi deželi? Sprašujem se, ali se ljudje niti za pusta ne smejo
               obleči tako, kot želijo in se po svoje poveseliti. Naša zgodovina, vemo, se je začela
               že pred letom 1990. In sama sem tudi ponosna na svoja starša, da sta bila v
               partizanih in se borila za svobodo in tudi za rdečo  zvezdo. Sama sem bila rojena sredi prejšnjega stoletja. V
               osnovni šoli, žal, je bilo pač tako, smo imeli rdečo rutko in kapico na glavi z rdečo
               zvezdo...<stage>/oglašanje iz klopi./</stage> pionirska organizacija ...<stage>/medsebojno pogovarjanje./</stage>
               Pozdravljali smo: "Za domovino s Titom naprej." Rada bi povedala, da se zgodovine ne
               da pozabiti in tudi ni prav, da se jo potvarja.</p>
               <p>Kar pa se tiče filma moram reči, da mi je bil všeč. Mislim pa, da ne sodi v prostore
               Državnega zbora, torej za predvajanje v Državnem zboru. V zvezi z zlorabo otrok v
               ideološke namene smo pa, mislim, zelo malo slišali v teh razpravah. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp57">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospa Bon. Replike na repliko vam ne morem dati, vas bom pa
               potem za razpravo prijavila. Razpravo je želela gospa Potrata.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp58">

               <speaker>MAG. MAJDA POTRATA (PS SD):</speaker>

               <p>Hvala. Vseeno bi rada povedala še enkrat tisto, kar me je najbolj zmotilo pri filmu,
               ki ste ga predvajali. Jaz se nisem v avtentičnost in estetsko vrednost prikazanega
               spuščala. Jaz sem samo opozorila na to, da je bilo kršeno ustavno načelo rabe
               slovenskega jezika. In tega si, še enkrat povem, v naši komisiji ne bi smeli
               privoščiti. Tisto, česar si pa res ne pustim podtikati pa je, da bi zaradi tega, ker
               sem jaz pač večji del svojega življenja preživela v neki drugi državi, ne v tej
               Sloveniji, da bi jaz zaradi tega bila manj zavezana in privržena državi Sloveniji.
               Tisto, kar mi vsi skupaj pozabljamo in smo zanemarili pri tej temi sem pa pri
               prejšnji temi na prejšnji seji opozorila, dr. Barle je povedala, da je eden od ciljev
               izobraževanja tudi ustvariti ali oblikovati kritično osebo, in to navadno tudi vsi
               govorijo. Kadar govorijo o tem kakšni bi morali biti otroci in tisti, ki vse o šoli
               vedo, potem rečejo, da se pri nas otroci samo na pamet učijo. V resnici, ko pa
               pridemo do tega in če vam učni načrt za slovenski jezik povem, je medijska vzgoja
               utemeljena ravno na tem, da je cilj te, da otroci prepoznajo in ločijo med korektno
               predstavljeno resnico in prepoznajo tisto, kar je potvorba. In to, kar sedaj delamo,
               veste, je v resnici zloraba tega dogodka in zgodovinske šole v politične namene. Ker,
               kaj mislite, ali vi veste o čem so razmišljali tisti otroci, ki so bili vpleteni v ta
               dogodek? Ali jim lahko kar pripišete, da so to sedaj bodoči komunisti, ali kaj? To je
               tisto, kar mene žali. Pa tudi če bi kdo med njimi tako mislil ima pravico po svoje
               misliti. Ustavno sodišče ni prepovedalo nobene take stranke, ki bi škodljivo
               delovalo, sedaj za Slovenijo govori, vsaj jaz ne vem, da bi prepovedalo delovanje
               kakšne politične stranke in si tudi želim, da ne bi imeli opraviti s takimi
               političnimi strankami. Ne dovolim, pa še enkrat, si pa tega, da bi se sedaj začeli
               razporejati kako se je kdo v razpravi izrekal ob tej temi, na to kdo je bolj zaveden
               in kdo je manj zaveden Slovenec, kar se je praviloma navadno povezovalo z
               razdelitvijo med liberalci in konservativci v preteklosti v 20. stoletju, pa kako
               drugače. Hvala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp59">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj samo še na kratko gospa Janja Napast.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp60">

               <speaker>JANJA NAPAST (PS SDS):</speaker>

               <p>Hvala lepa, še enkrat, za besedo. Jaz samo reagiram... Meni se ne zdi neumestno.
               Želela sem samo povedati, kaj
               kaže na to, kam pelje naša kolektivna zavest. Jaz je ne sprejemam in se ji upiram. In
               ravno za to gre, da nekateri na visokih položajih oziroma visoki funkcionarji na tak
               način, tudi če je v smehu in tako naprej, ampak ne zdi se mi dobro, no, v teh
               občutljivih časih, ko je res delikatno obdobje, ko vidimo, da državljane najbolj
               iritira ravno to. ...<stage>/Oglašanje v ozadju./</stage>... Kako? ...<stage>/Oglašanje v ozadju - brez
               mikrofona!/</stage>... Razumem, ja, ampak... ...<stage>/oglašanje v ozadju/</stage>... je škoda besed za
               taka dejanja, in ravno v tem je problem. Nadaljujete to staro-novo pravdo in jo boste
               še vedno nadaljevali, glede pionirskih čepic in tako naprej. ...<stage>/Oglašanje v
               ozadju./</stage>... Ja, očitno jo boste, kajne, tudi če bo v smehu... ...<stage>/Oglašanje v
               ozadju./</stage>... Oprostite, gospa, ampak spoštujte našo mlajšo generacijo, ki ne sprejema
               teh stvari in simbolov. Hvala lepa.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp61">

               <speaker>PREDSEDNICA EVA IRGL:</speaker>

               <p>No, prosila bi, da se malce umirite. ...<stage>/Oglašanje v ozadju./</stage>... Se strinjam, treba
               je biti spoštljiv eden do drugega. In ravno na to sem opozorila tudi v svoji razpravi
               - da bomo na koncu zbanalizirali stvari, zato sem to omenila, na rutice. Na rutice.
               Zato sem želela širše predstaviti ta problem, in tisti, ki je želel to dojeti, je
               dojel.</p>
               <p>Gospa Barle, izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp62">

               <speaker>DR. ANDREJA BARLE LAKOTA:</speaker>

               <p>Morda sem bila na začetku nekoliko nejasna, pa bi zadevo ponovila, in sicer zato, ker
               to razpravo razumem kot skrb za to, kakšne so vrednote, na katerih temelji naš
               izobraževalni sistem oziroma vzgoja in izobraževanje v Sloveniji.</p>
               <p>Naj še enkrat poudarim, da je zelo jasno zapisano, katere so vrednote, na katerih
               temelji naš vzgojno-izobraževalni sistem, v Zakonu o organizaciji in financiranju
               vzgoje in izobraževanja, v podzakonskih aktih, in da se ves proces lahko odvija samo
               v skladu in na osnovi teh zapisanih vrednot. Želela bi pa samo še nekaj dodati, pa
               ne, da bi ovirala spet razpravo. Ta dogodek je treba razumeti kot prikaz in ne
               promocijo in izven šolskega časa. Samo to.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp63">

               <speaker>PREDSEDNICA EVA IRGL:</speaker>

               <p>Najlepša hvala, gospa Barle, tudi za to dodatno pojasnilo.</p>
               <p>Zdaj pa mislim, da... ...<stage>/Oglašanje v ozadju./</stage>... Ja, saj sem vam želela dati besedo.
               Se opravičujem, ker ste me prehiteli...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp64">

               <speaker>MAG. MAJDA POTRATA (PS SD):</speaker>

               <p><stage>/Brez mikrofona!/</stage> Sem mislila, da ste hoteli zaključiti...</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp65">

               <speaker>PREDSEDNICA EVA IRGL:</speaker>

               <p>Ne, ne, nisem hotela. Sem si vas že zapomnila in običajno tudi vem, da imate zadnjo
               besedo. Tako da, gospa Potrata, nisem vas spregledala. Izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp66">

               <speaker>MAG. MAJDA POTRATA (PS SD):</speaker>

               <p>Hvala. Gospa predsednica, poglejte, prej sem že rekla, da sem večino življenja v
               prejšnji državi preživela. In kljub spoštovanju predstavnikov v tej sobi mlajše
               generacije moram to povedati, da si ne pustim vzeti zgodovinskega spomina in si ne
               pustim vzeti življenja, ki sem ga preživela, in sodbe o tem življenju, kakor ga vidim
               in kakor sem ga živela. In normalno je, da smo tisti, ki smo bili mladi v 50. letih,
               zaradi tega, ker so mlada leta najlepša leta v našem življenju, zagotovo vezani s
               čisto drugačno emocijo na ta leta kot tisti, ki ste mlada leta preživljali v 70. ali
               80. letih. In tu ni nobenega ideološkega konteksta, to je zgodovina. In narod, ki se
               ni sposoben soočiti s svojo zgodovino, res nima prihodnosti. Francozi so se s
               šentjernejsko nočjo znali spopasti in soočiti. Dejstvo je, da zgodovine in dogodkov
               za nazaj ne moremo spreminjati, lahko jih pa razumemo. In ko jih enkrat razumemo, smo
               tudi opremljeni za sobivanje različnih prepričanj.</p>
               <p>Gospa Janja Napast, meni je zelo žal, ampak res vam moram reči, poglejte, to je vaše
               osebno mnenje, kako vi gledate na to, kako se kdo za pusta obleče. Ampak vam manjka
               zgodovinski kontekst.</p>
               <p>Gospa Irgl je rekla, da ima nonota. Jaz imam tudi nonota. In Primorci doživljajo čas
               po drugi svetovni vojni... ...<stage>/Oglašanje v ozadju./</stage>... No, imela sem ga. In tisti, ki
               so živeli v 30. letih - pa jaz kot  Mariborčanka živim tudi s to izkušnjo Primorcev, ki so
               pribežali pred fašizmom v Maribor -, gledajo na te stvari drugače. Jaz sem tudi
               doživela, da nekateri ne štejejo v Ajdovščini, da smo tam dobili prvo vlado. Zame je
               tam bila prva slovenska vlada, in pika! In se ne bom pustila prepričati drugače. Če
               bodo zgodovinarji mislili drugače, bom prebrala tisto in bom to dejstvo, to njihovo
               spoznanje prebrala. Ali ga bom pa upoštevala na svoji intimni ravni, moja intimna
               resnica bo še vedno lahko intimna resnica, kakršno imam. In dokler se s tem ne
               sprijaznimo - o tem je govoril gospod Kurnjek na začetku -, ne moremo... Vi nam danes
               vsi trije hočete povedati, da moramo mi pravo zgodovino poznati, pa prave ideje
               moramo sprejemati. O tem, kaj je pravo, je zame to moje merilo. Jaz sama sem merilo,
               kaj je zame prav, ne to, kar vi mislite, da je prav. So pa k sreči stvari, o katerih
               se lahko poenotimo, da imamo vsi enako sodbo o njih.</p>
               <p>Po nepotrebnem zdaj polemiziramo. Gospa Napast, predlagam vam, da greste pogledat
               življenjepis gospe Tine Komel, pa vam bodo nekatere stvari bolj jasne, a veste.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp67">

               <speaker>PREDSEDNICA EVA IRGL:</speaker>

               <p>Najlepša hvala, gospa Potrata, tudi za ta dodatna pojasnila.</p>
               <p>Ali želi še kdo razpravljati? Če ne, predlagam, da zaključimo razpravo. Jaz upam, bom
               tako rekla, da smo vseeno vsak pri sebi vendarle razmislili, pa tudi tako mi od vas
               dobili kakšne dobre dovtipe in tudi vi od nas treh in tudi od gospe dobili kakšne
               dobre, in da bomo s takšnimi šli tudi v ta petek, soboto in nedeljo in dokončanje
               tega večera.</p>
               <p>Zdaj dajem naslednje sklepe na glasovanje: Komisija za peticije ter za človekove
               pravice in enake možnosti se je seznanila z informacijo glede zlorabe otrok v
               ideološke namene.</p>
               <p>Ta sklep dajem na glasovanje. ...<stage>/Oglašanje v ozadju./</stage>... Se opravičujem... Saj je v
               redu, saj ni treba panike zganjat, sem razumela, gospod Kurnjek, izvolite.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp68">

               <speaker>BRANKO KURNJEK (PS DL):</speaker>

               <p>Zdaj ne vem, ali sem preslišal, ste vi sklep prebrali zdaj ali ste dali kar na
               glasovanje?</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp69">

               <speaker>PREDSEDNICA EVA IRGL:</speaker>

               <p>Ravnokar sem ga prebrala.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp70">

               <speaker>BRANKO KURNJEK (PS DL):</speaker>

               <p>Aha, ste ga prebrali.</p>
               <p>Torej, glejte, glasoval bom proti, tudi zaradi tega, kar je gospa z Ministrstva za
               izobraževanje povedala. Na podlagi vsega tega in tudi na podlagi tega, kar smo se
               zdaj poenotili, da imamo različna stališča, pač jaz iz te razprave ne morem razbrati,
               da smo mi kakorkoli ugotovili, da je šlo za kakršnokoli zlorabo otrok. Tako da če bi
               ta sklep potrdil, bi glasoval v bistvu v nasprotju s tem, o čemer smo se pogovarjali
               danes tukaj. Zato bom glasoval proti. In tudi pri vseh ostalih sklepih, povem že
               vnaprej, iz mojega magnetograma se da razbrati, zakaj bom glasoval proti, ker če že
               kaj, dajmo narediti takšno zadevo, sklepe, za vse, torej kompleksno zadevo. Samo
               toliko. Hvala lepa.</p>
            </sp>
            <sp xml:id="SDT6-KZPTZČPIEM-nujna-10-2013-10-11.sp71">

               <speaker>PREDSEDNICA EVA IRGL:</speaker>

               <p>Dobro, najlepša hvala.</p>
               <p>Torej, dajem takšen sklep... Upam, da bo zdaj delovalo, ker sem že prej pritisnila...
               Predlagani sklep dajem na glasovanje. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(4 člani.)</stage></p>
               <p>Ugotavljam, da sklep ni sprejet.</p>
               <p>Na glasovanje dajem drugi sklep: Komisija za peticije ter za človekove pravice in
               enake možnosti poziva Ministrstvo za izobraževanje, znanost in šport, da prepreči
               dogodke, ki poveličujejo totalitarni režim.</p>
               <p>Želi kdo besedo? Verjetno ne želi nihče. Gospod Kurnjek, vi ste pa tudi že pojasnili.
               Predlagani sklep dajem na glasovanje. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(4 člani.)</stage></p>
               <p>Ugotavljam, da sklep ni sprejet.</p>
               <p>Imamo še tretji sklep, in sicer: Komisija za peticije ter za človekove pravice in
               enake možnosti poziva Ministrstvo za izobraževanje, znanost in šport, da spodbuja
               vzgojo otrok v duhu Evropske resolucije o evropski zavesti in totalitarizmu.</p>
               <p>Lahko dam sklep na glasovanje? Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(4 člani.)</stage></p>
               <p>Ugotavljam, da sklep ni sprejet.  Zaključujem to točko dnevnega reda in 10. nujno sejo
               komisije. Želim vam prijeten večer in vikend! Srečno! <stage type="time">Seja je bila končana 11.
                  oktobra 2013 ob 18.16.</stage>
               </p>
            </sp>
         </div>
      </body>
   </text>
</TEI>
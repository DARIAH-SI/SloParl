<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-redna-22-2013-11-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">465F1D593B6264A6C1257D1F005A7D73</idno>
               <idno type="custom" subtype="day">F25D1306FA0AE8FEC1257C1B005631B5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=F25D1306FA0AE8FEC1257C1B005631B5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-redna-22-2013-11-05.OZFIMP" n="22">
               <name>redna seja</name>
               <date when="2013-11-05"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-redna-22-2013-11-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-redna-22-2013-11-05.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">22. seja</stage>
            <stage type="date">(5. november 2013)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 14. uri. </stage>
            


            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Vse skupaj prav lepo pozdravljam.</p>
               <p>Pričenjam 22. sejo Odbora za finance in monetarno politiko.</p>
               <p>Obveščam, da je namesto poslanca Andreja Širclja, gospod Franc Breznik. Namesto
               poslanca Matjaža Hana, ga nadomešča gospod Samo Bevk. Jožefa Horvata nadomešča gospa
               Iva Dimic in Jerka Čehovina nadomešča gospod Peter Vilfan in še Aljoša Jeriča gospod
               Dragan Bosnić.</p>
               <p>S sklicem seje ste prejeli dnevni red seje odbora. Članice in člane obveščam, da sem
               na predlogu za razširitev dnevnega reda, ki ste ga prejeli 4. 11. 2013 predlagal
               širitev z naslednjo točko: 6.
               točka dnevnega reda Predlog za sklic javne predstavitve mnenj v zvezi z Predlogom
               zakona o davku na nepremičnine. Prehajamo na odločanje o predlogu za razširitev.
               Najprej dajem besedo<gap n="..."/> Bomo pred glasovanjem, bom prekinil. Najprej dajem besedo, če
               želi mogoče besedo mogoče besedo na to širitev predstavnik Ministrstva za finance?
               <stage>(Ne.)</stage></p>
               <p>Namesto gospe Romane Tomc je prisoten Dragutin Mate. Želijo predstavniki poslanskih
               skupin besedo? Če ne, bomo počakali, da se razdelijo glasovalne naprave. Imamo vsi
               glasovalne naprave.</p>
               <p>Pričenjam z glasovanjem o širitvi dnevnega reda današnje seje.</p>
               <p>Kdo je za? <stage>(17 članov.)</stage> Kdo je proti? <stage>(Nihče.)</stage></p>
               <p>Predlog za širitev današnje seje je sprejet.</p>
               <p>Prehajamo na <title>1. TOČKO DNEVNEGA REDA - TO JE PREDLOG ZAKONA O MAKROBONITETNEM
                  NADZORU FINANČNEGA SISTEMA, DRUGA OBRAVNAVA, EPA 1445/VI.</title> Predlagatelj zakona
               je vlada. K obravnavi te točke so vabljeni predstavniki ter predstavnice Ministrstva
               za finance, predstavnica Zakonodajno-pravne službe. Prejeli smo dodatno gradivo k
               predlogu dopis Agencije za trg vrednostnih papirjev z dne 2. 10. 2013, mnenje
               Zakonodajno-pravne službe z dne 22. 10. 2013, mnenje Komisije Državnega sveta za
               gospodarstvo, obrt, turizem<gap n="..."/> k predlogu zakona z dne 29. 10. 2013 ter pregled
               amandmajev z dne 4. 11. 2013. V poslovniškem roku so poslanske skupine koalicije
               vložile amandmaje k 3., 5., 9., 14., 15., 19. in 21. členu predloga zakona. Pričenjam
               torej drugo obravnavo predloga zakona in najprej dajem besedo predstavniku vlade, če
               želi podati dodatno obrazložitev. Gospod Mitja Mavko imate besedo.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Hvala za besedo. Lep pozdrav vsem prisotnim. Kot navedeno iz obrazložitve
               predlaganega zakona, geneza zakona ima svoj vzrok v trenutni še vedno pri nas
               trajajoči finančni krizi in kriza, ki se je začela odvijati od leta 2008 naprej je
               odkrila vrsto nepravilnosti, vrsto pomanjkljivosti v sistemu nadzora nad finančnimi
               institucijami. Če je recimo bilo ugotovljeno, da je nadzor nad posameznimi segmenti
               trga mogoče še nekako deloval, pa nadzorniki niso znali v zadostni meri zajeti
               prepletenosti posameznih igralcev na trgu. Torej tako imenovanega makrobonitetnega
               nadzora, ki bi lahko, v kolikor bi pravočasno zaznal določena gibanja na trgih
               preprečil prevelika, kopičenje prevelikih tveganj. V ta namen se je na evropski ravni
               že spremenila ureditev in pri evropski centralni banki je bil ustanovljen tako
               imenovani odbor za sistemska tveganja. Ta odbor deluje zdaj že drugo leto. In izdaja
               specifična priporočila lahko za posamezni segment trga, lahko pa tudi splošne
               usmeritvene narave. Eno izmed splošnih usmeritev, ki jih je ta odbor izdal se nanaša
               tudi na to, da vsaka država članica pri sebi doma ustanovi bodisi neko novo agencijo,
               bodisi neko novo telo za nadzor nad makrobonitetnimi tveganji in to smo s predlogom
               zakona, ki je danes pred vami želeli po usklajevanju z vsemi obstoječimi regulatorji
               na finančnem trgu se pravi Banko Slovenije, Agencijo za zavarovalni nadzor in pa za
               Agencijo za trg vrednostih papirjev urediti tudi v Sloveniji. Zato predlog zakona, ki
               je pred vami predlaga ustanovitev tako imenovanega odbora za  za makrobonitetni nadzor, ki bi ga sestavljali
               predstavniki vseh treh navedenih nadzornikov in predstavniki ministrstva, pristojnega
               za finance. Naloge tega odbora bi bile skrb za makrobonitetni nadzor kot celota, s
               tem da bi imel organ na voljo tri vrste ukrepov, ki bi jih lahko izrekel. Lahko bi
               izrekel priporočila, kadar bi organ zaznal, da na trgu lahko prihaja do motenj, ki bi
               lahko povzročale motnje, opozorila, kadar je do motnje že prišlo in bi ta lahko imela
               posledice za finančni sistem. Najostrejši ukrep, ki bi ga lahko izrekel, pa je
               navodilo, kadar odbor ugotovi, da motnja že ima posledice za finančni sistem in jo je
               treba odpraviti.</p>
               <p>Struktura, kot smo si jo zamislili, je na nek način vzporedna tisti, ki je v veljavi
               v EU. Se pravi, če Evropski odbor za sistemska tveganja deluje pri ECB, smo
               predlagali, da bi naš nacionalni odbor deloval pri Banki Slovenije, vodil bi ga
               guverner Banke Slovenije in Banka Slovenije bi zagotavljala sekretariat za delo tega
               odbora. Sestavo odbora sem že prej omenil. Predvideno pa je tudi poročanje Državnemu
               zboru, predlagali smo, da bi bilo to enkrat letno do 30. junija za preteklo leto.</p>
               <p>Vlada kot predlagatelj meni, da je ureditev tega področja nujna, zato predlaga, da se
               ta predlog zakona podpre. S predlogom amandmajev, ki so bili vloženi, pa smo v veliki
               meri želeli nasloviti mnenje Zakonodajno-pravne službe. Poleg tega pa še dva dodatna
               predloga, ki sta ju podali informacijska pooblaščenka in Evropska centralna banka.
               Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi besedo predstavnica Zakonodajno-pravne službe? Gospa Tina Marolt, izvolite.</p>
            </sp>
            <sp who="SDT6:MaroltValentina">

               <speaker>VALENTINA MAROLT:</speaker>

               <p>Hvala za besedo.</p>
               <p>Zakonodajno-pravna služba je dala k predlogu zakona pisno mnenje, iz katerega bi
               izpostavila samo nekaj poudarkov.</p>
               <p>V zvezi s 14. členom predloga zakona, ki ureja zbiranje podatkov in informacij, smo
               opozorili, da je obveznost poročanja dajanja podatkov že urejeno v veljavnih
               področnih zakonih. Zato smo opozorili, da zaradi načela določenosti pravnih pravil se
               je treba izrecno izogibati primerom, ko bi z enim pravnim pravilom urejali podobne
               ali pa enake primere, kot so že urejeni z nekim drugim pravnim predpisom. To je
               posebej pomembno tudi zato, ker so kršitve 14. člena v 21. členu predloga zakona
               opredeljene kot prekrški, pri prekrškovnih določbah je pa načelo določenosti pravnega
               pravila še strožje in se izraža v načelu zakonitosti v kazenskem pravu.</p>
               <p>V zvezi s tretjim odstavkom 14. člena smo opozorili na to, da bi moral zakon v skladu
               z načelom legalitete določati neke vsebinske okvire teh podatkov in informacij, da bi
               potem s podzakonskim aktom se ti vsebinski okviri šele natančneje razdelali, ne pa da
               teh vsebinskih okvirov v predlaganem zakonu ni.</p>
               <p>V zvezi s prekrškovno določbo 21. člena pa smo opozorili na to, da se v skladu z
               načelom ravne države postavlja vprašanje sorazmernosti med kršitvijo in kaznijo. In
               sicer se nam zdi, da ni narejene neke prave razmejitve med pravnimi osebami, ki so
               finančne družbe, ki so torej subjekti nadzora, in drugimi pravnimi osebami, ki z
               nekimi podatki razpolagajo in so lahko koristni z vidika makrobonitetnega nadzora. Pa
               tudi ne vidimo v predlogu zakona razloga, zakaj je nek istovrsten prekršek v predlogu
               zakona določen, urejen strožje, z višjo globo kot, na primer, istovrsten prekršek v
               Zakonu o Banki Slovenije, kje je globa bistveno nižja, to je, na primer, 69. člen
               Zakona o Banki Slovenije.</p>
               <p>Sicer pa je večina pripomb iz našega mnenja z vloženimi amandmaji upoštevanih.
               Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi besedo predstavnica Komisije Državnega sveta za gospodarstvo, obrt, turizem
                   in finance. Je ni.</p>
               <p>Odboru predlagam, da po končani razpravi o členih v skladu s tretjo alinejo, 128.
               člena poslovnika glasuje o vseh členih skupaj. Ali kdo temu nasprotuje? Če ne,
               prehajamo na obravnavo 1. in 2. člena, kjer ni amandmajev. Želi kdo razpravljati?</p>
               <p>Prehajamo na 3. člen in amandma poslanskih skupin koalicije k 3. členu. Ni razprave.
               Gospod Frangež? Izvolite.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Hvala. Naj zelo na kratko samo povem, da mislim, da ta zakon, ki realizira
               priporočila evropskega odbora, po mojem prepričanju, dobrodošlo prispeva k izogibanju
               prihodnjim tveganjem pri delovanju finančnih institucij. In še posebej tveganju, da
               se seveda posamezni riziki v prepletenih situacija prelijejo tudi v sistemska
               tveganja in ogrozijo stabilnost finančnega sistema.</p>
               <p>Mislim, da je to eden od tistih korakov, ki ga potrebujemo za to, da okrepimo
               prihodnjo odpornost za tovrstna tveganja. Seveda pa sam po sebi ne odbor in ne nadzor
               ne predstavlja sanacije tveganj, ki smo jim bili izpostavljeni v preteklosti in ki so
               ne nazadnje državo pripeljali tudi v sedanjo situacijo.</p>
               <p>Mislim, da bi v drugem odstavku samo v razmislek. Mislim, da je cilj delovanja tega
               odbora zaščita stabilnosti celotnega finančnega sistema in ne zgolj prispevek k temu
               cilju. Samo kot dodatek. Mislim, da bila tudi dikcija jasnejša in enostavnejša.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Želi še kdo o 3. členu? Če ne, prehajamo na odločanje o amandmaju
               poslanskih skupin koalicije k 3. členu. Pričenjam glasovanje. Glasujemo. Zaključujem
               glasovanje.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>4. člen. Želi kdo obrazložiti glas? Če, ne dajem v razpravo 5. člen in amandma
               koalicije. Ni razprave. Glasujemo. Pričenjam glasovanje o amandmaju koalicije k 5.
               členu.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 6., 7. in 8. člen. Ni razprave.</p>
               <p>Nadaljujemo z 9. členom in amandmaju poslanskih skupin koalicije. Ni razprave.
               Glasujemo o amandmaju koalicije k 9. členu.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 10., 11., 12. in 13. člen. Ni razprave.</p>
               <p>Prehajamo na 14. člen in amandma koalicije k 14. členu. Ni razprave.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na 15. člen in amandma koalicije. Želi kdo razpravljati? Če ne, glasujemo o
               amandmaju k 15. členu.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem 16., 17. in 18. člen. Ni razprave.</p>
               <p>Dajem v razpravo 19. člen in amandma koalicije k 19. členu. Če ni razprave, pričenjam
               glasovanje o amandmaju k 19. členu.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Sedaj razpravljamo o 20. členu.</p>
               <p>Prehajam na 21. člen in amandma poslanskih skupin koalicije k 21. členu. Če ni
               razprave pričenjam glasovanje o amandmaju.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Amandma je sprejet. </p>
               <p>V razpravo dajem 22., 23. in 24. člen. Če ni razprave zaključujem razpravo o členih
               in o vloženih amandmajih in v skladu s prej sprejeto odločitvijo odbora, prehajamo na
               glasovanje o vseh  členih
               skupaj.</p>
               <p>Pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(16 članov.)</stage> Kdo je proti? <stage>(Nihče.)</stage></p>
               <p>Vsi členi so sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandmaji se vključijo v dopolnjen predlog zakona, ki bo sestavni del
               poročila odbora.</p>
               <p>Poročal bo predsednik odbora, če kdo temu ne nasprotuje. Hvala lepa.</p>
               <p>Prehajamo na <title>2. TOČKO DNEVNEGA REDA - TO JE PREDLOG SKLEPA O SOGLASJU IN
                  DOPOLNITVI POSLOVNIKA DRŽAVNE REVIZIJSKE KOMISIJE ZA REVIZIJO O POSTOPKU ODDAJE
                  JAVNIH NAROČIL.</title> Odbor kot matično delovno telo, to točko obravnava na
               podlagi 112. in 169.a člena poslovnika državnega zbora.</p>
               <p>Državni zbor namreč soglasje k poslovniku državne revizijske komisije za revizijo
               postopkov oddaje javnih naročil izreče s sklepom in sicer po poslovniško predpisanem
               postopku za sprejem takšnega sklepa, kot akta državnega zbora.</p>
               <p>K obravnavi te točke so vabljeni predstavniki državne revizijske komisije,
               predstavniki in predstavnice ministrstva za finance ter predstavnica
               Zakonodajno-pravne službe.</p>
               <p>Kot dodatno gradivo ste prejeli vlogo za dopolnitev soglasja k dopolnitvi poslovnika
               državne revizijske komisije za revizijo postopkov oddaje javnih naročil z dne, 19.
               septembra 2013, mnenje Zakonodajno-pravne službe dne, 22. oktobra 2013 ter delovno
               gradivo, predlog sklepov o soglasju z dne, 4. novembra 2013.</p>
               <p>Najprej dajem besedo predstavnici oziroma predstavniku državne revizijske komisije za
               revizijske postopke in oddaje javnih naročil. Prosim, da se predstavite za
               magnetogram.</p>
            </sp>
            <sp who="SDT6:SmrdelBorut">

               <speaker>BORUT SMRDEL:</speaker>

               <p>Hvala lepa za besedo. Borut Smrdel predsednik državne revizijske komisije.</p>
               <p>Torej državni zbor Republike Slovenije je v juliju mesecu sprejel zakon o spremembah
               in dopolnitvah zakona o pravnem varstvu postopkih javnega naročanja. V tem členu je
               bil dodan tudi 37. torej s tem zakonom je bil dodan 37.a člen zakona o pravnem
               varstvu o postopkih javnega naročanja, ki določa, da so v zahtevkih za revizijo, s
               katerimi se očitajo kršitve v postopkih oddaje javnih naročil, ki se sofinancirajo iz
               evropskih sredstev, odloča pred državno revizijsko komisijo prednostno.</p>
               <p>Ravno tako je novela zakona določila tudi, da mora državno revizijska komisija v treh
               mesecih od uveljavitve tega zakona uskladiti svoj poslovnik.</p>
               <p>Na tej podlagi je bil pripravljen predlog dopolnitve poslovnika državne revizijske
               komisije za revizijo postopkov oddaje javnih naročil. Ta predlog je bil obravnaval na
               občini seji državna revizijska komisije, tam sprejet in je skladno z zakonskimi
               določbami poslan državnemu zboru v pridobitev soglasja.</p>
               <p>Poleg tega kar je urejeno v dopolnitvi poslovnika bo državno revizijska komisija
               sprejela ustrezne interne akte s katerimi bo poskušala tudi v svojem delovanju
               zagotoviti to kar je bil namen zakona.</p>
               <p>Objektivno je omejena pri tem s svojimi kadrovski in finančnimi resursi o čemer smo
               ta odbor in druge pristojne organe že seznanili.</p>
               <p>Predlog dopolnitve je bil pripravljen po vzoru ureditev v zakonu o sodiščih, zakonu o
               ustavnem sodišču.</p>
               <p>To je zaenkrat vse. Če bo potrebno lahko podam še vsa ostala potrebna pojasnila.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa gospod Smrdel. Želi besedo predstavnik ministrstva za finance? Ne.</p>
               <p>Želi besedo predstavnica Zakonodajno-pravne službe? Gospa Metoda Hrovat Pirnat.</p>
            </sp>
            <sp who="SDT6:HrovatPirnatMetoda">

               <speaker>METODA HROVAT PIRNAT:</speaker>

               <p>Hvala lep za besedo.</p>
               <p>Zakonodajno-pravna služba na predlog dopolnitve poslovnika državne revizijske
               komisije nima pripomb.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. </p>
               <p>Prehajamo na odločanje o naslednjem predlogu sklepa: Odbor za finance in monetarno
               politiko predlaga državnemu zboru, da sprejme sklep o soglasju k dopolnitvi
               poslovnika državne revizijske komisije, da revizije postopkov oddaje javnih naročil.
               Želi kdo obrazložiti glas? Gospod <gap n="..."/></p>
            </sp>
            <sp who="SDT6:LahZvonko">

               <speaker>ZVONKO LAH (PS SDS):</speaker>

               <p>Hvala lepa. Nebi ravno o sklepu ampak glede na to, da niste dali možnost razprave, ko
               je bil ta predlog tukaj predstavljen.</p>
               <p>Imamo samo eno vprašanje. Na kakšen način pa je sedaj obravnavala državna revizijska
               komisija tiste svoje naloge, ki ste jih seveda imeli.</p>
               <p>Tukaj je eksplicitno definirano, ali ste zdaj to sami izbirali vrstni red ali je bilo
               to po seznamu kako so prihajali v vašo institucijo. Hvala.</p>
            </sp>
            <sp who="SDT6:SmrdelBorut">

               <speaker>BORUT SMRDEL:</speaker>

               <p>Roke v katerih <gap n="..."/> oprostite <gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> <gap n="..."/> izvolite <gap n="..."/></p>
            </sp>
            <sp who="SDT6:SmrdelBorut">

               <speaker>BORUT SMRDEL:</speaker>

               <p>Se opravičujem. Torej roke v katerih odloča državna revizijska komisija določa zakon
               o pravnem varstvu o postopkih javnega naročanja. Ti roki so sicer v zakonu, tako kot
               v ostalih podobnih procesnih predpisih določeni instrukcijsko, je pa res, da je
               verjetno državno revizijska komisija  v primerjavi z drugimi organi, ki imajo roke določene na ta način <gap n="..."/>
               mogoče njena dobra lastnost, prednost ali nekaj kar se da izpostaviti to, da v teh
               rokih tudi dejansko odločamo.</p>
               <p>Torej mi odločamo v zakonskem roku 15 delovnih dni od prejema celotne dokumentacije z
               možnostjo podaljšanja še za 15 delovnih dni in to je absolutno najkrajši rok pri
               primerljivih organih v tujini, kjerkoli. Tudi ministrstvo za finance je pripravilo
               analizo ob pripravi predloga zakona o pravnem varstvu o postopkih javnega
               naročanja.</p>
               <p>Torej kar se tiče dodeljevanja zadev se dodeljujejo po načelu naravnega sodnika in
               pri tem ne vpliva vprašanje ali gre za sofinanciranje iz sredstev EU ali ne. Skratka
               članom senata se dodeljujejo zadeve po vrstnem redu prispetja.</p>
               <p>Kar se tiče sodelovanja svetovalcev se dodeljujejo zadeve, tukaj poslovnik to tudi
               izrecno dopušča, glede na zahtevnost zadeve, glede na njihovo obremenjenost z drugimi
               zadevami in podobno.</p>
               <p>Torej državno revizijska komisija se ves čas in pri vseh zadevah trudi, da bi
               odločila v najkrajših možnih rokih. Že predno je prišlo do te spremembe zakona smo
               pri tudi pri postopkih, ki so bili sofinancirani iz sredstev EU, temu namenili še
               večjo pozornost pravzaprav brez da bi potrebovali podlago za to v zakonu, ker se
               pravzaprav na komisiji zavedamo kaj pomeni učinkovito črpanje evropskih sredstev.</p>
               <p>Drugo je pa to, da enostavno obstajajo objektivne meje tega v kakšnem roku se neko
               zadevo da rešiti. Torej nek spor, ki obsega par sto listin, par tisoč listin spisa,
               kjer je potrebno preučiti domačo in evropsko zakonodajo in sprejeti odločitev, ki bo
               zdržala, ne samo bralcu, ki bo prejel našo odločitev ampak tudi kasneje v
               odškodninskem sporu, ki se lahko vodi v zvezi zoper naše odločitve veste, da jih je
               tudi kar nekaj sproženih in ni bil še noben uspešen, kar pomeni, da delamo po tem
               vidiku dobro. Pa tudi kasneje s pritožbami na evropsko komisijo, ki tudi niso redke,
               tudi v zvezi z našimi odločitvami <gap n="..."/> torej odločitev mora zdržati in obstajajo
               objektivne meje v kolikem času se da neko takšno odločitev napisati.</p>
               <p>Tudi ta prednostna obravnava, ki je zdaj vnešena v zakon, jo razumemo in jo
               sprejemamo, ker se zavedamo kaj bo namen zakonodajalca, pri tem da je ta določba
               prišla v zakon.</p>
               <p>Gre pa opozoriti čisto enostavno, da ni realno pričakovati, da bi bilo mogoče neko
               zadevo, ki se potem konča s 40 stransko odločitvijo, kjer je prepletena domača,
               evropska sodna praksa in tako naprej, spisati v petih dneh. To ni realno.</p>
               <p>Skratka delamo v teh rokih, kot je možno te zadeve reševati. Pustimo tisto. Saj
               pravim, na tem odboru je že bila predstavljen finančni položaj in število kadrov in
               tako naprej. Tukaj se pogovarjamo o tem kjer je mesto. Pri temu odboru je bilo že
               predstavljeno ampak še vedno nekje obstaja neka meja do kjer je to možno.</p>
               <p>Torej če odgovorim na vaše vprašanje, zdaj sem šel malo naokrog. Mislim, da smo že v
               dosedanji praksi poskušali zagotavljati to, da se o vseh zadevah odloča v najkrajšem
               možnem roku. Zagotovo pa se je upoštevalo pri tem tudi to, če je bil nek projekt
               sofinanciran iz sredstev EU, da se je temu poskušalo dati čim večjo pozornost.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa.</p>
            </sp>
            <sp who="SDT6:SmrdelBorut">

               <speaker>BORUT SMRDEL:</speaker>

               <p>Ne z vidika vsebine odločitve ampak z vidika časa v katerem se odločamo.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Samo Bevk. Izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo gospod predsednik. Lep pozdrav tudi v mojem imenu.</p>
               <p>Predstavniki državne revizijske komisije ne prihajajo prav pogosto v državni zbor.
               Običajno takrat ko matično delovno telo obravnava poročilo državne revizijske
               komisije ali kot v tem primeru, ko bomo dali vlogo za pridobitev oziroma ko bomo dali
               soglasje k dopolnitvi poslovnika državne revizijske komisije.</p>
               <p>Jaz bi imel en predlog, gospod predsednik oziroma članice in člani odbora za finance.
               Namreč berem v medijih kako kar po tekočem traku državna revizijska komisija zavrača
               razpise za oddajo del škofjeloške obvoznice. To je samo en primer. Takih primerov je
               še kar nekaj.</p>
               <p>Vprašal bi se ali je nekaj narobe z zakonom o javnem naročanju ali je nekaj narobe z
               delom državne revizijske komisije ali pa vlada oziroma ministrstva in direkcija ne
               znajo pravilno pripraviti razpisov, da kar po tekočem traku zadeve padajo. Tokrat
               celo ogrožajo črpanje evropskih sredstev v višini več kot 25 milijonov evrov in to bi
               bil za naš obubožan državni proračun velik udarec, da se tako igramo z denarjem, zato
               bi, gospod predsednik, izkoristil to priložnost in dal pobudo, da bi o tej
               problematiki spregovorili
               skupaj na odboru za finance in odboru za infrastrukturo in prostor, da vidimo v čem
               je problem. Hvala lepa.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Mislim, da se vsi zavedamo teh problemov, ki nastajajo. Se strinjam s
               to pobudo, se bova dogovorila in se bo dala predlog za eno od sej, ki bo. Današnjo
               temo pa razpravljamo o predlogu tega sklepa.</p>
               <p>Sprašujem če želi še kdo razpravljati? Če ne, dajem še enkrat ponavljam, predlog
               sklepa, na glasovanje: Odbor za finance in Monetarno politiko predlaga državnemu
               zboru, da sprejme sklep o soglasju o dopolnitvi poslovnika državne revizijske
               komisije za revizijo postopkov oddajanje javnih naročil. Želi kdo obrazložiti glas?
               Če ne, pričenjam glasovanje. Glasujemo. Zaključujem glasovanje.</p>
               <p>Kdo je za? <stage>(16 članov.)</stage> Kdo je proti? <stage>(...)</stage></p>
               <p>Sklep je sprejet.</p>
               <p>Sklep o soglasju, kot ste ga sprejeli v gradivih za točko, bo sestavni del poročila
               odbora.</p>
               <p>Poročevalec na seji državnega zbora bi bil predsednik, če temu nihče ne
               nasprotuje.</p>
               <p>Prehajamo na <title>3. TOČKO DNEVNEGA REDA - TO JE DESETO POROČILO O POROŠTVU REPUBLIKE
                  SLOVENIJE IN ODOBRENI FINANČNI POMOČI IRSKI, PORTUGALSKI REPUBLIKI IN HELENSKI
                  REPUBLIKI.</title> V okviru te točke gre za obravnavo poročila, ki ga vlada
               četrtletno posreduje državnemu zboru na podlagi šestega odstavka, 4. člena zakona o
               poroštvu Republike Slovenije za zagotavljanje finančne stabilnosti v evro
               območju.</p>
               <p>K tej točki so vabljeni predstavnica in predstavniki ministrstva za finance in uvodno
               obrazložitev, če jo želi, dajem predstavniku ministrstva za finance, gospod Mitja
               Mavko. Izvolite. Na kratko.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p> Hvala lepa gospod predsedujoči. Zgolj na kratko, ker smo precej redno na to temo
               tukaj gostje.</p>
               <p>Kot omenjeno, na podlagi 4. člena zakona o poroštvu za zagotavljanje finančne
               stabilnosti v evro območju moramo pripraviti četrtletna poročila o črpanju navedenih
               poroštev.</p>
               <p>Iz skupnega mehanizma za finančno stabilnost EFSF so v drugem četrtletju letošnjega
               leta črpale sredstva vse tri države, se pravi Irska, Portugalska in Grčija. Irska v
               višini 2,4 milijarde, Portugalska v višini 2,1 milijarda in Grčija v skupni višini
               17,5 milijarde evrov.</p>
               <p>S tem je skupni obseg danih poroštev iz mehanizma EFSF narastel na dobrih 170
               milijard evrov. Od tega delež na Republiko Slovenijo odpade dobrih 860 milijonov
               evrov za osnovni delež oziroma za povečan delež zaradi prikrivanj finančnih garancij
               na 120 oziroma 165% na 1,35 milijarde evrov.</p>
               <p>Kot omenjeno. Vse tri države so sredstva dobile sproščene na podlagi pozitivnih ocen
               tako imenovane trojke, evropske komisije, evropske centralne banke in mednarodnega
               denarnega sklada.</p>
               <p>V zvezi z Irsko in Portugalsko velja izpostaviti tudi, da je zaradi predhodnega
               sklepa o podaljšanju ročnosti posojil Grčiji, bil sprejet enak sklep tudi za omenjeni
               dve državi. V povprečju se je ročnost posojil s sklepom sveta EU podaljšala za 7 let,
               junija letos. Toliko.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Želi še kdo? Če ne, dajem predlog sklepa, ki se glasi: Odbor za finance
               in monetarno politiko se je seznanil z desetim poročilom <gap n="..."/> Prosim? Izvolite
               gospa.</p>
            </sp>
            <sp who="SDT6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Hvala za besedo. Imam samo eno vprašanje.</p>
               <p>V medijih se pojavlja informacija, da Slovenija največ prispeva za evropske države,
               ki potrebujejo finančno pomoč.</p>
               <p>Zanima me kaj bomo napravili
               glede na to, da se zna zgoditi, da jo bomo tudi sami potrebovali. Kdo nam bo to dal?
               Kje jo bomo dobili in kako te stvari potekajo, kajti glede na število prebivalcev se
               mi zdi, da smo mi kar v mali prednosti pri financiranju teh problematičnih držav.</p>
               <p>Mislim, da v javnosti je to vprašanje kar precej odmevno in zato bi rada res tehten
               odgovor za mene osebno in vse tiste, ki me o tem sprašujejo. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Tudi sam sem zasledil, da imamo procentualno na BDP nekaj več kot druge
               večje države v Evropi. Gre se okrog 2,7, če sem prav slišal, BDP-ja ali 2,2. Nekaj
               takega. Mogoče gospod Mavko, lahko pojasnite.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Hvala. To razpravo smo imeli že v času vzpostavljanja evropskih mehanizmov za
               reševanje oziroma za zagotavljanje finančne pomoči in takrat je bilo večkrat
               pojasnjeno, da je ključ delitve bremen določen po kolikor se da objektivnemu ključu.
               In to je ključ, ki ga ima posamezna država članica evro območja v kapitalu evropske
               centralne banke.</p>
               <p>Na Republiko Slovenijo odpade 0,48% kapitala v evropski centralni banki in ta isti
               ključ je bil uporabljen tudi za delitev poroštev v okviru mehanizma EFSF.</p>
               <p>Verjetno se boste spomnili iz časa ustanavljanja evropskega mehanizma za stabilnost,
               tako imenovanega ESM, se pravi tega novega trajnega instrumenta, trajne institucije,
               ki je bila ustanovljena na podlagi mednarodne pogodbe, nas je bilo nekaj držav, pet
               trenutno, takih, ki smo si za prehodno obdobje uspele izpogajati nižji ključ od
               veljavnega ECB-ja, ECB-jevega ključa, zato je za Slovenijo v mehanizmu ESM začasno
               določen, se pravi ne 0,48% temveč 0,42% za prehodno obdobje. Ta isti znižan ključ bo
               veljal recimo tudi drugo leto ko bo Latvija pristopila v ESM, bo tudi za Latvijo
               veljal, velja pa tudi še za nekatere druge novejše države članice evro območja, kot
               so na primer Slovaška, Estonija in podobno.</p>
               <p>Z vidika deleža v BDP-ju je ključ določen objektivno in bi se težko strinjali, da je
               recimo v sistemu samem vgrajena pristranskost.</p>
               <p>Res je sicer, da se razmere spreminjajo in v času ko je Slovenija, ko je bil
               mehanizem EFSF vzpostavljen, to je bilo leta 2011, od takrat do danes je določenim
               državam BDP narastel, Sloveniji je pa padel. Če dejansko izplačane obsege pomoči
               potem delimo na nižji imenovalec, se razmerje poveča. Končna posledica je lahko
               drugačna v odvisnosti od dejanskega gibanja BDP za vsako državo ampak v osnovi pa
               ključ je objektive.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Želi še kdo razpravljati? Prosim. Izvolite gospa Plevčak.</p>
            </sp>
            <sp who="SDT6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Hvala. Zanima me še samo to. Ali je mogoče napravljen izračun na osebe, na
               prebivalstvo. Na primer v Sloveniji mi prispevamo iz teh sredstev, smo prispevali
               toliko in toliko sredstev. V Nemčiji so prispevali na osebo toliko in toliko, ker
               vemo kakšna je situacija na primer pri nas, v našem standardu, kakšna je v drugih
               državah. Ali je ta podatek dosegljiv? Je možen? Kajti mi vemo, da se vse potem
               prenaša na posameznika, na osebo, je toliko <gap n="..."/> saj veste kako imamo te podatke in
               informacije in me to tudi zanima.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Mavko, izvolite.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Hvala za vprašanje. Mi seveda ta izračun lahko pripravimo, vam tudi pošljemo to
               informacijo, ni problem.</p>
               <p>Bi vas pa opozoril, da v kolikor bi bil tak ključ uporabljen, bi bila Slovenija še
               bolj na slabšem. Zakaj? Zato, ker  delež delitve na prebivalca ne upošteva sposobnosti ravni
               dohodka tistega prebivalca, na katerega se pomoč deli. V tem primeru bi bila, recimo,
               nek luksemburški davkoplačevalec in slovenski davkoplačevalec izenačena, če bi bila
               delitev po ključu na prebivalca. Pa dobro vemo, da ima luksemburški davkoplačevalec
               nekajkrat večjo zmožnost prispevanja. Zato je ključ delitve po kapitalu v ECB dosti
               bolj objektiven kriterij kot zgolj delitev na prebivalca. Lahko pa vam te izračune
               pripravimo. Lahko vam jih, recimo, z ločenim pismom posredujemo na odbor, bomo dali
               kar sekretarki odbora, če se strinjate.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
            </sp>
            <sp who="SDT6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Mogoče se nisva najbolje razumela. Želela bi vedeti v trenutni situaciji, koliko
               pride dolg do Evropske unije na enega Slovenca in koliko je ta znesek, na primer, v
               Nemčiji, ker tu pa so, mislim, kar bistvene razlike. To je bilo moje vprašanje, ne da
               se dela izračun na<gap n="..."/></p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Ni problema, kot rečeno, ta izračun seveda lahko naredimo in ga bomo naredili in vam
               ga bomo posredovali. Samo pravim, če bi se tak ključ dejansko uporabil tudi za
               delitev bremen<gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Bi bilo slabše za nas<gap n="..."/></p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p><gap n="..."/> bi bilo pa za nas slabše, ja.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Prehajamo na odločanje<gap n="..."/> Še gospod Grill, izvolite.</p>
            </sp>
            <sp who="SDT6:GrillIvan">

               <speaker>IVAN GRILL (PS SDS):</speaker>

               <p>Jaz bi se tudi navezal na ta vprašanja.</p>
               <p>Če sem vas pravilno razumel, glede na to, da v Sloveniji BDP pada, tudi za naslednje
               leto se tako načrtuje, kaj to pomeni? Da bo za Slovenijo manjša obveznost?
               <gap n="..."/><stage>/Oglašanje v ozadju./</stage><gap n="..."/> Ne bo. No, to je potem za nas zagotovo slabo, in pri tem
               sprašujem, ali je možno z nekimi novimi predlogi izpogajati bolj ugodno plačevanje
               slovenskih obveznosti do teh držav ali je zadeva zaprta? Glede na tako težko
               situacijo, ki je v Sloveniji, ko komaj sami sebe preživljamo, pa moramo ob tem tako
               znatno prispevati v ta fond.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Mavko, izvolite.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Prvič, treba je vedeti, kakšna je narava prispevka Slovenije. Slovenija za EFSF ne
               namenja nobenih sredstev, ni nobenega odliva, temveč daje na razpolago poroštven
               potencial za EFSF. Kjer prihaja do, recimo temu, odliva sredstev, je pri vplačilu v
               kapital ESM, Evropskega mehanizma za stabilnost, torej tega stalnega mehanizma. Tam
               je določeno, da bo skupni kapital Slovenije znašal približno 2,9 milijarde evrov v
               mehanizmu, od tega bo 342 milijonov vplačanega, se pravi, preostanek 2,6 milijarde bo
               kapitala na vpoklic. Če bi želeli znižati ta prispevek, pomeni, da bi morali doseči
               spremembo Pogodbe o ustanovitvi ESM. To pomeni, nova pogajanja in nova ratifikacija v
               vseh državah članicah ESM, kar mislim, da realno ni izvedljivo. Opozarjam pa,
               dejansko izplačilo kapitala v ESM znaša skupaj 342 milijonov evrov, od tega je 136
               Slovenija plačala že lansko leto, 136 letos in preostalih zadnjih 68,4 milijona v
               prihodnjem letu.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Še kdo? <stage>(Ne.)</stage> Potem pa še enkrat predlog sklepa, ki ga dajem na glasovanje: Odbor za
               finance in monetarno politiko se je seznanil z 10. poročilom o poroštvu Republike
               Slovenije in odobreni finančni pomoči Irski, Portugalski republiki in Helenski
               republiki, ki ga je Vlada sprejela dne 26.9.2013 <stage>(EPA 1452-VI)</stage>. Glasujemo.</p>
               <p>Kdo je za? <stage>(16 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo na <title>4. TOČKO DNEVNEGA REDA - POROČILO DSU, DRUŽBE ZA SVETOVANJE IN
                  UPRAVLJANJE, D.O.O., O IZVAJANJU NALOG NA PODLAGI 62. ČLENA ZAKONA O ZAKLJUČKU
                  LASTNINJENJA IN PRIVATIZACIJI PRAVNIH OSEB V LASTI SLOVENSKE RAZVOJNE DRUŽBE PO
                  STANJU 30.6.2013.</title>
                   V okviru te točke gre za
               obravnavo poročil, ki jih je DSU na podlagi 62. člena Zakona o zaključku lastninjenja
               in privatizaciji pravnih oseb v lasti Slovenske razvojne družbe dolžna Državnemu
               zboru posredovati vsake tri mesece.</p>
               <p>K tej točki so vabljeni predstavniki DSU in Ministrstva za finance.</p>
               <p>Kot sem že pri prejšnji razpravi o poročilo povedal, bi vseeno predlagal Ministrstvu
               za finance, da popravi zakon, ker je materija, o kateri se tu poroča in razpravlja,
               trimesečje in je mogoče prepogosto to poročanje, ker se v teh mesecih ne zgodi
               veliko. Besedo pa dajem predstavniku DSU, gospodu Marjanu Podgoršku. Prosim, če ste
               zelo kratki.</p>
            </sp>
            <sp who="SDT6:PodgoršekMarjan">

               <speaker>MARJAN PODGORŠEK:</speaker>

               <p>Hvala, gospod predsednik.</p>
               <p>Glede poročanja je v preteklosti že bila praksa, da je DSU enkrat letno poročal. In
               mislim, da tudi Poslovnik Državnega zbora bi to omogočal, če bi seveda vaš odbor se
               tako odločil. Ker naša poročila so tako ali tako kumulativna in verjetno niti zakona
               ni, pa bi verjetno bilo v interesu vseh, ker dejansko so ta trimesečna poročila bila
               pripravljena za druge čase, ko je bil tu še SRD in je imel poročati o veliko več
               stvareh.</p>
               <p>Glede izvajanja nalog po zakonu, za katere ima DSU javno pooblastilo. Kot rečeno,
               poročilo je kumulativno, povzetki so na zaključku poročila, od strani 90 naprej.
               Nakazila smo izvajali v skladu s planom, tako tista nakazila v državni proračun kot
               prenakazila KAD-u in SOD-u, za katere izvajamo določene agendske naloge.</p>
               <p>Če malce na hitro preletimo. Prodaja nepremičnin v lasti DSU poteka sorazmerno
               uspešno, glede na kurantnost tega. Tako imate na 90. strani spisek tistega, kar smo
               uspeli prodati. Kot vemo, se prodaja na podlagi cenitev pooblaščenih cenilcev
               nepremičnin. Pridobili smo tudi nekaj novih nepremičnin, tako skozi pravdne postopke
               kot s strani Sklada kmetijskih zemljišč. Redno prodajamo te naše ostanke delnic, to
               je pod točko 3, v skladu z zakonom. Vodimo izvenbilančne obveznosti in pogojne
               obveznosti DSU predvsem do naših podjetij, ki imajo predstavništva na področju
               nekdanje Jugoslavije. Nekatere od njih so se tudi v preteklem obdobju prodale in od
               kupnine dobimo 80% priliva. Nadalje uveljavljamo tudi vrsto zahtevkov v skladu z
               zakoni pred sodišči s področja zaključka lastninjenja in izdajamo potrdila, kar imate
               na strani 93. Kot vidite, je teh potrdil kar veliko in raznoraznega premoženja, ki ga
               vpisujejo naši subjekti. DSU ima arhiv, v katerem potem vsako tako stvar precej
               podrobno preveri, tako da to izdajanje ni zgolj izdajanje, ampak je cel postopek.</p>
               <p>Toliko na kratko. Poleg tega DSU izvaja svojo redno gospodarsko dejavnost. Iz nje ima
               - kar je bilo večkrat poudarjeno - ca 11 milijonov tržnih prihodkov letno, predvsem s
               področja nepremičnin, oddajanja nepremičnin, vzdrževanja nepremičnin, tovrstnih
               dejavnosti, skratka. To bi bilo na kratko vse.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Samo to bi rekel, da lahko odbor kaj spreminja. To poročilo se mora pač delati na
               podlagi 62. člena zakona in če hočemo, da bi to delali enkrat letno, kot je bilo
               včasih, je treba ta zakon spremeniti. <gap n="..."/><stage>/Oglašanje v ozadju./</stage><gap n="..."/> Saj pravim, to bi
               morali v zakonu popraviti, če bi se hoteli izogniti tem zadevam.</p>
               <p>Želi besedo predstavnik Ministrstva za finance? <stage>(Ne.)</stage> Želi kdo drug razpravljati o
               poročilu? Gospod Frangež, izvolite.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Saj razumem ambicijo, da sejo opravimo čim prej.</p>
               <p>Imam v bistvu eno vprašanje, ki se neposredno ne nanaša na poročilo, recimo, v tem
               zadnjem trimesečnem  obdobju,
               pravzaprav o stanju pred tremi meseci. Pa vendar me glede na nekatere druge aktualne
               teme zanima pogled družbe na njihovo usodo, glede na vrsto specifik, ki jih DSU kot
               naslednica nekdanje Slovenske razvojne družbe, ki je bila že sama po sebi naslednica
               nekdanjega Sklada Republike Slovenije za razvoj, v tem kontekstu participirala v
               postopku lastninskega preoblikovanja, danes pa vendarle ima neko namensko premoženje,
               še posebej v nepremičninah, ki zahtevajo tudi nekaj specifik upravljanja tega
               premoženja. Javnosti je že znan Predlog zakona o Slovenskem državnem holdingu, ki
               tudi to družbo združuje v holding. Sam pa vendar vidim tu vrsto specifik, še posebej
               morebiti v kontekstu tega, da končno v državi vzpostavimo enega centralnega
               upravljavca specifičnega premoženja, to so nepremičnine, objekti, v katerih se
               izvajajo različne javne dejavnosti. In v tem kontekstu vprašanje vodstvu DSU, kako
               gledajo na koncept zakona, kako vidijo vlogo DSU v tem postopku, kakšna bo v tem
               kontekstu usoda obveznosti in odprtih postopkov, ki jih DSU vodi. Iz tega poročila je
               razvidno, da so to zelo obsežni dokumenti. Dopuščam sicer možnost, da to poročilo ni
               mesto za odpiranje te razprave, vendar glede na to, da bomo naslednje poročilo
               verjetno obravnavali potem, ko bo debata o Zakonu o Slovenskem državnem holdingu že
               za nami, želim izkoristiti to priložnost za to vprašanje. Hvala, predsednik.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Lahko dobimo odgovor? Gospod Podgoršek, izvolite.</p>
            </sp>
            <sp who="SDT6:PodgoršekMarjan">

               <speaker>MARJAN PODGORŠEK:</speaker>

               <p>DSU in tudi ostali, ki naj bi se združevali, so nekako družbe. In zdaj glede družb
               nekako mi na DSU smo te stvari že dlje časa proučevali in nekako sledimo prepričanju,
               da je smiselno združevati družbe, pri katerih z združevanjem pridemo do boljše
               celote. Torej, splača se združevati družbe, ki imajo komplementarno dejavnost, in
               take, na primer, dve tovarni, ki 100% delata ena za drugo.</p>
               <p>Če gledamo cilje tega Zakona o SDH, ki naj bi uredil upravljanje s kapitalskimi
               naložbami države, pa bi iz Agencije za upravljanje kapitalskih naložb prenesel tudi
               del, recimo, podjetij, ki so bila prej tako imenovane javne gospodarske družbe, ali
               pa tovrstne deleže, kjer je sektorska politika v igri, bo imel Slovenski državni
               holding že z vidika upravljanja naložb kot skladovih naložb ali pa vodenja podjetij,
               ki so regulirana s sektorsko politiko, na primer, elektro distribucijo, zelo veliko
               dela in bo pravzaprav na nekem takem precej visokem nivoju ali pa z vidika <q>"corporate
               govern"</q> moral upravljati veliko število naložb, z veliko kompleksijami. Če to
               primerjamo z dejavnostmi, ki bi jih v tako celoto prenesel DSU, smo mnenja, da bi
               delovanju take celote DSU precej škodil. In sicer zaradi tega, ker DSU je, recimo,
               udeležen v vrsti nekih pravdnih in kompliciranih, pa tudi problematičnih postopkov.
               Mi se, na primer, pravdamo tudi z marsikatero od teh naložb, ki bodo potem skupaj.
               Potem bomo imeli v SDH, na primer, neko naložbo - na primer, mi smo se oziroma se še
               zmeraj milijonsko pravdamo z Geoplinom, ki ga bo del SDH upravljal, drugi del se bo
               pa z njim pravdal. Tako da z vidika tega bo to delovanje obremenjevalo SDH.</p>
               <p>Z vidika same dejavnosti, DSU ima - trenutno od teh 23 ljudi velika večina dela na
               takem ali drugačnem upravljanju in vzdrževanju nepremičnin. Imamo tri hišnike,
               upravljamo dvorano v Smeltu, skratka, dejavnosti, ki so veliko bolj operativne. Imamo
               popolnoma drugačno računovodstvo, kot ga ima, na primer, nek sklad, recimo, KAD ali
               pa  tudi nekateri procesi, ki
               so znotraj SOD-a vzpostavljeni, so bolj skladovsko naravnani, če odmislimo tiste
               glede denacionalizacije. Tako da to bodo precej nezdružljive dejavnosti, ki bodo
               škodovale tako poslovnim interesom te družbe, kompleksija bo velika, zaradi tega
               težko obvladljiva, in s tega vidika bi bilo DSU verjetno bolj smiselno razvijati v
               smeri, da bi postal del nekega celovitega in učinkovitega upravljanja druge vrste
               državnega premoženja. Torej, nepremičnine in s tem povezane zadeve, ki so bistveno
               drugačne, tudi strokovno, po dejavnosti, po specifikah, po interesnih skupinah, po
               strategijah in politikah vodenja podjetij, kot sodelovanje v tovrstnem, bomo rekli,
               kapitalskem ali pa skladovskem holdingu, kot naj bi Slovenski državni holding bil.
               Tako da pravih sinergij s strani DSU ni, je pa kar nekaj tveganj in težav, ki bi jih
               pripojitev DSU-ja prinesla k tej celoti.</p>
               <p>Že v preteklosti je skozi DSU bil vzpostavljen mehanizem, ki se, žal, ni dosledno
               izvedel. Skozi njega je zgrajenih nekaj nepremičnin, ki so bile financirane v bistvu
               na način, da je DSU finančna sredstva pridobil s strani bank, torej neproračunsko
               financiranje, in so dane v dolgoročni odplačni najem državnim uporabnikom. Skratka,
               imamo kombinacijo ukrepov, saj ta pristop je sicer prenesen, mislim, da z zahoda,
               pet, šest let nazaj, torej pod predprejšnjo Vlado, ki bi znal biti kar perspektiven,
               posebej še glede na to, da trenutno proračun nima denarja za financiranje nekih
               projektov, takih ali drugačnih, ki so iz gradbenega sektorja, ki jih potrebuje država
               za upravne prostore, za sodne palače, za zapore in tako naprej. Tu bi DSU lahko, če
               bi postal specializirani sodelavec ali pogodbena stranka, kakšen bi bil pravi modus
               in koliko bi bilo treba zakonodajno to sploh še urediti, nemogoče je zgolj s
               pogodbami s strani države, eno res učinkovito in koristno podjetje, ker bi lahko
               zgradili kar nekaj stvari na način, da bi država dolgoročno prišla, ne bi plačevala
               zgolj najemnin, ampak bi v bistvu na dolgoročni odplačni način kupila stvari. Tako
               kot imamo, ne vem, palačo DSU zdaj, kjer bo toliko in toliko let, torej 19 let,
               država lastnica tega. Najemnina je sicer malenkost višja, kot so zdaj tržne trenutno,
               ampak to ni najemnina, to je odplačni najem, ki je 100% skorajda pod nadzorom države,
               če gledamo skozi to, da je pač država 100% lastnica DSU in ga z vidika <q>"corporate
               governess"</q> oziroma na strateški način obvladuje. Toliko.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Prehajamo na glasovanje o predlogu sklepa: Odbor za finance in monetarno politiko se
               je seznanil s poročilom DSU, Družbe za svetovanje in upravljanje, d.o.o., o izvajanju
               nalog na podlagi 62. člena Zakona o zaključku lastninjenja in privatizaciji pravnih
               oseb v lasti Slovenske razvojne družbe po stanju 30.6.2013 <stage>(EPA 1471-VI)</stage>.
               Glasujemo.</p>
               <p>Kdo je za? <stage>(18 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Ko smo govorili o tem, kolikokrat bomo na odboru obravnavali ta poročila, dejansko
               mora DSU po zakonu poročati trimesečno. Je pa tako že bilo včasih in če temu ne
               nasprotujete, bomo v naslednjem poročilu združili več poročil skupaj. Se pravi, da
               bodo enkrat poročali, s tem da bomo obravnavali štiri poročila skupaj na seji odbora,
               če temu ne nasprotujete, večkrat je bilo že to povedano, in bomo tako v bodoče
               delali. Hvala lepa.</p>
               <p>Prehajamo na <title>5. TOČKO DNEVNEGA REDA - LETNO POROČILO UPRAVLJAVCEV NEPOSREDNIH
                  KAPITALSKIH NALOŽB REPUBLIKE SLOVENIJE 2012 (EPA 1504-VI).</title>
               </p>
               <p>Odbor bo poročilo obravnaval kot matično delovno telo, v skladu s četrtim odstavkom
               41. člena Poslovnika Državnega zbora.</p>
               <p>Letno poročilo vsebuje podatke o poslovanju državnih družb v letu 2012, ko je še
               veljal Zakon o upravljanju kapitalskih naložb Slovenije, le-ta je veljal do vključno do 27. 12. 2012. K tej
               točki so vabljeni predstavniki Sod in Ministrstva za finance.</p>
               <p>Najprej dajem besedo predstavnikom Soda, nimamo predstavnika. Imamo, gospa, prosim,
               če se predstavite.</p>
            </sp>
            <sp who="SDT6:DrobnePopovičNada">

               <speaker>NADA DROBNE POPOVIČ:</speaker>

               <p>Dober dan. Moje ime je Nada Drobne Popovič in prihajam iz Soda. Z mano je kolega
               Tomaž Babič in midva bova predstavila poročilo o upravljanju kapitalskih naložb za
               leto 2012.</p>
               <p>Poročilo je bilo pripravljeno s strani Agencije za upravljanje kapitalskih naložb, ki
               je bila s sprejetjem zakona o slovenskem državnem holdingu ukinjena, to je bilo konec
               leta, 27. 12. V upravljanju je imela agencija 83 naložb, to so bile naložbe z
               lastništvom Republike Slovenije. Morda nekaj ključnih podatkov in poudarkov o samem
               poslovanju v letu 2012. Rast vrednosti premoženja, ki smo ga opravili, ki ga je
               agencija opravljala se je nadaljevala, in sicer če pogledamo samo sam podatek o
               kapitalu, v letu 2011 je bila ta vrednost 12 milijard 535 milijonov, 2012 je to 12
               milijard 843 milijonov. Dvignili so se tudi čisti prihodki od prodaje družbam, in
               sicer z 10 milijard 494 milijonov na 11 milijard na 98 milijonov. Knjigovodska
               vrednost deležev se je povišala in sicer z 8 milijard 835 milijonov na 9 milijard 75
               milijonov. Beležili smo nekaj nižjo vrednost sredstev, in sicer s 50 milijard na 47
               milijard 700. Tukaj gre predvsem za odpise vrednosti v finančnem sektorju.</p>
               <p>Kar se tiče samih dividend, tudi tukaj je bilo leto 2012 napram 2011 uspešnejše, in
               sicer smo uspeli pobrati za 142 milijonov dividend, kar je bilo glede na preteklo
               leto, ko je bilo to 68 milijonov, bistveno višja številka. Zdaj morda še toliko za
               informacijo, v letu 2013 je predvidenih 90 milijonov evrov iz naslova dividend.</p>
               <p>V 2012 nam je Agencija za trg vrednostnih papirjev zaradi kršitve zakona o prevzemih
               vzela glasovalne pravice v 7 družbah, katere smo upravljali. To so bile družbe: NKBM,
               Zavarovalnica Triglav, Telekom, Aerodrom, Pozavarovalnica Sava, Petrol in Sava, tako
               da tukaj nismo mogli izvrševati svoje nalogo upravljavske pravice, funkcije. Agencija
               je izdala v lanskem letu tudi priporočila družbam v lasti Republike Slovenije in od
               njih zahtevala upoštevanje le-tega oziroma vsaj pojasnila v njihovih poročilih zakaj
               katero priporočilo ni bilo oziroma ni moglo biti upoštevano. Organizirali smo 9
               izobraževalnih srečanj za člane nadzornih svetov, z namenom boljšega korporativnega
               upravljanja. V letu 2012 smo izvedli dokapitalizacijo Nove Ljubljanske banke in
               Družbe tveganega kapitala. Tekli so prodajni postopki v 11 družbah, od tega smo v
               2012 uspešno zaključili oziroma zaključili prodajne postopke v družbi Grateks, Nafta
               strojna, Nafta geoterm in Tetol. Drugače pa morda na kratko, sam portfelj, kot sem
               rekla, sestavljen je iz 83 družb, vrednostno pa največ predstavlja prav portfelj
               energetike, to je 35% ciljnega portfelja, nato je promet in infrastruktura, kjer je
               31% in ostalo so ostale družbe. Morda še zanimiv podatek, da prvih 20 največjih družb
               v portfelju predstavlja 95% celega portfelja, ki ga upravljamo. Tako, da to bi bilo
               na kratko o samem poslovanju za leto 2012.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Res si je dobro shraniti to poročilo, ker je dokaj pregledno, eno redkih, kjer lahko
               vidimo kako poslujejo naša podjetja oziroma tam kjer ima država svoje deleže.</p>
               <p>Besedo dajem predstavniku Ministrstva za finance, če želi kaj dopolniti. Če ne pa
               odpiram razpravo o poročilu. Želi kdo razpravljati? Gospod Vizjak, izvolite.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Hvala lepa.</p>
               <p>Jaz imam eno vprašanje. Zdaj, država kot upravljavec podjetij, posredno ali
               neposredno, lahko sledi več ključnih ciljev. En cilj, ki je čedalje bolj izrazit in
               tudi prisoten je da ima od tega lastništva tudi nekaj, se pravi, da ima nek donos na
               kapital oziroma da se splača biti lastnik. Vsaj, ko govorimo o zasebni lasti,
               marsikdo, ki se odločil, da bo kupil ali postal lastnik kakšnega podjetja seveda
               pričakuje, da bo od tega imel tudi nek donos na kapital oziroma nek učinek, dobiček.
               Mene zanima pri teh podjetjih, ki so predmet tega poročila, v kolikšni meri se splača
               biti državi lastnik v teh podjetjih. Se pravi, da ima nek donos na kapital, da ima
               tudi kot lastnik neko upravičenje, da je lastnik. Ne samo to, da je upravljavec
               oziroma lastnik zaradi nekih višjih nacionalnih interesov, ne vem, pri infrastrukturi
               in podobno. Zdaj imamo tudi izredno zanimivo dividendno politiko v letošnjem letu.
               Imamo recimo eno podjetje, ki je v večinski državni lasti, pa so mali delničarji
               izglasovali takšno dividendno politiko, da je država zelo vesela. Ne bom omenil
               katero je to, ker vsi veste. In imamo potem kakšno podjetje, kjer ima država
               glasovalne pravice, pa si niti približno ne upa iti takšne dividendne politike kot se
               gredo tisti, ki so dali svoj denar, da so postali lastniki.</p>
               <p>Torej, moje vprašanje je, po vašem mnenju kolikšen delež teh naložb opravičuje, da
               ostaja državam tudi iz naslova donosa na kapital oziroma tega koliko dejansko
               dividend država pobere, ne kolikor je dobička in potem se le-ta ne razporedi ali je
               namenjen temu in onemu temveč koliko se ga dejansko steče v proračun glede na denarni
               tok oziroma glede na poslovne rezultate teh subjektov. To vključno z energetiko.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Lahko dobimo odgovore, slučajno.</p>
            </sp>
            <sp who="SDT6:DrobnePopovičNada">

               <speaker>NADA DROBNE POPOVIČ:</speaker>

               <p>Morda vseeno podatek za leto 2012, mi smo v letu 2012 pobrali za 142 milijonov 754
               tisoč dividend, kar je bilo glede na vsa pretekla leta bistveno več. Namen delovanja
               Agencije je bil upravljanje državnih sredstev z namenom doseganja čim večje
               dolgoročne vrednosti teh kapitalskih naložb in vsekakor tudi doseganja čim večjih
               dividend. Dividendna politika, ki jo zasledujemo je od družbe do družbe drugačna,
               vendar je načelo, da se zasleduje cilj tudi temu, da se nekaj dividend razporedi
               lastnikom, nekaj dobička pa se pusti v družbi, zato, da se lahko nadaljuje rast in
               investicije naprej. Tako, da<gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Vizjak.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Saj sem pričakoval tak odgovor oziroma da ne bom dobil odgovora.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Saj, saj pravim lepo je, en kup vprašanj, sem odprl tukaj na Telekom, pa pogledam
               rezultati 2011, 2012, pa pogledam, 2012 46<gap n="..."/> na strani 86, dobiček v letu 2011 48
               milijonov, 2012 46 milijonov, davki v 2011 14 milijonov, v 2012 2 milijona. Čudno se
               mi zdi kako je ob skoraj isti osnovi lahko 7-krat manj davka plačaš, kako je ta stvar
               narejena. Skratka, pa ne bi o teh detajlih, je pa prav, da imamo in se bomo mogoče
               kdaj bolj posvetili tem številkam.</p>
               <p>Še kdo? Gospod Frangež, izvolite.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Poročilo je letno poročilo, za razliko od prejšnjega, in pravzaprav skoraj natančno
               zadeva tudi  dan, ko je
               agencija pravzaprav prenehala delovati. Naslednjega poročila v taki obliki več ne bo.
               Tudi to poročilo pravzaprav je predložil Sod, torej Slovenska odškodninska družba
               kot, če prav razumem, pravni naslednik tudi neposredno Agencije za upravljanje
               kapitalskih naložb. Jaz bi vendarle opozoril na to, da nas razprava o usodi
               premoženja, ki ga ima Republika Slovenija v gospodarskih družbah, še čaka. Da pa je
               že danes mogoče oceniti kje smo naredili, bom rekel, usodne napake v preteklosti, da
               smo sedaj prišli v situacijo, ko pomemben del javnosti in večinski del slovenske
               politike absolutno navija za čim hitrejšo privatizacijo obstoječega premoženja države
               ne glede na pogoje in danosti, ki jih lahko v dani situacijo ustvarjamo na trgu. Jaz
               sem v tem parlamentu že znan kot tisti, ki sem ves čas zagovarjal koncept, ki ga je
               prinesel takratni Zakon o upravljanju kapitalskih naložb, z agencijo, ki upravlja to
               premoženje v imenu in za račun države kot lastnika. Danes trdim, da največjo škodo
               upravljanju povzročamo z nestabilnostjo upravljanja s tem, da praktično danes je pred
               nami že spet nov zakonski predlog, ki bo tretjič v treh letih spreminjal koncept
               upravljanja državnega premoženja. Ali smo s temi zakonodajnimi spremembami, z zakoni,
               ki jih vsak po sebi predstavlja nov koncept upravljanja državnega premoženja,
               naredili kak napredek, ali lahko na koncu recimo po tem triletnem obdobju od leta
               2010, ko je bila ustanovljena Agencija za upravljanje kapitalskih naložb, do leta
               2011, ko je bil sprejet Zakon o slovenskem državnem holdingu in do sedaj konca leta
               2013, ko je ponovno pred nami nov zakon s pomembnimi konceptualnimi spremembami glede
               na prejšnji zakon, ali smo v tem obdobju približno po stopničkah tudi napredovali?
               Da, napredovali smo, ampak na poti v klet. Jaz mislim, da je vprašanje, ki ga je
               izpostavil gospod Vizjak, izjemno pomemben, kakšni so prihodki državnega proračuna iz
               upravljanja državnega premoženja v teh družbah. In minimalno kar moramo ugotoviti in
               na čemer se lahko danes strinjamo je, da so prenizki glede na potencial, ki ga to
               premoženje predstavlja, da je donos izjemno majhen, če primerjamo kakšne primerljive
               donose ustvarjajo upravljavci v nekaterih drugih državah, ki jih pogosto radi
               postavljamo kot zgled in tam bomo ugotovili, da države, ki imajo pameten pristop do
               upravljanja, kjer znajo omejiti negativne politične vplive in ki tega premoženja ne
               razumejo samo kot veliko bazo za izvedbo privatizacije, ustvarjajo zelo kakovostne
               donose 7% in podobne in s tem ustvarjajo zelo stabilen proračunski vir za
               financiranje drugih potreb javnega financiranja. V Sloveniji smo na tem področju
               zatavali še posebej izrazito v spletu zadnjih 10-ih let, še vedno trdim, da je bil
               Zakon o upravljanju kapitalskih naložb najresnejši poizkus, da to področje uredimo,
               da je imela agencija tudi svoje napake in tudi napačne poslovne odločitve, ampak
               danes, ko zadnjič obravnavamo njeno poročilo, to je drugo poročilo pravzaprav o
               upravljanju te agencije, pa vendarle se mi zdi pomembno to izpostaviti. S tem, ko smo
               se zaradi tega, ker je bil domačijski kapitalizem, ki je pripeljal do tajkunizacije,
               zamenjan z nacionalnim interesom,  se je pravzaprav ideja o državnem lastništvu v celoti priskutila, ne
               da bi pravzaprav razumeli, da nas je v obseg sedanjih težav v pomembni meri
               pripeljala prav privatizaciji tega premoženja, ki je sedaj v veliki meri in pomembni
               meri spet skoncentrirano s lastništvo državnih banki, ki so to premoženje zasegale
               potem, ko proces privatizacije, zastavljen saj veste kdaj, ni bil izpeljan zaradi
               tega, ker je v tem procesu zmanjkala ekonomika zaradi krize. Skratka, danes se zdi,
               da ne premišljamo možnosti, ki jih imamo pri tem premoženju, dovolj racionalno, da
               smo vsi mi pod vtisom sporočil, ki nam jih tudi mednarodne institucije upravičeno
               dajejo. Kajti, tukaj velja pomembna zakonitost. Prepričan sem, da mednarodne
               institucije, nazadnje denimo Mednarodni denarni sklad, nam ne sporočajo tega, da
               prodajte to premoženje zato, ker bi ščitili neke interese, ki hočejo to premoženje na
               poceni način odkupiti, ampak preprosto zato, ker ne verjamejo, da je v tej državi s
               to korporativno kulturo kakršno imamo, takšno nestabilnostjo upravljanja, kjer mi
               trikrat na leto spremenimo sestavo nadzornega sveta sistemsko pomembnega podjetja, pa
               vsaj enkrat na leto tudi upravo te družbe, ne verjamejo, da smo mi v stanju porihtati
               korporativno upravljanje. Manj ko narediš na kakovosti upravljanja tega premoženja,
               večja je potreba po privatizaciji. In glede na golaž, ki smo ga na to temo skuhali in
               je resnično neprebavljiv, je verjetno v tem pogledu zahteva po privatizaciji
               upravičena, četudi, po mojem prepričanju, na mnogih od področij, še posebej tistih,
               ki jih osebno ocenjujem kot strateška, moj pogled na to, kaj pa je s to državo kot
               lastnico strateško, pa je v celoti drugačen od predstav prejšnje vlade in tudi duha
               zakona o Slovenskem državnem holdingu, pa torej lahko ugotovimo, da tu prvič nimamo
               strategije in drugič, da niti pod razno ne uresničujemo strateških ciljev, ki bi jih
               država na tem področju morala imeti. Na prvem mestu je tukaj dividendni donos, zato
               da ti dividendni donos dobrega upravljanja nadomesti potrebo po bodisi zajemu
               javnofinančnih prihodkov na drugih področjih, recimo z novimi davki, ali na drugem
               področju, da režeš v legitimne potrebe, ki jih imajo niši ljudje v obliki socialnih
               transferjev, kakovostnega javnega šolstva, zdravstva ali če hočete dofinanciranje
               potreb pokojninske blagajne. Torej, tisti del strateške razprave, ki nam v tem
               državnem zboru manjka. In spet se bojim, da vstopamo v temo na napačen način. Spet
               spreminjamo formo, tretjič v treh letih spreminjamo zakon, ne da bi odgovorili na
               osnovno vprašanje, kaj je naš strateški interes kot države, kot nacije, če hočete, s
               tem premoženjem, kaj je torej strategija tega premoženja. Ne, mi spet spreminjamo
               formo upravljavca, ne da bi predse dobili tisti dokument, ki ga resnično potrebujemo.
               In to je strategija, klasifikacija, kakorkoli hočete. Ne, kot navedba seznama za
               privatizacijo, tudi to, ampak predvsem ali je ta država utemeljena na zgodovinski
               ambiciji slovenskega naroda, da želi biti na svoji zemlji svoj gospodar sposobna si
               zastaviti ambicijo, da bo to premoženje, ki so ga ustvarjale predhodne generacije
               namenjeno generiranju prihodnjega družbenega razvoja, višje dodane vrednosti, višje
               konkurenčnosti in predvsem novih delovnih mest ali pa smo s spletom desetletij to
               nacionalno akumulacijo, in trdim tudi bogastvo ustvarili zato, da ga po postopku
               sistematičnega rušenja, nižanja njegove cene, slabega upravljanja, kriminalnih zgodb
               pripeljemo tako daleč, da ga leta 2013 praktično zastonj prodamo. To so razvojne
               dileme. Jaz mislim, da je to ena od ključnih razvojnih dilem.  Veseli me, da moje kolege, ki so agenti te iste
               privatizacije, ta razprava tako veseli.</p>
               <p>Naj spomnim na tem mestu, da sem glasoval za tisti sklep o privatizaciji petnajstih
               podjetij zato, ker preprosto razumem, da smo spravljeni v to situacijo, da je
               potrebno odreagirati tudi na ta način. Želel pa bi si, da na to reagiramo bistveno
               bolj strateško in premišljeno in da v kratkoročnem časovnem obdobju ne uničimo vsega
               potenciala, razvojnega potenciala, ki ga to premoženje ima. Tu gre za vprašanje za
               koga delamo. Ali bomo delali za lastne razvojen koristi tega naroda in ljudi, ki
               tukaj živimo. Ali bomo pač delali za to, da po najkrajših možnih poteh nacionalno
               bogastvo prelivamo nekam drugam.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Zdaj ne vem, če bomo odprli to temo tako široko, okrog tega poročila,
               potem smo lahko tukaj zelo dolgo. Mislim, da je to, kar smo zdaj razpravljali, star
               drugih točk, drugih predmetov obravnave, predvsem kako bomo opravljali državni
               holding v bodoče, kako bomo lastninili slovensko premoženje, na kakšnih osnovah
               državno, vendar če smo pa že spustili duha iz tega, ne morem preprečiti drugim
               diskusije, da gredo naprej v diskusije.</p>
               <p>Naslednji je <gap n="..."/> Postopkovno. prosim.</p>
            </sp>
            <sp who="SDT6:unknown-M">

               <speaker>GOSPOD ___________:</speaker>

               <p>Strinjam se s tem, da morda ni dobro, da nadaljujemo to tezo ampak v tem primeru bi
               prosil za ostro opozorilo kolegu Frangežu,d a je v tem primeru zlorabil to točko.</p>
               <p>Sicer pa ja, lahko nadaljujemo s to razpravo. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Proceduralno.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Res, šli smo preširoko. Prosim.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Vljudno prosim za korektnost. Nisem zlorabil te točke. To poročilo govori o letnem
               poročilu upravljavca neposrednih kapitalskih naložb Republike Slovenije 2012. Govoril
               sem o upravljanju kapitalskih naložb <gap n="..."/><stage>/nerazumljivo/</stage><gap n="..."/> in njihovi usodi. Seveda iz
               širšega zornega kota ampak oprostite, nisem razumel, da je to poročilo namenjeno samo
               vprašanju tega koliko se nam na leto steče denarja v proračun.</p>
               <p>Ker če nas samo to zanima, bom rekel v kontekstu razpravljanja državnih naložb, potem
               je verjetno res boljše, da stvari po hitrem postopku prodamo.</p>
               <p>Ne menim, da bi država morala tolerirati politiko po kateri Adria Airways ne ustvarja
               dobička.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Prosim.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Namen vsake od teh naložb je ustvarjanje dobička in seveda tudi dividendni donos.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Proceduralni predlog <gap n="..."/> še ni. Res, poročilo je poročilo in ne bo vplivalo na to
               kako bo naprej tako da bi res prosil, da se osredotočimo na poročilo, na podatke iz
               poročila. Res nebi odpiral široke razprave o tem kako gospodarimo s tem premoženjem,
               ker potem bi se tudi jaz prijavil k besedi in govoril lahko dve ure na to temo.</p>
               <p>Izvolite. Gospod Mate je bil naslednji.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p> Hvala lepa. Sicer zdaj več ne rabim nadomeščati ampak vseeno, kot član odbora imam
               pravico kaj reči.</p>
               <p>Strinjam se z vami, da če začnemo o tem razpravljati, bomo do jutri zjutraj končali,
               takšnih nastopov, kot smo jih zdaj poslušali, takšnih neverjetnih zapletov in
               razpletov in tez, ki so postavljeni, je res težko poslušati. Da nebi zapletel dalj z
               mojim nastopom, pa bi marsikaj od tega kar je bilo prej rečeno z lahkoto popolnoma
               drugače predstavil z realnimi številkami, se odpovedujem nadaljnji razpravi.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Naslednji je bil gospod Pogačnik.</p>
               <p>Ob tem obveščam, da gospoda Franca Bogoviča sedaj nadomešča gospod Jakob Presečnik.
               Hvala lepa.</p>
               <p>Gospod Pogačnik, izvolite.</p>
            </sp>
            <sp who="SDT6:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Hvala za dano besedo.</p>
               <p>Na to razpravo, ki jo je odprl kolega Frangež, je treba vsaj v določenem momentu
               odreagirati.</p>
               <p>Jaz bi gospoda Frangeža opomnil samo nekaj. Po mojem vedenju je gospod Frangež
               poslanec Socialnih demokratov in Socialni demokrati so člani koalicije.</p>
               <p>Vlada in koalicija ne spoštuje uveljavljenega zakona o slovenskem državnem holdingu,
               ki nalaga, da bi morali državnemu zboru predložiti klasifikacijo, da bi morali
               predlagati člane nadzornega 
               sveta. Kdo je tukaj odgovoren za nastalo situacijo? Mislim, da vlada Alenke Bratušek,
               koalicija Pozitivne Slovenije, Socialnih demokratov, DeSUS-a in pa Državljanske
               liste. Vi kršite oveljavljen zakon. Niste državnemu zboru predložili klasifikacije in
               niste predlagali članov nadzornega sveta. To vam nalaga zakon, ki je uveljavljen. Ali
               pa predlagajte spremembo ali pa nov zakon, ki ga pa ni, ki je pa v neki javni
               razpravi.</p>
               <p>Predlagam, koalicija, dajte se zmeniti med seboj. Ne tukaj z nekimi prijaznimi
               razpravami poskušati zavajati in poslance in slovensko javnost. Tega ne bom dovolil,
               da se bo na takšen način razpravljalo tukaj notri v državnem zboru.</p>
               <p>Koalicija in vlada sta tukaj notri odgovorna in kršita zakon. To je bila izraba tudi
               te točke. Samo toliko.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Gospod Bevk.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo gospod predsednik.</p>
               <p>Jaz se bom čisto enega drugega problema lotil ampak na kratko.</p>
               <p>Na koncu tega poročila, na 113 strani, imamo družbe v stečaju, likvidaciji ali
               zapiranju in tukaj so predvsem rudniki v zapiranju. Naj jih naštejem, Rudnik
               Kanižarica, Rudnik Senovo, Rudnik Zagorje, Rudnik živega srebra Idrija, Rudnik
               Žirovski Vrh.</p>
               <p>Namreč vsi ti rudniki so pravico do izkoriščanja mineralne surovine sicer izgubili,
               ostale pa so jim obveznosti izvedbe opustitve izkoriščanja oziroma dokončne sanacije
               okolja in odprave posledic, ki so nastale pri izvajanju rudarskih del. Zato bo del te
               problematike obravnavala tudi novela zakona o rudarstvu, kjer bo v zakon vključena
               določba, da nekateri imetniki takih dovoljenj iz različnih razlogov ne izvedejo
               popolne in trajne opustitve rudarskih del ali pa so to celo že izvedli in si ne
               pridobijo odločbe o prenehanju pravic in obveznosti, da bi se območje lahko uporabilo
               tudi za druge namene, saj obveznosti v tem zakonu niso bile jasno opredeljene.</p>
               <p>Bom povedal en primer. Rudnik živega srebra Idrija v zapiranju, katere pomemben del
               dediščine, ki jo upravlja ta rudnik v likvidaciji oziroma slovenska odškodninska
               družba, je na seznamu svetovne dediščine pri UNESCO. Sam rudnik pa je v postopku
               likvidacije od decembra 2009. Od decembra 2009, ko ta rudnik upravlja s to dediščino,
               ne more kandidirati na noben razpis, ne na državni proračun, ne na evropska sredstva,
               ne na različne druge finančne mehanizme, kot je norveški finančni mehanizem, ima pa v
               lasti dediščino državnega pomena, ki je od leta 2012 tudi na seznamu svetovne
               dediščine UNESCO. In tukaj smo v nekem začaranem krogu.</p>
               <p>Recimo komisija ministrstva za infrastrukturo in prostor je že decembra imela
               inšpekcijski pregled tega rudnika, da bi šli lahko dokončno v likvidacijo, pa še od
               decembra lani zaradi pomanjkljivosti v zakonodaji ni mogla izdati ugotovitvene
               odločbe o prenehanju pravic in obveznosti rudarske pravice. Ker ta rudnik nikoli, kot
               ti drugi rudniki, nikoli niso imeli rudarske pravice ampak so jim bile za
               izkoriščanje mineralnih surovin na drug način ali pa so to podedovali iz preteklosti,
               kajti to so rudniki, ki so stoletja delal in zato je treba te stvari nujno rešiti in
               recimo prav Rudnik živega srebra Idrija v zapiranju, ki je v 100% lasti države in z
               njim upravlja slovenska odškodninska družba, je  že od leta 2009 v krču. Ne gre samo za zapiranje, za
               vzdrževanje, za monitorin, gre tudi za upravljanje svetovne dediščine, ki zdaj štiri
               leta stoji pri miru in se ne da nič narediti, zato bi bilo nujno potrebno, tako kot
               je vlada že predlagala s svojim sklepom 2001, da se Rudnik živega srebra Idrija v
               likvidaciji preoblikuje v javni zavod, center za opravljanje z dediščino živega
               srebra, ki bo dobilo nalogo, da vzdržuje ne zaliti del rudnika, da opravlja
               monitoring nad zapiralnimi deli in da vzdržuje svetovno dediščino UNESCO.</p>
               <p>To bi bilo nujno potrebno narediti tudi zaradi tega, da se bomo lahko v naslednji
               finančni perspektivi prijavili na pomembne razpise, kajti če tega v zelo kratkem roku
               ne naredimo, lahko za obnovo slovenske kulturne in tehniške dediščine, izgubimo več
               milijonov evrov.</p>
               <p>Kaj pa to pomeni v absolutnih številkah? Za vso sanacijo kulturne dediščine v
               Sloveniji, je v letu 2014 na voljo samo še 750 tisoč evrov. To je samo še 30%
               sredstev, kot je bilo za obnovo kulturne dediščine na voljo v državnem proračunu leta
               1996.</p>
               <p>Zanimivo je koliko veliko zgodb se v tem poročilu nahaja s katerimi se praktično
               nihče ne ukvarja.</p>
               <p>Jaz sem samo en primer povedal in prosim tudi predstavnike slovenske odškodninske
               družbe in vseh drugih pristojnih ministrstev in tudi ministrstva za finance, da se ti
               problemi rešijo. Hvala lepa.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p> Hvala lepa. Še enkrat bi opozoril, da se mi na tej seji danes nimamo aktivne vloge,
               da bi sprejemali kakršnekoli sklepe, kakršnekoli stvari, ki bi vplivale na
               upravljanje. To bomo morali narediti drugje, ob drugem času na drugem mestu.</p>
               <p>Naša naloga je da se seznanimo s poročilom. In če imate na temo poročila še kakšno
               vprašanje so tukaj predstavniki, da bodo dodatno pojasnili to zadevo.</p>
               <p>Bom prebral kakšen je predlog sklepa na koncu, da se bomo razumeli: Odbor za finance
               in monetarno politiko se je seznanil z letnim poročilom upravljavca neposrednih
               <gap n=".."/><stage>/nerazumljivo/</stage><gap n="..."/>, ker mi se seznanjamo s poročilom, nismo zdaj v aktivni vlogi, da
               bi vse skupaj predlagali, reševali in te stvari.</p>
               <p>Če je še kakšno vprašanje na temo poročila imamo tukaj ljudi, da nam pojasnijo
               naprej, drugače pa prosim, da se drugje vključimo in aktivno vplivamo na to, da bomo
               bolje gospodarili. </p>
               <p>Gospod Breznik je še želel besedo.</p>
            </sp>
            <sp who="SDT6:BreznikFranc">

               <speaker>FRANC BREZNIK (PS SDS):</speaker>

               <p>Hvala. Po eni strani sem <gap n="..."/><stage>/nerazumljivo/</stage><gap n="..."/> pravijo predstavniki, da smo letos
               pobrali za 142 milijonov evrov dividend, kar se nam zdi, če gledamo iz čistega nekega
               pregleda za lansko in predlansko leto, nek napredek. Je treba pa seveda ljudem
               povedati in naliti čistega vina.</p>
               <p>Vsa ta podjetja, ki so v državni lasti, so večino totalno monopolna podjetja še
               vedno. Tu so prihodki podjetij, ki se računajo pri Petrolu v nekaj milijardah, toliko
               Petrol proda Milka čokolad na bencinskih servisih, to je tisto kar so ljudje zamujali
               leta in leta in kaj je bila vladavina nacionalnega interesa.</p>
               <p>To je treba vedeti. Tudi v energetiki, vse ostalo in če zasledujemo ta podjetja, se
               sprašujem ali zasledujejo cilje dobička, če so državna, če se gremo neko komunistično
               gospodarstvo, potem pa naj te dobrine razdelijo med ljudi.</p>
               <p>To pomeni kaj ima slovenski državljan ali državljanka od tega, da smo imeli vsa ta
               leta Telekom v državni lasti? Imamo optične kable po vseh bregovih in dolinah. Zakaj
               to na koncu, kljub temu, da pljuvate vsi tu po krščanski cerkvi, zakaj je tu cerkev
               <gap n="...."/> to je sramota.</p>
               <p>Po eni strani, pustimo zdaj opravljanje ampak zakaj tega ni Telekom naredil. Zakaj je
               tu cela vrsta ponudnikov? Zakaj imajo ljudje še stalno slabe storitve? To je tisto
               vprašanje, ki ga zasledujemo.</p>
               <p>Kolega Frangež je po eni strani solidno, ko je rekel Adria Airways, v redu, če ima
               zgubo, pripelje potnike potem pa moramo vseh ostalih segmentov na katerih Adria tudi
               dela po drugi strani celo vrsto multiplikativnih učinkov, ima celo vrsto taksistov,
               dela za to podjetje cela vrsta hotelov, cela vrsta turistov, ki jih pripelje. Se
               mogoče  potencira v drugih
               panogah. Vedno se moramo vprašati kaj zasledujemo ko imamo neko podjetje. Mi tega
               nismo zasledovali. Mi smo tu rekli naj bo to v državni lasti, dobro je. Glejte,
               upravljanje je slabo, ker če bi vi eno tako podjetje prodali eni resni družbi, ki ima
               kadrovski menedžment, bi v trenutku ugotovili, da je v vsakem podjetju rezerv toliko,
               da se vam sanja ne, po vsej verjetnosti. Do zdaj nikoli ne bomo vedeli koliko bi bil
               ta izplen.</p>
               <p>Kaj se je zgodilo med tem časom? Med tem časom se je zgodilo to, da če gledamo primer
               Mercatorja, da konkurenca je počasi prihajala, kljub temu, da je težko. Mercator je
               imel trgovino dobesedno poleg vsake cerkve v vsaki vasi, bil je monopolist na
               totalnem področju. Mi smo govorili, da je to uspešno. Če si monopolist si zelo
               uspešen, predvsem če še prodajaš dobrine ali storitve državljanom, ki jih nujno
               potrebujejo vsak dan, to pomeni tisti produkt, ki ga najbolj nekako konzumiraš
               dnevno, kot neko podjetje, ki daje storitve ali izdelke, ki jih nujno potrebujejo
               ljudje ali družina v neki svoji košarici.</p>
               <p>To je tisto vprašanje, ki se skriva, zato v Sloveniji tržno gospodarstvo zaradi teh,
               tudi takih podjetij, ni možno dobro funkcionirati. Spomnim se samo recimo mobilne
               telefonije na začetku. Spomnite se Mobitela, kakšne cene, kakšne storitve
               katastrofalne. Cela Evropa okoli nas je imela petkrat boljše storitve. Tudi tu
               vidite. Najboljše repetitorje je imel Mobitel, vsa konkurenca, ki je prihajala je
               vlagala dvakrat več v omrežje, zato ker so bile na slabših lokacijah je morala imeti
               toliko več repetitorjev, da se je približala te pokritosti.</p>
               <p>Imamo celo vrsto tožb zaradi konkurenčnih <gap n="..."/> torej Telekom ima celo vrsto tožb
               zraven. Varuh konkurence je svoje tudi povedal, mislim, kot institucija.</p>
               <p>Glejte, to upravljanje je bilo katastrofalno, bodimo realni. Imamo celo vrsto preveč
               zaposlenih ljudi notri v teh podjetjih. Celo vrsto nekih dobaviteljev, ki po nekih
               čudnih cenah dobavljajo tem podjetju celo vrsto storitev.</p>
               <p>Gledam recimo po volitvah situacijo, če se iz Maribora usedem na kavi je vse
               normalno, ljudje se pogovarjajo o nogometu, v Ljubljani se ljudje pogovarjajo samo
               katera politika bo katero podjetje kje imela, kaj bo on vse izgubil, cela vrsta malih
               monopolistov, cela vrsta nekih ljudi, ki so bili nekako vezani na ta podjetja. Koliko
               bi ta podjetja bila davno že prodana <gap n="..."/> glejte, nacionalni interes v tej državi mora
               biti blaginja za vse ljudi. Prvič, za tiste, ki največ prispevajo s svojim delom,
               znanjem, ročnimi spretnostmi. Po drugi strani pa v kolikor smo še socialna
               <gap n="..."/><stage>/nerazumljivo/</stage><gap n="..."/> da razdelimo tistim, ki jim narava tega ni dala, ali so zboleli
               ali so izgubili delo. To je tisti nacionalni interes. Vsaj mene, kot poslanca, moji
               etiki in <gap n="..."/> Ni pa nacionalni interes tega, da smo imeli komunistično upravljanje
               podjetij, da je bila cela vrsta ljudi, ki so jih tam nastavili v zadnjih 30, 40
               letih, cela vrsta njihovih družin, klana in vsega ostalega vezano v teh podjetjih in
               to so bila dobesedno družinska podjetja v nacionalnem interesu nekaterih klanov tudi
               v tej državi. In to je problem, ki smo ga imeli.</p>
               <p>Vedno se postavlja vprašanje. V redu. Če ni dobička, ali so bile vaše storitve za
               slovenske davkoplačevalce tiste, ki so bile nadpovprečne, ker neka manjša komercialna
               podjetja vedno iščejo komercialni interes. Mi pa če smo imeli nacionalni interes
               potem pa dajmo vsem ljudem.</p>
               <p>Vlada bi lahko ceno elektrike znižala, lahko bi ceno celo vrsto izdelkov znižala. Če
               imamo podjetja <gap n="..."/><stage>/nerazumljivo/</stage><gap n="..."/> večinoma so vpisana, energetska slovenska
               podjetja, ki so v državni lasti. Recimo, samo en primer.</p>
               <p>Spoštovane kolegice in kolegi, verjamem, da vsi zasledujete neke iste cilje ampak
               morate se zavedati, ta podjetja so imela milijardne pretoke denarja zaradi monopolnih
               položajev. Milijardne pretoke denarja in mi smo se pogovarjali o 80 milijonih, na 100
               milijonov smo komaj prišli preko dividend, letos 142 milijonov. To je katastrofa. To
               je še vedno katastrofa, kljub temu, da je neko izboljšanje. To ni nacionalni
               interes.</p>
               <p>Glejte, po drugi strani je bilo vprašanje ali prodati ali ne, ker ta podjetja imajo
               neko nizko ceno na trgu ali na evropskem svetovnem trgu. Poglejte, dokler se država
               zadolžuje med 6 in 7%, dokler je klima podjetniška slaba v Sloveniji, se je treba
               odločiti in prodati in s tem zaključiti, ker kot takšno, se ne bo nič kaj dosti
               spremenilo. Ali bodo ta podjetja po vsej verjetnosti <gap n="..."/> večina teh podjetij ima zdaj
               realno ceno. Te cene so zaradi monopolnega položaja bile kot takšne, pretirane. Ta
               podjetja niso tako dobra. Tudi to je filozofsko vprašanje po eni strani,  če smo že začeli govoriti o tem.
               In cela zgodovina tega nacionalnega interesa se vedno zaključi vsako leto v tem
               poročilu, koliko smo imeli od tega, koliko so imeli davkoplačevalci. Zdaj je pa treba
               vedeti, mi smo lahko zadovoljni, da je letos to naraslo, moramo priznati, na prejšnja
               leta, po drugi strani bomo pa milijarde zmetali v banke ponovno, tudi to je
               nacionalni interes, to je bilo nekaj procentov vseh teh dobičkov teh podjetij je šlo
               nazaj dobesedno v proračun, iz proračuna smo pa dokapitalizirali slovenski bančni
               sistem leta in leta in tam v 100 milijonih, tam nismo operirali s številkami 10
               milijonov, 80, 100, 120, tisto je pa drugo vprašanje bilo. Tako, da jaz bi se nekako
               izogibal, jaz verjamem, da vsak po svoje si nekako razlaga. Mi imamo nek sistem
               vrednot, ki ga zahodna Evropa pozna po katerem kriteriju podjetja ali tržno
               gospodarstvo lahko funkcionira, so nekatere zakonitosti in preko teh zakonitosti ne
               moremo iti, če gremo preko teh zakonitosti, potem nismo v tržnem gospodarstvu, potem
               je boljše, da gremo nazaj od kod smo prišli. To je dejstvo. Vsaka razprava bi bila
               odveč. Jaz verjamem, da tudi tisti, ki imate neke realnih levih evropskih pogledov na
               upravljanje podjetij, da to razumete in da se okoli tega več ne bomo nekako
               razdvajali, ker menim, da se zavedate situacij in da so neke rešitve, ki so v tem
               trenutku tudi normalne in ki imajo neko trdno podlago. Najlepša hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Jaz bi mogoče tukaj, še nekaj je, elektro sistem, telekomunikacija so lepi dobički.
               Imam pa to vprašanje, ki nekje, Sod ima 95 milijonov dobička, je plačal 9 milijonov
               davkov po tem poročilu, Kad ima 151 milijonov izgube in ima minus davkov 15
               milijonov, tega čisto ne razumem kako vplivajo te stvari na skupni seštevek. Potem pa
               imamo ta nesrečni bančni sektor, ko vse skupaj vleče. Če bi to seštel iz tega
               poročila ven kot je bil notri, smo se nekoliko poslabšalo leto 2012 in pridelalo vse
               skupaj 142 milijonov izgube vseh tej podjetij, s tem, da so bila nekatera v plusu,
               nekatera v minusu. To me pa res zanima kaj je s temi kapitalskimi družbami pa to, ker
               se spreminjajo te strukture tako zelo tukaj prikazi in ali so to sešteto v skupnih
               podatkih ali ne, kako to vpliva. Prosim.</p>
            </sp>
            <sp who="SDT6:DrobnePopovičNada">

               <speaker>NADA DROBNE POPOVIČ:</speaker>

               <p>Podatki za Slovensko odškodninsko družbo tukaj, to so podatki finančni za Slovensko
               odškodninsko družbo kot tako za leto 2012, se pravi do 27.12. ni upravljala s
               kapitalskimi naložbami, ampak je upravljala denacionalizacijske postopke kot glavno
               dejavnost. Številke so, za 2012 je bilo poslovnih prihodkov 51 milijonov v družbi. Ti
               poslovni prihodki so ustvarjeni iz naslova, se pravi Slovenska odškodninska družba
               izplačuje odškodnine po štirih zakonih, eno so denacionalizacijski postopki, potem so
               po Zakonu o telekomu vračilo premoženja, potem po Zakonu odškodnine žrtvam vojnega in
               povojnega nasilja, pa Zakon o vračanju vlaganj v javno telekomunikacijsko omrežje.
               Tako, da iz tega naslova je družba dobila prihodke s strani Republike Slovenije.
               Rezultat kot tak je bil pa 30 milijonov v letu 2012, vendar ne vse iz naslova, ampak
               so tukaj tudi prevrednoteni učinki. Tako, da iz samega naslova prihodkov, odhodkov ni
               bil tak pozitiven učinek.</p>
               <p>Zdaj mogoče za Kad vprašanje, predvidevam, da gre tam za slabitve naložb in da je bil
               iz tega naslova slabši rezultat. Vam pa lahko natančno te podatke tudi posredujemo o
               samem poslovanju kapitalske družbe<gap n="..."/><stage>/nerazumljivo./</stage><gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Verjetno v bankah so bile pa premalo oslabljene in imamo še boljše rezultate, ki so
               že tako dovolj negativni. Je pa to seštevek potem v seštevku vse upoštevano tudi Kad
               in Sod. Tako, da vidimo kaj premakne.</p>
               <p>Še kdo? Gospod Pavlišič, izvolite.</p>
            </sp>
            <sp who="SDT6:PavlišičMarko">

               <speaker>MARKO PAVLIŠIČ (PS DL):</speaker>

               <p>Hvala za besedo.</p>
               <p>Zdaj jaz se  v bistvu strinjam
               z gospodom Frangežem, da je ena od slabših stvari to, da neprestano menjamo
               zakonodajo na tem področju in koncept samega upravljanja premoženja. Tako, da razumem
               ta njegov nastop kot podporo temu, da bomo kar nadaljevali s tem kar imamo trenutno
               sprejeto. Ne nazadnje so tudi priporočila EU od pomladi jasna kar se tiče tega dela,
               in sicer tam je jasno zapisano, da naj se izvede prenos lastništva na holding. V tem
               EU skepcitizmu, ki ga nekateri želijo unovčiti v svoj, ne vem, verjetno politični
               plus, vseeno se moramo zavedati, da smo del evropske unije in da to kar nam nekako
               sugerirajo, da je vredno vsaj prisluhniti temu, če že ne moremo direktno spoštovati.
               In te inštitucije nam ne diktirajo ali naj bodo podjetja v javni lasti ali v zasebni
               lasti, tega nam sploh ne diktirajo. Nas pa sprašujejo, da naj se sami vprašamo ali ta
               sistem deluje ali smo zadovoljeni s tem kar se trenutno dogaja ali ne ali smo
               zadovoljni, da vsako leto v bistvu milijardo izgubimo na tem naslovu in to moramo pri
               sebi razčistiti. In naslednja zadeva, ki se jo moramo sami vprašati in to nas tudi
               opominjajo na to, to je na čigavi strani smo poslanci, ali smo na strani državljanov,
               ki kaj imajo oni od tega, da ima država to v lasti, imajo dokapitalizacije,
               neprestane dokapitalizacije imajo državljani od tega, ali smo morda poslanci na
               strani nekoga drugega. In kdo je ta drugi moramo pa pogledati kdo ima največ koristi
               od tega trenutno, da je to v državni lasti. In če smem tukaj nadaljevati, SD je ime
               pred kratkim en posvet na to temo kjer smo videli te ljudi, ki imajo od tega korist,
               tako da se tu moramo vprašati na čigavi strani smo poslanci. In mislim, da bi bilo
               prav, da smo na strani državljanov. Kaj imamo od Telekoma? No, jaz ne vem, ampak jaz
               optike prav gotovo ni in pri nas je ni in je tudi ni napovedana. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Še kdo? Izvolite, gospod Vizjak.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Čisto kratko vprašanje.</p>
               <p>Vi ste tudi v eni taki čudni vlogi, imate upravljavske pravice v Telekomu konkretno,
               pa nimate glasovalnih pravic. To zdaj ne vem kako čisto točno gre, ampak eno
               vprašanje imam. Zdaj slišimo koncept, pravzaprav sem zelo vesel, da zdaj vemo kdo je
               resorni minister za Telekom, smo slišali, da se je oglasil, smo slišali, da se je
               oglasil gospod Pikalo, kar zgleda pomeni, da je on glavni tam. In mene zanima kako,
               čisto upravljavsko me zanima, kako si vi vidite in predstavljate ločitev
               infrastrukturnega dela Telekoma od poslovnega oziroma od ostalega, jaz ne vem kako bi
               to tehnično speljali, kako bi to naredili, da bi bilo to možno narediti v naslednjih
               treh letih, ločiti žice, ker je rekel, da je treba žice ven vzeti, zdaj jaz ne vem
               ali je mislil iz pisarn, da bo vse optika ali wireless zamenjal ali je mislilo to kar
               govorim, to se pravi ločitev infrastrukturnega dela od poslovnega dela Telekoma in
               šele potem prodajal bi verjetno poslovni del. In me zanima vaše mnenje na kakšen
               način pravno formalno ob upoštevanju, da imamo tukaj tudi male delničarje notri, bi
               to naredili, pa tudi koliko bi bil vreden tisti drugi del, ki bi ga prodajal potem v
               deležu vrednosti celotnega, ker jaz smatram en tak predlog kot res direkten napad
               proti temu, da se karkoli zgodi s Telekomom v prihodnje, ker to je neizvedljivo po
               moji oceni. Zdaj pa mene zanima ali sem jaz v kakšni zmoti ali vi kaj več veste ali
               se to da narediti in kako bi to naredili.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Verjetno boste težko odgovorila, če pa lahko, izvolite.</p>
            </sp>
            <sp who="SDT6:DrobnePopovičNada">

               <speaker>NADA DROBNE POPOVIČ:</speaker>

               <p>Žal vam ne morem odgovoriti na to vprašanje, ker tudi jaz nimam odgovora kako bi
               ločili infrastrukturo od<gap n="...."/>tako, da se opravičujem.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Predlagamo, da se odločimo o tem sklepu. Odbor za finance in monetarno politiko se je
               seznanil z letnim poročilom upravljavcev neposrednih kapitalskih naložb Republike
               Slovenije 2012 EPA 1504-VI. Pričenjamo glasovanje. Glasujemo.</p>
               <p>Kdo je za? <stage>(18 članov.)</stage> Kdo je proti? <stage>(Nihče.)</stage></p>
               <p>Predlog sklepa, da smo se seznanili z letnim poročilom, je sprejet.</p>
               <p>Prehajamo na <title>NASLEDNJO TOČKO DNEVNEGA REDA,</title>
               ki smo jo dodali danes <title>- PREDLOG ZA SKLIC JAVNE PREDSTAVITVE</title>
                   <title>MNENJ V ZVEZI S PREDLOGOM ZAKONA O DAVKU NA NEPREMIČNINE. 30. OKTOBRA 2013 SEM
               PREJEL PREDLOG POSLANSKE SKUPINE SDS ZA SKLIC JAVNE PREDSTAVITVE MNENJ V ZVEZI S
               PREDLOGOM ZAKONA O DAVKU NA NEPREMIČNINE.</title>
               </p>
               <p>Namen javne predstavitve mnenj bi bil pridobiti mnenja in stališča strokovne in širše
               javnosti k navedenemu zakonskemu predlogu kot podlaga za njihovo obravnavo na
               matičnem delovnem telesu. Javna predstavitev mnenj naj bi podala tudi odgovore na
               vprašanja, ki so sicer razvidna tudi iz predloga za javno predstavitev mnenj
               Poslanske skupine SDS. To so: 1. Ali je vrednost premičnin, ki jih je določil GURS
               primerna osnova za določitev davka za nepremičnine?</p>
               <p>Ali predlog zakona na primeren in pravičen način rešuje problematiko obdavčitve
               nepremičnin?</p>
               <p>Kako bo zakon vplival na trg nepremičnin in stanovanjski standard državljank in
               državljanov?</p>
               <p>Ali je davčna osnova za obdavčitev, za katero je podlaga množično vrednotenje
               nepremičnin primerna in pravična?</p>
               <p>Kakšen vpliv bo imel zakon na sredstva in delovanje lokalnih skupnosti?</p>
               <p>Kakšen bo vpliv zakona na razvoj gospodarstva in gospodarsko rast?</p>
               <p>Kakšen bo vpliv zakona na razvoj kmetijskega sektorja?</p>
               <p>Kakšen bo vpliv zakona na ogrožene socialne skupine?</p>
               <p>Kakšni so razlogi, da se v primeru nezmožnosti plačila davkov vknjiži hipoteka na
               premoženje?</p>
               <p>Zakaj se bo v začetnih letih omogočilo finančno prikrajšanje številnih občin, zaradi
               česar bodo ogrožena vlaganja v lokalno infrastrukturo?</p>
               <p>Kakšen bo neto finančni učinek zakona?</p>
               <p>Zdaj odpiram razpravo in najprej dajem besedo predstavniku predlagatelja Poslanske
               skupine SDS, to je Marko Pogačnik. Izvolite.</p>
            </sp>
            <sp who="SDT6:PogačnikMarko">

               <speaker>MAG. MARKO POGAČNIK (PS SDS):</speaker>

               <p>Predsednik hvala za dano besedo. Predsednik, jaz se vam tudi zahvaljujem, da se te že
               deloma tudi predstavili naš predlog in našo obrazložitev. Na začetku bi rad samo to
               povedal, da redkokdaj na odboru za finance se je naredilo, da po petih točkah, da ni
               niti enega glasu bilo proti in jaz pričakujem, da bo tudi pri tej točki podoben
               rezultat glasovanja. Poglejte, Slovenska demokratska stranka kot odgovorna stranka na
               podlagi 46. člena Poslovnika Državnega zbora podaja predlog za javno predstavitev
               mnenj k predlogu zakona o davku na nepremičnine. Dejstvo je, da je ta predlog zakona
               o nepremičnimi povzročil bi rekel, precej negativni odziv tako na strokovni javnosti,
               interesnih združenj in pa seveda tudi na strani državljanov in državljank,
               gospodarstva, kmetijstva, dejansko ta zakon se dotika bi rekel celotnega
               prebivalstva. Ocenjujemo, da je ta zakon napisan zelo slabo in pa zelo pomanjkljivo.
               Ta zakon bo imel velik vpliv na sredstva, s katerimi razpolagajo lokalne skupnosti.
               In v Slovenski demokratski stranki ocenjujemo, da ta zakon bi potreboval bi rekel
               širšo javno razpravo. Davek na nepremičnine naj bi zamenjal nadomestilo za uporabo
               stavbnega zemljišča, ki je prihodek občin. Občine ta davek namenjajo za izboljšave
               stavbnih zemljišč, za vzpostavitev, torej ga namenjajo za namen za katerega je bil
               tudi <gap n="..."/> <stage>/ nerazumljivo./</stage><gap n="..."/> V SDS pa ocenjujemo, da je namen novega davka na
               nepremičnine predvsem iz enega naslova in sicer iz naslova vira polnjena in pa
               konsolidacije proračuna in da bo ta davek izgubil bi rekel predvsem tisto
               najpomembnejšo funkcijo, ki jo naj bi davki imeli, to pa je razvojna funkcija. Davek
               na nepremičnine po našem mnenju bo prizadel v prvi meri predvsem slovensko
               gospodarstvo, ki je že v danem trenutku davčno preobremenjeno in da bo imelo to, bi
               rekel negativne posledice tudi v prihodnosti na, bi rekel prihodke proračuna, bi
               rekel na povečano število brezposelnosti in pa seveda na koncu tudi na padec bruto
               domačega proizvoda. Ocenjujemo, da ta davek  o nepremičninah ne vsebuje te specifike slovenskega prostora, kajti
               vemo nekako, da glede na lastništvo nepremičnin in glede na prihodke, ki jih lastniki
               teh nepremičnin ustvarjajo, da so to ena nerealna sorazmerja. Ocenjujemo, da bi javna
               razprava morala podati odgovore predvsem na naslednja vprašanja, in sicer: ali je
               vrednost nepremičnin, ki jih je določil GURS primerna osnova za določitev davka na
               nepremičnine, ali je predlog zakona primeren in pravičen način reševanja problematike
               obdavčitve nepremičnin, kako bo zakon vplival na trg nepremičnin in stanovanjski
               standard državljank in državljanov Republike Slovenije, ali je davčna osnova za
               obdavčitev za katero je podlaga množično vrednotenje nepremičnin primerna in
               pravična, kakšen vpliv bo imel zakon na sredstva in delovanje lokalnih skupnosti,
               kakšen bo vpliv zakona na razvoj gospodarstva in na gospodarsko rast, kakšen bo vpliv
               zakona na razvoj kmetijskega sektorja, kakšen bo vpliv zakona na ogrožene socialne
               skupine, kakšni so razlogi, da se v primeru nezmožnosti plačila davka vknjiži
               hipoteka na premoženje, zakaj se bo v začetnih letih omogočalo finančno prikrajšanje
               številnih občin, zaradi česar bodo ogrožena vlaganja v lokalno infrastrukturo in
               kakšni bodo neto učinki samega zakona.</p>
               <p>Ocenjujemo, da je to dovolj argumentov, da bodo/bomo danes tukaj na odboru, ta
               predlog, ki ga je vložila Poslanska skupina SDS tudi podprli. Naj še enkrat ponovim,
               da ocenjujemo, da je ta zakon pripravljen izrazito pomanjkljivo, ima ogromno
               vprašanj, ki so odprta, in ki jih tudi na Ministrstvu za finance in na nekaterih
               odbori niso znali dati konkretnih vprašanj na to zadevo, zato danes res pričakujem od
               kolegic in kolegov z odbora, da bodo predlog Slovenske demokratske stranke podprli in
               sicer, da se zakon o davku na nepremičnine uvrsti na javno predstavitev.</p>
               <p>Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Naslednji je gospod Bevk.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala za besedo, gospod predsednik. Lep pozdrav še enkrat tudi v mojem imenu.</p>
               <p>Zakon o davku na nepremičnine ni padel z neba. Podlago ima v dveh zakonih in v
               mandatu iz obdobja 2004/2008. Takrat je vlado vodil predsednik Janez Janša. Zakona,
               ki sta bila v tem mandatu sprejeta in imata podlago v zakonu o davku na nepremičnine
               pa sta zakon o množičnem evidentiranju nepremičnin, ki je nastal v Ministrstvu za
               okolje in prostor, ki ga je vodil minister Slovenske ljudske stranke Janez Podobnik
               in zakon o množičnem vrednotenju nepremičnin, ki je nastal na finančnem ministrstvu,
               ki ga je takrat vodil danes žal že pokojni minister za finance dr. Andrej Bajuk. Se
               pravi nastavki tega zakona o katerem naj bi tekla javna predstavitev mnenje in tudi
               izvirni grehi morda, segajo v mandat 2004/2008, ko sta bila sprejeta ta dva temeljna
               osnovna zakona, na podlagi katerih se je sploh lahko napisal zakon o davku na
               nepremičnine, tako da bi bilo mogoče pametno ali žal že prepozno, da javno
               predstavitev mnenj nismo organizirali že v tistem času pred šestimi leti, 2007 sta
               bila namreč v Državnem zboru sprejeta ta dva zakona, na podlagi katerih je lahko bil
               napisan tudi zakon o davku na nepremičnine. Samo to sem hotel povedati za osvežitev
               spomina, da ne bi mislili, da je ta zakon padel kar z neba.</p>
               <p>Hvala lepa.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Vizjak, izvolite.
               </p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Torej, ker prav, da po tej zavajajoči razpravi gospoda Bevka spregovorim.</p>
               <p>To kar ste, gospod Bevk, povedali, je čisto navadno sprenevedanje in ambicija po
               prelaganju krivde ali širitvi krivde za take nemogoče rešitve še na en širši
               politični krog.</p>
               <p>Jaz sem namreč deloval kar v dveh vladah in približno vem kaj se je s tem projektom
               dogajalo in ga poznam v nekaterih različicah, ki so v predalih ministrstva za finance
               in v času in v preteklosti je bil vedno namen tega zakona, da je to vir lokalnih
               skupnosti in da je dejansko nadomestilo za stavbno zemljišče, da poenoti sistem in da
               naredi sistem bolj pravičen in seveda ni šla nikoli iz teh predalov, ker je bilo
               pomanjkanje prav tega, kar mi danes predlagamo. Pomanjkanje neke širše diskusije
               zainteresiranih oziroma tudi tistih, ki bodo prizadeti s tem davkom, na rešitve.</p>
               <p>Mislim, spoštovani, da je skrajni čas, da si odgovorimo na nekatera vprašanja.
               Mislim, da ste vsi poslanci dobili celo kupico pošte s terena od županov. Recimo zelo
               zanimivo danes domžalski župan oziroma danes sem prebral tudi to pismo, kjer
               sprašujejo zelo zanimiva vprašanja. Ali bodo občine, to kar bodo zdaj morale biti
               večji neto plačnik tega davka, ali bodo lahko te cene prelile v storitve. To se pravi
               ali bodo lahko zaradi tega dvignile cene vrtcev, kajti poslej bodo plačevale davek na
               nepremičnine tudi za vrtce in seveda ali lahko prelijejo ta davek v ceno predšolske
               vzgoje. In podobno velja tudi za nekatere druge inštitucije, ki so bile do sedaj
               oproščene plačila tega davka. To je zgolj detajl.</p>
               <p>Nikoli, spoštovani gospod Bevk, ni bil temeljni namen zakona o obdavčitvi nepremičnin
               polnjenje proračuna oziroma krpanje proračunskega primanjkljaja. To je sedaj osrednji
               namen. Ne. Namen tega je bil poenotiti sistem obdavčitve nepremičnin, kajti doslej je
               veljalo toliko pravil, kolikor je občin v tej državi. Namreč nekatere občine imajo
               obdavčeno nepozidano stavbno zemljo, nekatere jo nimajo, nekatere občine sploh nimajo
               nič obdavčeno, nekatere imajo ekstremno visoko obdavčene nepremičnine in tudi popisi
               nepremičnin po občinah so različno verodostojni, zato nekateri lastniki nepremičnin
               plačujejo ta davek, lahko sosedje ali v sosednji ulici ali v sosednjem naselju tega
               tudi ne plačujejo.</p>
               <p>Zato je bil temeljni namen tega davka narediti zadevo bolj pravično in v vladah, ko
               sem bil jaz minister, tudi finančni izplen določiti v višini, kot se sedaj pobere
               nadomestila, vendar se bo s tem nekaterim znižal obremenitev, nekaterim se bo na novo
               uvedel, zlasti tistim, ki do zdaj nič ne plačujejo. To je bil generalni namen.</p>
               <p>To kar se je pa zdaj zgodilo. Se pravi taka ekstremna rešitev, pa dejansko odpira
               celo kopico vprašanj, ki jih je uvodoma predstavil gospod Pogačnik in tudi vi,
               spoštovani predsednik.</p>
               <p>Mene zanima kako bo dodatno davčno breme v teh razmeroma zoprnih časih za življenje
               ljudi in delovanje gospodarstva, vplival na te segmente. Kako bo vplival na
               konkurenčnost gospodarstva in posledično gospodarsko aktivnost, sploh ob teh
               žalostnih številkah, ki jih danes, spoštovani državni sekretar, beremo od evropske
               komisije, ki nam je zopet poslabšala napovedi gospodarske aktivnosti za prihodnje
               obdobje, smo zdaj ena izmed redkih držav, če ne edina, mislim, da je Ciper še v tej
               skupini z nami, ko bomo še kar naprej beležili gospodarski padec. Nam se je napoved
               za leto 2014 poslabšala kar za 0,77% namesto - 2,7. To so izredno slabe napovedi pri
               čemer celotna skupina na nek način okreva ali pa vsaj se giblje že v nekih minimalnih
               zelenih trendih.</p>
               <p>Mi namesto, da bi se zavedali v kakšnem okolju deluje naše gospodarstvo, ne, mi ga
               dodatno davčno obremenjujemo. Če prav razumem gospoda Bevka, uvodoma celo
               nasprotujete temu, da bi o tem odkrito spregovorili in si iz strokovnega aspekta
               pojasnili posledice sprejetja take zakonodaje na te številne segmente, ki so bili
               našteti.</p>
               <p>Poglejte, to se pravi učinek teh dodatnih obdavčitev na gospodarstvo  je izjemno pomemben. Zakaj tudi?
               Poglejte, še dodatno je pomemben.</p>
               <p>V določenih občinah, ki so imele do sedaj že relativno visoka nadomestila za stavbno
               zemljišče, se to niti ne bo poznalo. To so bile občine, ki niso imele razvojnih
               problemov. Ljubljana, Domžale, Trzin. To so občine, kjer so že doslej gospodarski
               subjekti zaradi centra in gravitirali, so želeli tu delovati, ker je bilo tudi ljudi
               več, lažje je bilo gospodarsko delovati in te občine so praviloma imele visoka
               nadomestila za stavbno zemljišče.</p>
               <p>Med tem ko je slovensko podeželje imelo, včeraj smo bili s poslansko skupino
               Slovenske demokratske stranke v Pomurju, in smo od enega župana slišali, da se je
               prav trudil kako privabiti v sovjo občino tudi gospodarske subjekte, najmanjšo obrtno
               delavnico, ki bo zaposlovala kakšnega človeka ali dva, samo zato, da ohrani življenje
               v tej svoji obrobni lokalni skupnosti.</p>
               <p>Se pravi interesi teh ljudi so bili povsem drugačni, kot pa v centrih. In sedaj bodo
               enotna merila in bistveno večje obdavčitve prizadele prav te gospodarske subjekte, ki
               so šli izven centrov. Se pravi v neka recimo temu, lokalno davčno prijaznejša okolja,
               kot so regije s temi razvojnimi problemi.</p>
               <p>Tudi sam prihajam iz Posavja. Bil sem župan ene občine. Vem, da smo se prav trudili
               tudi skozi nadomestilo za stavbno zemljišče in ostale lokalne davke, recimo temu,
               privabljati kakšnega, da je vložil in odprl kakšno delovno mesto. Temu se v Ljubljani
               ni bilo potrebno, pa tudi v Trzinu in Domžalah ne in še kje, zaradi tega, ker so
               zaradi posla gospodarski subjekti radi prihajali v ta okolja. So imeli interes. Med
               tem ko na Kozjansko verjetno tega interesa ni v tej meri, zato je bilo potrebno
               dodatne napore postoriti.</p>
               <p>Sedaj bo ta zakon s takim konceptom, kot ga uvajajo, udaril predvsem po teh, kajti
               tem se bo bistveno spremenila obremenitev, oni v centrih pa ne. To kažejo
               izračuni.</p>
               <p>Potem poglejte, primer občin. Vem za občine Brežice in vam bom točne številke
               povedal. Občina Brežice, ki je večja, to ni tista mala občina, katero minister Virant
               sedaj želi ukiniti. Občina Brežice je mislim, da 13 največja občina v Republiki
               Sloveniji, zelo uspešna po črpanju evropskih sredstev. Ta občina je pobrala
               nadomestila približno 850 tisoč evrov na leto oziroma v letu 2012. Po novem bo
               upravičena do približno 2 milijonov evrov sredstev, vendar ne naslednja tri leta
               ampak bo hkrati naslednja tri leta ta občina neto plačnih oziroma plačnik za občinske
               objekte, ki bodo podvržene davku v višini 200 tisoč evrov.</p>
               <p>Spoštovani, občina bo imela 200 tisoč evrov manj investicijskega denarja, ker ga bo
               plačala za davek. Ona bo ob 200 tisoč evrov s tem davkom. S tem ne bo imela
               zagotovljene participacije pri črpanju sredstev za naslednjo finančno perspektivo,
               kajti občine imajo izredno omejen krog denarja še oziroma obseg denarja ob teh
               nakopičenih socialnih in drugih problemih, ki ga lahko namenjajo investicijam. Veste
               pa, da naš čaka naslednja finančna perspektiva in veste, da enostavno ne bo denarja
               za lastno udeležbo pri črpanju evropskih sredstev, če jim bo ta denar pojedel nov
               davek ali pa del tega denarja.</p>
               <p>Mislim, da to ni prav. V naslednji finančni perspektivi, to se pravi, ki jo 2014 to
               je šest let, bo tej občini pobrano približno milijon 500 tisoč evrov, vsaj v prvih
               treh letih in to je ogromna stvar, ko govorimo o nekemu razvoju in zmanjševanju
               razlik v tej državi in mislim, da si res moramo malo pojasniti tudi te posledice, pa
               ne s političnih ust, temveč tudi iz strokovnih ust, zato smo povabili in vabimo na to
               tudi ljudi, ki o tem kaj vedo.</p>
               <p>In tretja stvar, ki jo želim poudariti je to vrednotenje. Mislim, da so nas ljudje
               opozorili tudi v teh pismih, na skrajne absurde. Enega bom prebral. Glejte, vsi ste
               dobili to pismo gospe Ane Žibert. Jaz ne vidim, da bi bilo označeno kot neka zadeva o
               kateri se nebi smelo javno govoriti. Gospa Ana Žibert je iz Domžal, vsaj tako je
               spodaj podpisano in nas je opozorila, da je lastnica 45 let stare hiše in 13 let
               mlajšega prizidka k hiši, oboje v izmeri 170 kvadratnih metrov in je ocenjeno po
               GURS-ovih cenitvah, ker drži 
               cenitev v rokah, na slabih 400 tisoč evrov oziroma 386.508 evrov. To je v Domžalah
               takšna hiša s prizidkom, ko sem ga omenil, in potem reče, glejte, jaz primerjam to
               cenitev z cenitvijo posvečenih oziroma imenuje jih nedotakljivih.</p>
               <p>Primer gospoda Dragonje. Gospod Metod Dragonja ima v Trzinu, rekel bi da je to ista
               kategorija lokacije, Trzin ali Domžale, hišo v izmeri 209,7 kvadratnih metrov, se
               pravi večjo, ocenjeno na 255 tisoč evrov. Se pravi ocenjeno skoraj za 150 tisoč evrov
               manj. In je to nelogično, nejasno in tudi meni je nejasno.</p>
               <p>Potem ima tukaj primer gospoda Jankovića, ki ima v Ljubljani hišo, ki je velika 353
               kvadratnih metrov in je ocenjena po pisanju medijev na 333 tisoč evrov.</p>
               <p>Nisem preverjal po medijih, to je navedeno v pismu in če gospa ni kaj prav povzela,
               tudi jaz ne govorim točno ampak ji verjamem. Nimam razloga, da ji nebi.</p>
               <p>In se torej postavlja vprašanje kako je njena trikrat manjša hiša v Domžalah vredna
               več, kot pa te vile s 300 in več kvadratnih metrih. In se sprašuje kaj je s temi
               cenitvami. Te cenitve bodo osnova za davek in seveda ni jasno. To ni politično, kajti
               gospa, jaz ne vem, ali je sploh kje in ste tudi vi to dobili, piše moja draga vlada
               na vrhu, to ste dobili vsi poslanci in mislim, da se moramo nad takimi stvarmi
               zamisliti.</p>
               <p>Najmanj kar je, spoštovani, smo tukaj parlamentarci tisti, ki lahko slepo res ne
               verjamemo vsaki rešitvi, ki jo predlaga vlada ampak katero stvar tudi pri ljudeh, ki
               nas opozorijo na to, preverimo.</p>
               <p>Glejte, nič ne bo zamujenega in po moje tudi v tej nameri povoženega, vaši, da to
               uzakonite, če si pred tem nalijemo nekoliko več strokovnih odgovorov na ta
               vprašanja.</p>
               <p>Vem, spoštovani, da je to pač stvar, ki ne gre po vašem terminskem planu in da boste
               zdaj zaradi tega deležni ene motnje pri sprejemanju nekaterih dokumentov, vendar
               menim, da je prav, da o tem govorimo. Še posebej je prav, ker nas vedno in zmeraj
               preslišite pri poudarjanju dejstva, da namen tega zakona, kar je krpanje
               proračunskega primanjkljaja, da je ta namen moč doseči tudi z drugimi ukrepi, ne pa s
               trajnimi sistemskimi ukrepi. Vi krpate pravzaprav proračunski primanjkljaj z neko
               rešitvijo obdavčitve nepremičnin, ki bo trajna, ki bo zarezala v življenje ljudi
               vedno, tudi ko krize ne bo.</p>
               <p>Mislim, da je zanimivo, da je vlada Alenke Bratušek izbrala ta trenutek te zoprne
               javnofinančne situacije zato, da uvede nekatera davčna bremena, ki bi jih v normalnih
               pogojih relativno težko uvesti. To so dokazovale vse vlade do zdaj.</p>
               <p>Mimogrede, spoštovani gospod Bevk, gospod Franci Križanič, ki je bil zelo daleč s
               tem, da je ta zakon prinesel ven, je predvideval, da je izplen zakona lokalni
               prihodek, prihodek občin. Sedaj jo pa vidimo v glavnem prihodek državnega proračuna.
               In v manjši meri, v naslednjih obdobjih dveh letih, v manjši meri prihodek lokalnih
               skupnosti, kajti lokalne skupnosti bodo zaradi neto učinka vse oškodovane, ker bodo
               morale poslej plačevati ta davek, prejemale bodo pa isto, kot so pobrale leta 2012 in
               bodo neto oškodovane čisto vse.</p>
               <p>Kako vi to vidite, ta koncept danes, je res ne fer, da nam očitate, da je bilo to že
               na mizi in da so te rešitve samo slučajno zdaj se zvalile. Ni res. Res ni res. Take
               rešitve so se zvalile zdaj, res pa je, da je projekt poenotenja obdavčitve
               nepremičnin star in ga moram reči, tudi vse politične stranke načeloma podpiramo. Vse
               smo za to, da se uvede boljši sistem, kot je zdaj, vendar oprostite, to je rop
               državljanov, gospodarstva, kmetijstva in še koga. Mislim, da to ni prava pot, zato
               <gap n="..."/> saj jaz razumem, da nas ne boste in da nas boste z glasovanji povozili v
               parlamentu, prav pa je, da si tudi vi, da boste  res odločali po svoji vesti vsaj nekoliko več čistega
               vina natočite s to javno predstavitvijo mnenj s strani stroke in tistih, ki se na
               zadevo verjetno bistveno bolj spoznajo kot morebiti kdo izmed nas.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Bevk je hotel repliko.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo, gospod predsednik.</p>
               <p>Torej, Zakon o množičnem evidentiranju nepremičnin in Zakon o množičnem vrednotenju
               nepremičnin sta bila sprejeta leta 2007, kot sem prej povedal pod vemo katero vlado.
               Prav tako pa sta bila pod isto vlado sprejeta tudi Zakon o davku od dohodka pravnih
               oseb in Zakon od davka ali novela na plačilne liste. Ti davki in še nekateri so bili
               bistveno znižani. Potem se je bližalo leto 2008 in volitve smo bili priča veliko tako
               imenovanih volilnih bombončkov, zakonov je bilo sprejetih. In vse to je v obdobju
               debelih krav na leto povzročilo za približnost v proračunu manjka za milijardo dvesto
               milijonov evrov. to ima krepko vezo, kajti če bi že takrat upoštevali fiskalno
               pravilo tako kot so ga recimo v Švici, ki so ga sprejeli leta 2003, govorim o zlatem
               fiskalnem pravilu, katerih osnova je bila, da so šparali v dobrih časih, v časih
               debelih krav, da so lahko potem prebrodili krizo. Pri nas je bilo pa to<gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Prosim, dajmo samo replicirati<gap n="..."/></p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Jaz sem pač povedal to kar sem mislil, spomnil pa sem tudi da je nastala velika
               finančna luknja zaradi nižanja davkov v času debelih krav na ravni milijarde in
               dvesto milijonov evrov. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Presečnik, izvolite.</p>
            </sp>
            <sp who="SDT6:PresečnikJakob">

               <speaker>JAKOB PRESEČNIK (PS SLS):</speaker>

               <p>Hvala lepa za besedo, gospod predsednik. </p>
               <p>Torej, res je nekaj kar je kolega Bevk prej rekel, da se je ta Zakon o davku na
               nepremičnine pripravljal že v kar mnogih vladah oziroma v mnogih obdobjih, mislim da
               že kar nekaj petnajst let je že aktualen ta zakon. Ampak vedno v vsakem obdobju je
               bilo to neko nadomestilo za mnoge zakone, ki jih imamo na temu področju, ki so
               razpršeni, ki so ne transparentni in tako dalje in vseskozi je bila seveda želja, da
               zadevo uredimo z enim zakonom. In to je seveda v temu je glavni problem. In pa še to,
               da je to nadomestilo oziroma ta davek na nepremičnine, da je bil vedno mišljen kot
               izvirni prihodek lokalnih skupnosti.</p>
               <p>In, jaz se strinjam, da ta zakon zdaj ni padel z neba, kot ste rekli kolega Bevk, je
               pa res, da je padel na naše mize brez kakršne koli možnosti široke razprave, tako
               strokovne in širše javnosti kot so kolegi iz SDS-a tudi navedli v vzrokih za predlog
               za javno predstavitev mnenj. Dejstvo je, da ta zakon, ki ga imamo pred seboj ne
               spodbuja gospodarskega razvoja. Zagotovo pa vsi poslanke in poslanci že dolgo časa
               govorimo, da je potrebno sprejemati ukrepe, ki bodo spodbujali gospodarski razvoj. Na
               drugi strani jemlje pristojnosti lokalnim skupnostim, da urejajo posamezne spodbude v
               svojem okolju tudi s pomočjo različnih oziroma diferenciranih obremenitev na področju
               obdavčitve nepremičnin in podobnih obremenitev.</p>
               <p>Pri tem ni za zanemariti nekatera dejstva, da bodo v skladu s tem zakonom nekatere
               dejavnosti v mnogih okoljih nepravično in nepošteno obremenjene, celo bistveno manj
               kot so bile do zdaj, nekatere druge, predvsem na področju gospodarstva, še posebej na
               področju malega gospodarstva, podjetništva, pa bistveno, bistveno več. In v tem
               seveda vidim problem.</p>
               <p>Poznate, da se mnoge te skupine malega gospodarstva, kmetijstva, lokalnih skupnosti
               in tako dalje zbirajo, organizirajo, podpisujejo peticijo proti takšnemu zakonu.
               Govorim proti  takšnemu zakonu
               ne proti zakonu in po podatku, ki ga imam je do približno do tega trenutka zbranih
               preko dvanajst tisoč podpisov. In mislim da je to tisto dejstvo, ki bi moralo
               zadostovati za to, da se odločimo za to, da strokovna in širša javnost pride do
               besede in na podlagi te razprave sprejmemo ustrezen zakon v Državnemu zboru. Hvala
               lepa.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Potočnik, izvolite.</p>
            </sp>
            <sp who="SDT6:PotočnikAlojzij">

               <speaker>ALOJZIJ POTOČNIK (PS PS):</speaker>

               <p>Najlepša hvala za razpravo.</p>
               <p>Torej, danes seveda ne obravnavamo Zakona o davku na nepremičnine ampak predlog za
               sklic javne predstavitve. Poslanska skupina Pozitivne Slovenije je, kot veste,
               podpisnica predloga za nujni sklic seje in tega postopka in seveda sedaj je sporno,
               da je ta povezan tudi s proračunom, ker ste nam to tudi dolgo časa v razpravah, na
               odborih in komisijah očitali. Pričakovati, da bomo sedaj seveda zaradi tega predloga
               se čez noč premislili in šli na neko drugo pot, ter tvegali seveda celo vrsto drugih
               očitkov najbrž ni realno.</p>
               <p>Tako da, bi samo še to rekel, da stroka o kateri je bilo tokrat kar precej govora
               nima odklonilnega stališča ima pa pripombe, ima pa nekatere pomisleke, ki so tudi,
               sam trdim nekateri realni. Meni pa seveda nekaj drugega, če ste to brali. Meni, da je
               zakon nujen, da je potreben in da je prav, da ga Slovenija uredi. In seveda ne iz
               fiskalnih ozirov kot seveda je bilo tukaj rečeno.</p>
               <p>Strinjam se tudi, da je sprejemanje zakona pravzaprav lažji del tega postopka.
               Strinjam se z vami, da bo izvedba težji del tega, tudi zaradi seveda podatkov in vseh
               težav, ki se tukaj srečajo. Vendar precejšen del časa za ureditev podatkovnih baz
               ostane in je prav, da se tiste institucije, ki so za to odgovorne vendarle spravijo v
               pogon, zato jih v tej državi tudi imamo. Ni potrebno zagnati samo gospodarstvo, mi
               moramo zagnati tudi institucijo države, ki naj vendarle začnejo že delati in naj tudi
               odgovarjajo za svoje delo.</p>
               <p>Kot sem že rekel, mi predloga za sklic javne predstavitve mnenj iz razlogov, ki sem
               jih navedel ne bomo podprli, upam da jih razumete. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Grill.</p>
            </sp>
            <sp who="SDT6:GrillIvan">

               <speaker>IVAN GRILL (PS SDS):</speaker>

               <p>Najlepša hvala za besedo.</p>
               <p>No, najprej bi uvodoma le moral dati repliko gospodu Bevku, da pojasnim namen razloga
               in zakona, ki je bil sprejet v mandatu 2004 - 2008 o vrednotenju in popisovanju
               nepremičnin. Izključen namen je takrat in to je bilo tudi zelo jasno povedano, da se
               ta trg nepremičnin evidentira in skuša urediti, kajti številne nepremičnine niso bile
               nikjer zavedene, ne evidentirane in seveda tudi ne ovrednotene. In cilj tega je bil
               seveda, da se na temu področju naredi kolikor toliko reda.</p>
               <p>Posledica tega izvajanja zakona o vrednotenju in popisovanju nepremičnin je bil
               kakšen? Jaz se spomnim iz občine od koder prihajam, da so ugotovili številne
               nepremičnine, ki niso bile nikjer evidentirane pa je bila last občin. In takšnih
               primerov je bilo po celi Slovenije verjetno na stotine, če ne na tisoč. Res je, da so
               takrat nasprotniki predvsem s strani opozicije že takrat špekulirali, da bo tisti
               zakon podlaga za nov davek na nepremičnine, pa smo seveda že takrat, seveda če bi
               tisti zakon o nepremičninah v tistem mandatu tudi želeli ali pa tudi uspeli sprejeti
               bil na način, da se ne bi pobiralo več davka kot se je z obstoječim davkom za stavbna
               zemljišča ampak da se sta nivo ohrani, predvsem pa da se seveda obdavči tiste, ki
               niso nič plačevali, ravno zaradi tega, ker niso bile nepremičnine nikjer
               evidentirane, to je bil tisti razlog.</p>
               <p>In pa seveda tudi replika gospodu Bevku, ko je razlagal, da so davčne  reforme, ki so bile sprejete v
               letu 2004 - 2008 prispevale k proračunskem primanjkljaju. To seveda ni res. Poglejte,
               tiste davčne reforme so dokazljivo s številkami prinesle bistveno več prilivov v
               državni proračun in tudi proračun se je takrat uravnotežil in tudi zmanjševal, potem
               pa seveda tudi uravnotežil z nekoliko presežka. In poglejte, znano je, da z ugodnimi
               davki spodbudnimi davki se oživlja gospodarstvo in število podjetij,
               novoustanovljenih podjetij, predvsem manjših je bilo takrat v velikem porastu, tudi
               zaradi spodbudnega davčnega okolja. Sedaj je to v upadu, pa ne samo zaradi
               gospodarske krize, ki je bila v Sloveniji ampak tudi zaradi napačne davčne politike,
               kajti ne nazadnje se tisti, ki imajo podjetniške ideje ne nazadnje tudi znanja in
               tudi možnost nekega financiranja se raje odločajo, da bodo šli s svojo proizvodnjo v
               davčno bolj zanimive države.</p>
               <p>Kar se tiče, poglejte te zahteve in pobude, ne nazadnje tudi prošnje naše stranke, da
               se opravi o tem javna razprava ni namen zavlačevanja tega, nagajanja vam, koaliciji
               in seveda tudi vlade, verjemite nam. Poglejte, ta zakon je dejansko ena slaba zadeva
               za vse, skačete v bazen ali pa boste skočili v zelo globok bazen, brez da je tudi
               sled o vodi resnično in ta skok bo zelo boleč. Verjemite mi. Koga bo prizadel? Ljudi.
               Vse po vrsti<gap n="..."/> Oziroma ne, bom povedal katere ne: gospodarstvo, kmete. Verjetno se
               bodo pa na podlagi takšnega teksta izognili plačilu višjemu davku tistim, ki bi ta
               davek lahko z lahkoto plačali pa ga ne bodo ravno zaradi teh pomanjkljivosti katerim
               smo priča. Prej je kolega Vizjak povedal nekaj primerov o nekaj nepremičninah, ki so
               vredne nekaj sto tisoč evrov, evidentirane so trikrat, štirikrat, petkrat manj in
               tisti ljudje bodo plačevali neko mizerijo v primerjavi s tistimi, katerim je GURS na
               podlagi, vemo kakšnih postopkov, vrednotil preveč. In, ne bodo reveži imeli niti
               možnost kakšnih pritožb predvsem pa ne znanja, ne denarja in verjetno tudi volje. In
               to so tisti najbolj socialno ogroženi ljudje.</p>
               <p>Poglejte, gospodarstvo, kaj si gospodarstvo najbolj želi? stabilno gospodarsko in
               davčno okolje. In ta davek, takšen kakršen je, poglejte niti danes, niti čez leto
               niti čez dve noben gospodarski subjekt ne bo vedel kakšna je davčna obremenitev ga
               seveda lahko doleti v naslednjem obdobju. Poglejte in to je za gospodarsko klimo
               nekaj najbolj pogubljeno, resnično. Kajti številna podjetja, ki so danes na robu
               preživetja jih bo ta nepremičninski davek pahnil v izgubi in verjetno tudi prisilil v
               zapiranje podjetij ali pa selitev v druga območja.</p>
               <p>Da ne govorimo pa o tistih, ki se odločajo da bi mogoče ustanovili neka podjetja pri
               nas, recimo gospod Akrapovič, ki je znan, uspešen podjetnik s perspektivnim produktom
               se je odločil, da bo proizvodnjo širil v eno res gospodarsko potrebno področje v
               Sloveniji v Beli Krajini, ravno zaradi takšnih nejasnosti okleva s to proizvodnjo. In
               zdaj, poglejte, poleg tega, da so številne zadeve, kar se tiče vsebin v temu tekstu
               nejasne je tukaj tudi veliko nekonsistentnosti kar bo velika težava pri izvajanju.
               Dajmo si pogledati izrazoslovje kakršno je notri pa da pogledamo potem drugo
               zakonodajo, ki jo imamo vidimo da zadeve strižejo. in tudi, ko je prej gospod
               Potočnik izrazil upanje, da bo ta zakon, če se bo seveda sprejel, spodbudil delovanje
               drugih inštitucij, da jih bo prisilil, da bodo delovale. Poglejte, ,tudi če bo volja,
               jaz sem prepričan, da se bo pred vsakim uradnikom velikokrat pojavil problem, ki ga
               ne bo znal sam rešiti, ker ne bo mogel izvajati. V temu zakonu je takšen izraz, v
               nekem drugem zakonu je drugačen izraz, kaj bomo potem? Nič, zopet bo nek vakuum. In
               seveda to je tista naslednja slabost tega zakona.</p>
               <p>Zdaj, tudi ko nekateri govorite, da se je dolgo o temu zakonu razpravljalo  v javnosti. Res se je nekaj časa
               razpravljalo ampak mislim, da so bili tisti, ki so se teh razprav udeleževali v
               manjšini ali pa premalo. Tukaj je potrebna neka širša, strokovna razprava kjer se
               bodo ta mnenja soočila, predvsem pa da se bo na podlagi tega skušalo izluščiti tisto
               kar je lahko s tem zakonom moč pridobiti. Jaz verjamem, da vsi ne moremo ob tem biti
               zadovoljni in nekaj pridobiti ampak mora biti pa sistemsko tako urejeno, da bo
               pravičen in pa seveda, da bo tudi od tega v korist lokalnih skupnosti in ne nazadnje
               lahko tudi za državo.</p>
               <p>In zdaj, kot sem omenil, poglejte zdaj ta rokohitrska poteza, da se bo ta zakon
               sprejemal po nujnem postopku<gap n="..."/> Kaj to pomeni? V enem tednu ga boste spravili pod
               streho. In če boste seveda v koaliciji, ki imate večino, to tako želeli jih boste
               tako tudi speljali, brez kakšne razprave. Tukaj se bomo mi lahko pogovarjali o temu
               zakonu pet ali pat udi deset ur ampak potem je to samo še na plenarni seji in zakona
               ne bo več. Bodo pa potem seveda rešitve zakonske obveznosti, ki bodo pokopale, kot
               sem povedal, podjetništvo, ravno tako ljudi, ki tega davka ne bodo mogli plačevati in
               pa seveda tudi povzročil krivice, ki bodo mogoče lahko tudi na Ustavnem sodišču
               dobile epilog. In, kaj bo potem? Zopet bomo dosegli ali pa prišli v položaj, ko iz
               tega zakona ne bo nič. Zato, poglejte, res naprošamo, dajmo si vzeti še čas,
               štirinajst dni, pa se lahko tukaj ta javna predstavitev mnenj naredi in bodo potem
               seveda tudi skozi amandmaje, ki bodo lahko bolj strokovni in bolj kvalitetni, tudi
               bolj razumljivi, imeli možnost, da se bo ta zakon izboljšal do tiste mere, da bo to
               področje uredil.</p>
               <p>In naj še enkrat zanikam nekatere navedbe, da naša stranka takšnemu zakonu
               nasprotuje, s takšno vsebino. Resnično. Ampak, da se neko področje, na področju
               nepremičnin sistemsko uredi in da bo pravično kolikor toliko, da bomo vsi po svojih
               zmožnostih in seveda tudi na dejansko stanje lahko to plačevali. To smo pa vedno
               zagovarjali in bi bilo seveda ta cilj potrebno zasledovati. Po takšni vsebini, kot pa
               je zdaj pa ta zakon ni sprejemljiv in bi ga bilo moč z javno razpravo ali pa javno
               predstavitvijo mnenj tudi izboljšati. Hvala lepa.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Gospa Iva Dimic, izvolite.</p>
            </sp>
            <sp who="SDT6:DimicIva">

               <speaker>IVA DIMIC (PS NSi):</speaker>

               <p>Hvala lepa. Lep pozdrav še v mojem imenu, v imenu Nove Slovenije. </p>
               <p>V Novi Sloveniji nasprotujemo, da se zakon obravnava po nujnem postopku. Zakon je
               nedodelan, nepremišljen in nesistemski. To, kar je bilo že danes rečeno, da je
               različno vrednotenje nepremičnin v dejanski praksi prihajalo do absurdnih situacij,
               že gospod kolega Vizjak je omenjal kaj se dogaja, tudi na našo poslansko pisarno
               prihajajo številna pisma, od anomalij, da je nek kozolec toplar ovrednoten tristo
               tisoč, neka hiša v Prekmurju pa na tisoč petsto kaže, da nimamo pravih osnov na
               katerem naj bi temeljil nepremičninski zakon. Zadeve so se pripravljale ampak žal
               očitno res potrebujemo hitro polnjenje proračuna, ker podobne zadeve so se dogajale s
               katastrskim dohodkom, podobne zadeve se dogajajo na zdravstvu z interventnim zakonom
               in mislim, da mi vse preveč hočemo spraviti vse v enemu mesecu skozi in napolniti
               proračun. Ne bo šlo tako hitro, ker ne nazadnje, kdo bo trpel vse te posledice na
               vseh teh kar dela ta vlada Alenke Bratušek. Trpeli bodo navadni ljudje, kmetje,
               ljudje na podeželju, tisti ki ima eno njivico ali pa dve in malo gozda tako da že
               zdaj lahko v teh časih živi.</p>
               <p>Bi pa rada opozorila to, da bomo v Novi Sloveniji vseeno vložili tudi na sam zakon
               amandma, ker se nam ne zdi pošteno, da je stopnja obdavčitve gospodarskih objektov
               višja kot je stopnja obdavčitve energetskih objektov. Mislim, da je tukaj potrebno
               vse jemati enakovredno. Zato je potrebna javna razprava mnenj, kjer si bomo to
               povedali in še enkrat pregledali kje prihaja do teh anomalij. Rada bi opozorila, danes je bila skupnost občin
               Slovenije v Državnem svetu, mene zanima koliko poslancev je bilo notri v tistem času,
               ko smo se poslanci Nove Slovenije tega udeležili? Ni bilo nikogar razen gospoda
               Horvata, kolega. In bi rada opozorila, kar so tudi občine tam opozorile. Občine so
               opozorile, da tudi občine imajo neka stanovanja, občinska stanovanja. Nadomestilo so
               zdaj lahko zaračunavale podnajemnikom, kaj naj pa zdaj? Z nepremičninskim davkom,
               komu ga bodo? Tudi to pade na same občine. Mislim, da se vse tukaj preveč govorimo,
               delamo kakor da so občine ena svoja država, da jih želimo uničiti in bi tukaj res
               rada poudarila, da je potrebno z eno mero in da je prav, da se o teh zadevah še malo
               prediskutira, da ne bomo potem pa sprejeli potem bomo pa rekli, joj res smo ga nekaj
               polomili, tako kot pri katastrskem dohodku pa dajmo eno leto odložiti. Zakaj potem
               zakon sprejemati v takšni strukturi ali pa v takšnem obsegu? Mislim, da je pa
               potrebno pa ne nazadnje tudi vzeti v obzir tudi družine, tudi tukaj bomo v Novi
               Sloveniji vložili amandma, da družine s štirimi ali več otrok imajo znižano stopnjo
               0,02 obdavčitve nepremičnin.</p>
               <p>Skratka, mi v Novi Sloveniji podpiramo javno predstavitev mnenj in upamo na tem, da
               bo tudi vlada in pa koalicija uvidela, da so zelo hude anomalije. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa, gospa Dimic. Tudi jaz sem opazil to čudno stvar, da ima energetski
               objekti samo 0,40 namesto 0,75. Ob tem pa še vrednost energetskih objektov je
               zanimiva, ena milijarda dvesto sedemdeset so vsi energetski objekti ocenjeni v
               Sloveniji, samo za Blok 6 bomo dali pa eno milijardo in pol vse skupaj je pa vredno
               manj kot to.</p>
               <p>Skratka res je to. Zdaj je pa na vrsti gospa Brunskole, izvolite.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Hvala lepa. Lepo pozdravljeni.</p>
               <p>Kot je prej že kolega Potočnik poudaril, točka šest danes govori o predlogu za javno
               predstavitev mnenj, zatorej se sama ne bi rada opredelila na vsebino zakona temveč na
               to, da govorimo predvsem o tem, vezano na samo točko. In naj povem, da pravzaprav
               zadeve skrajšam, še ni eno uro ali mogoče uro in pol tega, kar je kolegij predsednika
               Državnega zbora sprejel vse točke kolegija. In med temi točkami je bila tudi zahteva
               koalicijskih poslank in poslancev, da se točka obravnave Zakona o davku na
               nepremičnine obravnava po nujnem postopku. Torej, glede na takšen sklep kolegija, da
               se ta zadeva obravnava to pomeni, da zadeva v povezavi z javno predstavitvijo
               mnenj<gap n="..."/> <stage>/ Oglašanje iz klopi./</stage> Smem do konca povedati? Torej, zadeva gre v tej
               smeri, da ta javna predstavitev mnenj iz naše strani ne more biti v danem trenutku
               podprta. Smo pa tudi mi prejeli dopise iz občin, v poletnih mesecih so se
               obravnavali, se je obravnavala vsebina zakona. Predsednica vlade je dostikrat o tem
               govorila, bi pa vseeno povedala, da ja ravno včeraj obiskala podjetje Krka d.d. Novo
               mesto in je tudi predsednik uprave podjetja Krka, gospod Jože Colarič povedal, da
               Krka ne bo plačevala sedaj nič več davka na nepremičnine, kot do se daj plačuje.
               Ravno tako so povedali v Gorenju, Kolektorju, Hidriji. Tako da, če se sploh o vsebini
               pogovarjamo, čeprav je danes točka o popolnoma drugi zadevi.</p>
               <p>Kot povedano, ne bomo v danem trenutku in glede na našo zahtevo za obravnavo zakona
               po nujnem postopku ta trenutek ni razloga za javno predstavitev mnenj.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Gospa Tomc.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Hvala lepa za besedo.</p>
               <p>Jaz sem pa bila na temu kolegiju na katerem se je razpravljalo o tej tematiki in
               odločitev kolegija seveda nima popolnoma nobene zveze z razpravo na današnjem odboru,
               niti ne s pobudo  odboru niti
               ne s pobudo naše poslanske skupine, da se opravi javna predstavitev mnenj.</p>
               <p>To, da je ta zakon namenjen izključno polnjenju proračuna pa seveda pove tudi to, da
               je bil predlagan po nujnem postopku. Če si pogledate določila poslovnika potem boste
               lahko v Poslovniku, v 143. členu prebrali razloge zaradi katerih se neki predpisi
               sprejemajo po hitrem postopku. Razlogi so zelo omejeni, mora res za neke izredne
               okoliščine in ta izredna okoliščina je, da se preprečijo hudo težke, nepopravljive
               posledice za delovanje države. Država nujno rabi novih dvesto milijonov evrov, da
               napolni proračun, da bo lahko delovala. Kako se bodo ob tem počutili ljudje, kako se
               bo počutilo gospodarstvo, kako se bodo počutili kmetje je tukaj povsem postranskega
               pomena pri nujnem postopku. In to, spoštovani kolegi, poglejte zapadate v eno
               kontradiktornost in nato v naslednjo. Začelo se je pa že s tem, ko smo najprej imeli
               problem ali je ta zakon, Zakon o davku na nepremičnine del proračunskega paketa ali
               ne. Razprava je bila zelo odvisna od tega iz katere strani je nekdo prihajal. Enkrat
               je bila postavljena trditev, da nepremičninskega zakona pravzaprav ne rabimo n gre
               lahko proračunski paket naprej brez njega saj vendarle ga bomo pa sprejemali enkrat
               kasneje. Naslednjič pa je bila obrazložitev popolnoma drugačna, zakon moramo
               obravnavati takoj in po nujnem postopku, ker je to del proračunskega paketa.</p>
               <p>Mi dajete prav, vidim, gospod Potočnik, da je stvar seveda zelo konfuzna tukaj.
               Nekako bi se najbrž lahko uskladila glede tega, da je res še veliko odprtih vprašanj
               ampak, bi pa rada pojasnila, da zahteva za odločanje, za javno predstavitev mnenje
               seveda ne bo v ničemer oziroma, ne bi v ničemer porušila dinamike, niti ne bi
               vplivala na sprejem proračuna, v temu smislu, da bi se morda podrla ta dinamika, da
               proračun zaradi tega ne bi bil sprejet. Absolutno ne. Dana je bila zahteva za
               obravnavo zakona, za izredno sejo in vse ostaja v okviru terminskega načrta. Javno
               predstavitev ne podre ničesar, seveda bo pa ta javna predstavitev lahko dala odgovore
               na marsikatera odprta vprašanja, ki jih je pa v temu zakonu mnogo.</p>
               <p>Jaz ne bom vseh teh pripomb, apelov, primerov in vsega kar so nam pošiljali, nam in
               vam, ljudje gospodarstvo prebirala. Bi pa opozorila samo recimo na štirinajst strani
               pripomb Zakonodajno-pravne službe. Na zakon, ki nima skupaj štirinajst strani členov.
               Zelo žalostno! In potrebno je odgovoriti na vprašanja o tem, kaj je davčna osnova ali
               je primerno določena ali ne, ali so primerno določene davčne stopnje ali niso? In za
               začetek, moram reči, da me je precej razburil kolega Bevk s svojim izvajanjem in s to
               opombo, da zakon ni padel z neba. Absolutno zakon ni padel z neba, veliko vlad se je
               že z njim ukvarjalo ampak takšen, kot je danes pred nami je pa res iz neba. In, da
               vas spomnim, malce na vsebino še tisto na katero moji kolegi niso opozorili, so pa
               opozorili na nekaj bistvenega, to je, da je NUSZ, ki naj bi ga zdaj ta davek
               nadomestil vedno bil prihodek občin. Zdaj pa pač temu ni več tako.</p>
               <p>In, ko ste že omenjali, bom jaz omenila vašega ministra, iz vaše stranke, gospoda
               Križaniča, dr. Križaniča, ki je imel, eden izmed številnih  ministrov, ki je imel ta zakon v eni ali drugi
               različici v predalu. Ko ga je imel on v predalu in ko je vaša opcija o njem
               razpravljala je bila stopnja davka na stanovanjske površine oziroma stanovanja
               predvidena 0,03 %. To ste takrat zagovarjali. Danes boste očitno mirno potrdili, da
               je stopnja 0,15 primerna in odlična. To je petkrat več! Ali lahko na podlagi takšnega
               miselnega preskoka trdite, da delate v dobro ljudi ali lahko samo skupaj ugotovimo,
               da gre za reševanje nepopravljive škode za delovanje države, ker ta država rabi
               denar.</p>
               <p>Omenila bi samo še eno, bom rekla tukaj, primerjavo z eno današnjo novico v enem
               izmed slovenskih medijev, kjer so objavili, da gospod Rigelnik, pa ne on osebno ampak
               njegov imperij, ki zame to imperij ni, dolguje bankam dvesto petdeset milijonov
               evrov. Ne bi gospod Rigelnik, poravnal tega v proračunu? Mi pa obremenjujemo celo
               državo, razburjamo ljudi, odganjamo gospodarske investicije, delamo škodo lokalnim
               skupnostim in ne privoščimo jim niti toliko, da bi lahko prišli, da bi lahko povedali
               svoja stališča, da bi lahko izrazili svoja mnenja in da bi mogoče, saj vsi vemo, da
               ta zakon bo sprejet, ker imate dovolj glasov da ga sprejmete ne glede na vse ampak,
               da bi pa mogoče vseeno prisluhnili kakšnemu od argumentov in da bi vnesli še kakšne
               popravke z amandmaji. In samo to je naš predlog, ko predlagamo javno razpravo, da se
               prisluhne vsem, da se naredi čim manj škode kar se jo sploh lahko. Mi si ne delamo
               iluzij, da lahko ta zakon ne glede na to, da se ne vsebinsko ne nikakor z njim ne
               strinjamo in bomo seveda predlagali amandmaje, da ne rečem skoraj na vsak člen, ker
               to je res eno skropocalo. Ampak, vendarle, dajte ljudem možnost in priložnost, da
               povedo svoje mnenje. Hvala lepa.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Še kdo? Če ne zaključujem razpravo in prehajamo na odločanje o naslednjem
               predlogu sklepa: Odbor za finance in monetarno politiko bo na podlagi 46. člena
               Poslovnika Državnega zbora opravil javno predstavitev mnenj o predlogu Zakona o davku
               na nepremičnine. Želi kdo razpravljati, oziroma, želi kdo obrazložiti svoj glas? Ne.
               Potem prehajamo na glasovanje.</p>
               <p>Glasujemo, kdo je za? <stage>(8 članov.)</stage> Je kdo proti? <stage>(11 članov.)</stage></p>
               <p>Sklep, da Odbor za finance in monetarno politiko opravi javno predstavitev mnenj o
               predlogu davka ni sprejet.</p>
               <p>Vsem skupaj se zahvaljujem za delovanje in s tem zaključujem 22. sejo Odbora za
               finance in monetarno politiko. Hvala lepa. <stage type="time">Seja je bila končana 5. novembra 2013
                  ob 16.47.</stage>
               </p>
            </sp>
         </div>
      </body>
   </text>
</TEI>
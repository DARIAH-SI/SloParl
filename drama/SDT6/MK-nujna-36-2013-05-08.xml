<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="MK-nujna-36-2013-05-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">77260D0D337A9D10C1257D1F005A734C</idno>
               <idno type="custom" subtype="day">6B626739C8251DE1C1257B6600390AAD</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=6B626739C8251DE1C1257B6600390AAD</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#MK-nujna-36-2013-05-08.MK" n="36">
               <name>nujna seja</name>
               <date when="2013-05-08"/>
            </setting>
         </settingDesc>
         <particDesc>
            <listOrg>
               <org xml:id="MK-nujna-36-2013-05-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="MK-nujna-36-2013-05-08.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MONETARNO-VOLILNA KOMISIJA</stage>
            <stage type="session">36. nujna seja</stage>
            <stage type="date">(8. maj 2013)</stage>
            <stage type="chairman">Sejo je vodila mag. Melita Župevc, predsednica komisije.</stage>
            <stage type="time">Seja se je pričela ob 14.01.</stage>


            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Dober dan želim vsem skupaj. Ker imamo danes na voljo res zelo malo časa predlagam,
               da smo danes kar se da hitri in učinkoviti. Vodja Poslanske skupine SDS me je
               obvestil, da ste ob pol štirih predstavniki opozicije vabljeni na pogovor k
               predsednici Vlade, tako da bomo ob pol štirih končali.</p>
               <p>Pričenjam 36. nujno sejo Mandatno-volilne komisije. S sklicem seje ste prejeli dnevni
               red. Naknadno ste prejeli še predlog za razširitev dnevnega reda s točkami 1.a
               Predlog za izvolitev kandidata za sodnika na splošnem sodišču sodišča Evropske unije
               v Luksemburgu, pod točko 2.a Predlog za izvolitev v sodniško funkcijo na sodniško
               mesto okrožnega sodnika na Delovnem sodišču v Mariboru in pod točko 8. Obvestilo
               Okrožnega sodišča v Mariboru, Preiskovalni oddelek, o dovoljenju za začetek
               kazenskega postopka zoper poslanca mag. Ivana Vogrina. Želijo morda svoje stališče v
               zvezi s predlogom za razširitev dnevnega reda podati predstavnica Urada predsednika
               republike oziroma predstavniki vodje poslanskih skupin? Ne. Potem prehajamo na
               odločanje o predlagani razširitvi dnevnega reda.</p>
               <p>Kdo je za predlog, da se dnevni red razširi s točkami, če lahko kar ponovim 1.a, 2.a
               in točka 8? Glasujemo.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Predlog je sprejet.</p>
               <p>Po pooblastilu poslanca Roberta Hrovata nadomešča gospod Tomaž Lisec na seji
               Mandatno-volilne komisije.  S
               tem je torej dnevni red določen takšen, kot smo ga ravnokar izglasovali.</p>
               <p>Prehajamo na <title>1. TOČKO DNEVNEGA REDA.</title> Gospod Tanko ima proceduralno.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Vsem lep pozdrav. Po moje bi se bilo dobro dogovoriti, kako bo
               ta seja tekla. Namreč predsednica Vlade je ob pol štirih sklicala sestanek z
               opozicijo, kjer bo predstavila dokumente. Predlagam, da bi nekaj minut pred pol
               četrto uro sejo prekinili. Predlagam pa še eno zadevo, da bi spremenili vrstni red
               obravnave točk, tako da bi točke 3 in 4 obravnavali na koncu, ker bodo najbrž to bolj
               zahtevne obravnave in bi vse te stvari, kar zadeva kadrovske zadeve in
               administrativne in tako naprej opravili v tem delu in bi na koncu točko 3 in 4. In če
               bi kazalo, da bi prej končali, bi tudi predlagal, da to obravnavamo skupaj naenkrat
               na naslednji seji, da ne bi nekaj po dveh razpravah končali.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Jaz sem že na začetku pojasnila oziroma povedala, da ste vabljeni k predsednici Vlade
               in zato bom jaz to sejo nekaj minut do pol četrte ure tudi zaključila, tako kot ste
               me gospod Tanko vi včeraj prosili oziroma me obvestili. Je pa sedaj tako, gospod
               Klemenčič se za današnjo sejo ni opravičil. Vabili smo ga in bo prišel tako rekoč
               brez zveze, glede na to, da bo gospod Klemenčič očitno prišel. Lahko pa smo hitri in
               teh ostalih osem točk opravimo v pol ure, ker glede na to, da ni nič takšnega. Jaz
               lahko dam vaš predlog na glasovanje. Mislim, da je dnevni red takšen, kot je, čisto v
               redu, da ne rabimo prestavljati in danes lahko začnemo z razpravo o letnem poročilu
               Komisije za preprečevanje korupcije. Takšen predlog pa bo sprejet, če mu ne bo
               nasprotovala tretjina poslancev. Torej, dajem takšen predlog na glasovanje.</p>
               <p>Kdo je za to, da se<gap n="..."/><stage>/Oglašanje iz klopi./</stage> Gospod Han, izvolite.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Jaz moram reči, da nimam težave s takšnim predlogom, če danes opravimo normalno tudi
               razgovor z gospodom Klemenčičem, da najprej opravimo vse točke, ki so, bom rekel,
               kadrovske, da naredimo to čim prej. Jaz mislim, da ni nobenih problemov, da to ne bi
               naredili zelo hitro. Potem vidimo, če do pol štirih ne bi končali. Po pol četrti po
               pol peti nadaljujemo sejo. Kar se mene tiče jaz nimam nobenih problemov.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Izvolite.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Podobnega mnenja sem tudi jaz, da ne bi na dolgo in široko razpravljal. Predlagam, da
               sprejmemo vseeno to rešitev, da najprej obravnavamo kadrovske zadeve, potem pa
               vprašanja, ki so vezana na letno poročilo Komisije za preprečevanje korupcije.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Dobro. Jaz vas pozivam, da bodimo potem tako korektni, da te točke opravimo čim prej.
               Dober dan, gospod Klemenčič. Predsednik protikorupcijske komisije udeležil današnje
               seje, da potem damo danes tudi njemu besedo, glede na to, da je pač očitno upošteval
               tudi druge obveznosti in se udeležil naše seje. Se s tem strinjamo?</p>
               <p>Jaz bom dala predlog gospoda Tanka na glasovanje, da se najprej opravijo druge točke,
               potem pa preidemo na obravnavo letnih poročil o delu Komisije za preprečevanje
               korupcije. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Še eno pooblastilo. Gospo Evo Irgl na seji Mandatno-volilne komisije pooblašča gospod
               Andrej Vizjak.</p>
               <p>Prehajamo na 1. točko dnevnega reda. V računalniškem omrežju Državnega zbora ste
               lahko preverili pregled poteka 27., 34. in 35. nujne seje Mandatno-volilne komisije
               ter pregled uresničitve sprejetih sklepov. Ima morda kdo kakšno pripombo na te
               sklepe? Ne. Če nima, potem dajem na glasovanje predloge naslednjih sklepov: da se
               potrdi pregled uresničitve sklepov 27. nujne seje, 34. nujne seje in 35. nujne seje
               Mandatno-volilne komisije. Glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage> Prehajamo na <title>1.A TOČKO DNEVNEGA REDA.</title>
               </p>
               <p>Kot že rečeno, je bila k tej točki vabljena predstavnica Urada predsednika republike.
               Seje se udeležuje gospa Nataša Kovač, generalna sekretarka na Uradu predsednika
               republike. Predsednik republike Državnemu zboru predlaga v izvolitev Mira Preka za
               kandidata za sodnika na Splošnem sodišču Sodišča Evropske unije v Luksemburgu.
               Predlog je pripravljen na podlagi določb Zakona o predlaganju kandidatov iz Republike
               Slovenije za sodnike mednarodnih sodišč, ki določa postopek predlaganja in izvolitev
               kandidatov za sodnike, ki v mednarodnih sodiščih sodelujejo kot predstavniki
               Republike Slovenije na podlagi mednarodnih pogodb, ki obvezujejo Republiko Slovenijo.
               Državni zbor bo v skladu s prvim odstavkom 7. člena navedenega zakona o predlaganem
               kandidatu odločil s tajnim glasovanjem, kandidat pa bo izvoljen, če bo prejel večino
               glasov vseh poslancev. Predlog predsednika republike ste članice in člani prejeli
               proti podpisu.</p>
               <p>Želi besedo predstavnica predlagatelja, gospa Nataša Kovač? Izvolite. Na kratko,
               prosim.</p>
            </sp>
            <sp who="SDT6:KovačNataša">

               <speaker>NATAŠA KOVAČ:</speaker>

               <p>Hvala lepa. Zelo na kratko, ker razumem časovno stisko, ki jo ima komisija.</p>
               <p>Predsednik republike je na podlagi prejetih predlogov in opravljenega postopka prejel
               dve kandidaturi za mesto, o katerem je danes govora, torej za sodnika Sodišča
               Evropske unije v Luksemburgu, gospoda Mira Preka in gospoda dr. Miodraga
               Džordževića.</p>
               <p>Predsednik republike po temeljiti proučitvi predlogov predlaga Državnemu zboru, da
               izvoli za sodnika Sodišča Evropske unije v Luksemburgu gospoda Mira Preka,
               univerzitetnega diplomiranega pravnika in že sedaj tudi sodnika na Splošnem sodišču
               Sodišča Evropske unije v Luksemburgu.</p>
               <p>Obrazložitev kandidature ste vsi prejeli, zato vam ne bi želela kratiti časa. Mislim,
               da je pomembno poudariti predvsem naslednje - da je gospod Prek s svojimi delovnimi
               izkušnjami, dolgoletnimi, do sedaj izkazal izjemno veliko stopnjo strokovne
               usposobljenosti in poznavanja predvsem prava Evropske unije, ker se je celo življenje
               s tem tudi ukvarjal. Že od leta 2006 opravlja sedanjo funkcijo sodnika na Splošnem
               sodišču, pred tem je bil edini med 600 kandidati izbran za direktorja Urada za uradne
               publikacije Evropske unije, vendar pač te funkcije ni nastopil, ker je nastopil
               funkcijo sodnika. Leta 2009 je pridobil tudi podiplomski naziv <q>"Master of Law"</q>
               oziroma magister evropskega prava na Fakulteti za pravo, gospodarstvo in finance
               Univerze v Luksemburgu. Ima izjemno veliko strokovnih izkušenj na področju
               uveljavljanja prava Evropske unije, izkušenj pri dosedanjem delu. Kot uspešen sodnik
               tega sodišča ima izkušnje z oblikovanjem novih sodnih praks, pridobljenih na sojenjih
               na vseh področjih pristojnosti tega sodišča, in slovi kot eden redkih sodnikov tega
               sodišča, ki praktično nima sodnih zaostankov. Aktivno uporablja angleški, francoski
               in nemški jezik ter pasivno španskega in tudi italijanskega. To omenjam zaradi tega,
               ker se v skladu z jezikovnimi pravili tega sodišča sodnice in sodniki brez tolmačev
               posvetujejo v francoskem jeziku in zato ima prednost kandidat z aktivnim znanjem
               francoskega jezika.</p>
               <p>Na podlagi vsega navedenega je predsednik presodil, da bo gospod Miro Prek še naprej
               strokovno in vestno opravljal to ugledno mednarodno funkcijo, in predlaga Državnemu
               zboru, da ga imenuje za sodnika Splošnega sodišča Evropske unije v Luksemburgu. Hvala
               lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa, gospa Kovač.</p>
               <p>Odpiram razpravo o predlogu predsednika republike. Želi kdo razpravljati? Gospod Han,
               izvolite.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Povedal bom samo svoje stališče, tako osebno kot stališče Poslanske skupine Socialnih
               demokratov. Mi zaupamo presoji predsednika države, da na to pomembno funkcijo
               imenujemo gospoda Preka. On tudi dokazuje, da se da uspešno in dobro delati v Evropi,
               mi je pa žal, da nekateri sodniki v Sloveniji nimajo takšnih rezultatov. Tako bo
               Poslanska skupina Socialnih demokratov predlog predsednika države podprla. Hvala
               lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa.</p>
               <p>Če ni več prijavljenih k razpravi, dajem na glasovanje predlog sklepa:
               Mandatno-volilna komisija se je seznanila s predlogom predsednika Republike
               Slovenije, da Državni zbor za kandidata za sodnika na Splošnem sodišču Sodišča
               Evropske unije v Luksemburgu izvoli Mira Preka, in ga podprla. Državnemu zboru
               predlaga, da kandidata izvoli za kandidata za sodnika na Splošnem sodišču Sodišča
               Evropske unije v Luksemburgu. Glasujemo.</p>
               <p>Kdo je za? <stage>(11 članov.)</stage> Je kdo proti? <stage>(1 član.)</stage></p>
               <p>Ugotavljam, da je sklep sprejet. Zaključujem 1.a točko dnevnega reda.</p>
               <p>Prehajamo na <title>2. TOČKO DNEVNEGA REDA.</title>
               </p>
               <p>K tej točki je bila vabljena varuhinja človekovih pravic, gospa Vlasta Nussdorfer, ki
               jo lepo pozdravljam.</p>
               <p>Varuhinja človekovih pravic predlaga Državnemu zboru, da za namestnico varuhinje
               človekovih pravic ponovno imenuje mag. Kornelijo Mrzel, ki ji 6-letni mandat poteče
               31. maja 2013. Predlog varuhinje ste članice in člani prejeli proti podpisu.</p>
               <p>Želi varuhinja človekovih pravic, gospa Vlasta Nussdorfer, predlog dodatno
               obrazložiti? Izvolite.</p>
            </sp>
            <sp who="SDT6:NussdorferVlasta">

               <speaker>VLASTA NUSSDORFER:</speaker>

               <p>Čisto na kratko, če dovolite. Lepo pozdravljeni!</p>
               <p>Pred vami je predlog za ponovno imenovanje namestnice varuhinje človekovih pravic
               mag. Kornelije Mrzel. Ker je čas zelo omejen, bom izpostavila samo nekaj podatkov.
               Zaključila je Pravno fakulteto s povprečno oceno preko 9, magisterij, vpisan ima
               doktorat, ima zaključen master program, 24 let delovne dobe, od tega 6 let pri
               dosedanji varuhinji človekovih pravic, kjer je pokrivala in trenutno pokriva področje
               okolja in prostora, upravnih zadev, delovnopravnih zadev in stanovanjskih zadev, kar
               je izredno pomemben segment pri varovanju človekovih pravic. Je tudi predavateljica
               in spraševalka na izpitih iz upravnega prava in pri dosedanjem delu se je izkazala.
               Jaz sem za mnenje, ker sem nova varuhinja in ne poznam kolegice, vprašala tudi
               zaposlene, torej vse namestnike, generalno sekretarko ter vse ostale, in strinjali so
               se, da bi ponovno podala predlog za njeno imenovanje. Hvala lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala lepa.</p>
               <p>Odpiram razpravo. Želi kdo razpravljati o tem predlogu? <stage>(Ne želi.)</stage></p>
               <p>Na glasovanje dajem naslednji predlog sklepa: Mandatno-volilna komisija predlaga
               Državnemu zboru, da sprejme sklep o imenovanju namestnice varuhinje človekovih
               pravic, s katerim se za dobo 6 let imenuje za namestnico varuhinje človekovih pravic
               mag. Kornelijo Mrzel. Glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujemo 2. točko dnevnega reda.</p>
               <p>Prehajamo na <title>2.A TOČKO DNEVNEGA REDA.</title>
               </p>
               <p>Vabljeni k tej točki je bil gospod Janez Vlaj, predsednik Sodnega sveta, ki pa je
               svojo odsotnost opravičil.</p>
               <p>Sodni svet je posredoval v obravnavo predlog za izvolitev kandidata v sodniško
               funkcijo na sodniško mesto okrožnega sodnika na Delovnem sodišču v Mariboru. Predlog
               ste članice in člani prejeli proti podpisu, delovno besedilo predloga sklepa pa je
               bilo objavljeno tudi pri EPI.</p>
               <p>Odpiram razpravo. Vidim, da ni želje po razpravi.</p>
               <p>Glasujemo o delovnem besedilu predlaganega sklepa, in sicer, da se izvoli v sodniško
               funkcijo gospod Urban Tručelj na sodniško mesto okrožnega sodnika na Delovnem sodišču
               v Mariboru. Glasujemo.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zdaj pa v skladu s proceduralnim predlogom, ki je bil izglasovan, prehajamo na <title>5. TOČKO DNEVNEGA REDA.</title>
               </p>
               <p>Ker je članu Programskega sveta RTV Slovenija dr. Jerneju Pikalu prenehal mandat
               člana, so bile poslanske skupine z dopisom z dne 11.4.2013 pozvane, da predložijo
               predloge kandidatov za člana Programskega sveta RTV Slovenija, ki bo imenovan za
               preostanek mandata Programskega sveta RTV Slovenija. Predlog kandidata je v roku
               posredovala Poslanska skupina Socialnih demokratov, ki v imenovanje predlaga
               kandidata Cirila Baškoviča. Predlog kandidata ste članice in člani prejeli proti
               podpisu.</p>
               <p>Odpiram razpravo. Želi kdo razpravljati o tem predlogu? <stage>(Ne želi.)</stage></p>
               <p>Glede na to, da imamo predlog enega kandidata, predlagam, da o kandidatu glasujemo
               skupaj s predlogom sklepa, ki se glasi: Mandatno-volilna komisija predlaga Državnemu
               zboru, da sprejme sklep o imenovanju člana Programskega sveta RTV Slovenija na
               podlagi šeste alineje šestega odstavka 17. člena Zakona o RTV Slovenija, s katerim se
               za člana Programskega sveta RTV Slovenija imenuje Cirila Baškoviča za čas do izteka
               mandata Programskega sveta RTV Slovenija  imenuje Ciril Baškovič za čas do izteka mandata programskega sveta RTV
               Slovenija, konstituiranega v letu 2010.</p>
               <p>Pričenjam glasovanje, kdo je za? <stage>(13 članov.)</stage> Je kdo proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujemo 5. točko dnevnega reda.</p>
               <p>In prehajamo na <title>6. TOČKO DNEVNEGA REDA.</title>
               </p>
               <p>V okviru te točke bomo obravnavali najprej ugovor dr, Žige Turka v zvezi z
               nadomestilom plače po prenehanju funkcije ministra, nato pa še obvestila poslank in
               poslancev, na podlagi 13. člena Zakona o poslancih in zaključili s predlogom delovne
               skupine mandatno-volilne komisije za oddajo službenih stanovanj v najem.</p>
               <p>Najprej torej glede ugovora dr. Žige Turka. Dr. Žiga Turk je v roku podal ugovor
               zoper odločbo s katero mu je bila pravica do nadomestila plače po prenehanju funkcije
               ministra zavrnjena. Za sejo ste članice in člani proti podpisu prejeli tudi ugovor
               zoper odločbo. Odpiram razpravo. Gospod Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Zdaj, tukaj imamo na nek način primer, ki se v praksi ne bi smel dogoditi. Namreč,
               gospod Žiga Turk je imel s fakulteto sklenjen ustrezen sporazum o vrnitvi na delovno
               mesto. Fakulteta, tako izkazujejo dokumenti, mu te vrnitve na delovno mesto ni
               zagotovila in mandatno-volilna komisija mu tudi ni odobrila prejemanja nadomestila za
               čas, ko se ne more vrniti na delo. Mislim, da kakor koli to obračamo, takšni primeri
               se ne bi smeli dogoditi in so neživljenjski.</p>
               <p>Zato predlagam, da člani mandatno-volilne komisije sprejmemo ugovor Žige Turka in mu
               omogočimo, da prejme nadomestilo za čas, ko se ne bo mogel vrniti na delovno mesto.
               Fakulteta mu, kot rečeno in kot ste videli iz teh dokumentov, tega ne zagotavlja,
               kljub sporazumu, druge alternative ni, drugih del opravljati ne more, ker tudi
               primerljivih ali pa ustreznih del mu ne more zagotoviti in mislim, da je nedostojno
               da ali poslancu ali ministru ali kateremu drugemu funkcionarju, ki na takšen način
               postane brez virov ne onemogočimo, boi rekel normalnega življenja naprej. in se mi
               zdi smiselno, da bi poslanci s tem ugovorom gospoda Žige Turka prisluhnili in mu
               omogočili odobritev funkcionarskega nadomestila za čas, ko ne more opravljati dela.
               Hvala lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Še kdo? Gospod Gorenak, izvolite.</p>
            </sp>
            <sp who="SDT6:GorenakVinko">

               <speaker>DR. VINKO GORENAK (PS SDS):</speaker>

               <p>Zelo na kratko, da ne zavlačujem.</p>
               <p>Poglejte, zdaj kakor koli, v zakonu imamo napisano in imamo praktično težavo. S tem
               se bomo srečali še kar naprej, vsak univerzitetni profesor, ki gre med funkcionarje,
               poslance ali kar koli je situacija jasna, fakultete 1. oktobra razdelijo denar,
               razdelijo ure, razdelijo obveznosti in do 1. oktobra naslednje leto načeloma ne bo
               nobena fakulteta nobenega učitelja nazaj vzela, ker je to tudi s fakultetnega vidika
               tako. Poleg tega se lahko zgodi, največkrat se zgodi, da so ti predavanja v prvem
               semestru, tako kot je bilo tudi pri Turku, potem pa v drugem semestru nima obveznosti
               in človek je danes brez plače.</p>
               <p>In meni se zdi res korektno, če imamo kakršno koli možnost, da izglasujemo, da za čas
               vrnitve, da mu to pripada, ker ne izigrava. To je tipični primer, da ne izigrava
               sistema kar smo ga poznali v preteklosti.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala gospod Gorenak. Gospod Braniselj, potem se bom pa jaz prijavila k besedi.
               Izvolite.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>No, tukaj so res primeri, ki se ne bi smeli zgoditi. Vendar pa žal tukaj sploh ni
               prvi primer. Mi smo že imeli primer z našo poslanko, ki je imela ravno tako sklenjen
               dogovor pa ga bivši delodajalec ni hotel spoštovati in tam je, mislim  da začela delovni spor. In mislim,
               da je to rešitev iz te zagate pravzaprav.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala. Če smem tudi jaz dati nekaj pojasnil.</p>
               <p>Poglejte, jaz razumem vašo obrazložitev, ko pravite, da gre za neživljenjske zakonske
               rešitve vendar bi jaz kot predsednica mandatno-volilne komisije ravnala v nasprotju z
               zakonom, če bi izdala določbo s katero se gospodu oziroma dr. Žigi Turku prizna
               nadomestilo. Zakon je pač takšen kot je, zakon je bil sprejet v Državnemu zboru in
               jaz kot predsednica Mandatno-volilne komisije sem zakon dolžna spoštovati. Imeli smo
               druge primere, ko so recimo nekateri zavrnili mesto funkcije poslanca pa so vseeno
               želeli prejemati nadomestilo. Kasneje so se sicer nadomestilo odpovedali<gap n="..."/></p>
               <p>Hočem povedati, da v temu zakonu so očitno nekatere anomalije in prihaja in bo
               prihajalo do situacij, ki so, kot vi pravite, neživljenjske. Jaz lahko š enkrat
               povem, kot je bilo že pojasnjeno in tudi zapisano v odločbi, da Zakon o poslancih v
               petem odstavku, 38. člena, jasno določa, da poslanec, ki je bil do potrditve mandata
               v delovnem razmerju in mu pravice iz obveznosti iz tega delovnega razmerja na podlagi
               sporazuma z delodajalcem, ki ga dr. Turk ima, mirujejo po prenehanju mandata nima
               pravice do nadomestila.</p>
               <p>Kot rečeno, jaz druge obrazložitve kot je ta ne morem dati. Zakon je takšen kot je,
               če bi delali pri enemu poslancu, bom rekla izjemo bi prvič, kršili zakon kar pa
               mislim, da je za ta Državni zbor nesprejemljivo. In kršili bi ga zavestno. Tako da
               jaz dajem samo to še v dodatno pojasnilo, bo pa o tem, kot že rečeno, odločala zdaj
               mandatno-volilna komisija.</p>
               <p>Želi še kdo razpravljati? Izvolite, gospod Vizjak.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Poglejte, saj če smo tako, pa ne govorim pikolovsko ampak če tako tolmačimo zakonsko
               normo o tem imamo res skrajne nemogoče primere. Imamo poslanca, ki je prejemal
               poslansko nadomestilo in služil oziroma ministra in služil kar precej s honorarji, ki
               so presegali nivo plače pa je bilo vse v redu in je dobil nadomestilo. Zdaj imamo
               primer ministra, ki nima službe pa ima sporazum ki ga seveda delodajalec ne spoštuje,
               ga ni nemudoma zaposlil temveč ga bo z nekim faznim zamikom pa mu ne damo nadomestila
               pa je spet vse po črti zakona, kot pravite. </p>
               <p>Jaz mislim, da ni namen zakonodajalca, ko je zapisal zakonsko normo je ta, da če
               poslanec po izgubi oziroma po tem, ko mu funkcija preneha ima možnost in ima sporazum
               se vrniti na delovno mesto potem normalno, da mu ne pripada nadomestilo. Če pa nima
               te možnosti pa mu pripada nadomestilo.</p>
               <p>In to je,m veste to je osnovno sporočilo te zakonske norme ne pa tako kot vi
               razlagate, formalnost obstoja sporazuma in če ta sporazum je, tudi če se ne spoštuje,
               ni nadomestila. Jaz mislim, da je to tolmačenje najmanj sporno, če ne zgrešeno.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala gospod Vizjak. Gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Jaz se s kolegom gospodom Vizjakom popolnoma strinjam, res je, imamo takšne anomalije
               da bog pomagaj. In ta primer, ki ste ga povedali je čisto res, samo en problem je, ni
               bilo tožnika, bila je pa samo redukcija. Tukaj je pa prišlo do pritožbe, najprej do
               sklepa potem pa do pritožbe. In zdaj se moramo mi vprašati ali bomo delali zakonito
               ali ne, to je bistvena razlika. Tam pa ni bilo nobenega, nihče ni nič vprašal razen
               javnost in volitve so se zgodile, tukaj je problem.</p>
               <p>Tako da, iz tega razloga jaz zdaj seveda sprašujem, če bomo mi danes rekli, da je
               temu tako in to ugodilo potem predsednica je delala nezakonito, ko je sprejela takšen
               sklep. Jaz to tako razumem, nekdo je nekaj narobe naredil potem.</p>
               <p>In je tukaj se potrebno odločiti ali bomo spoštovali zakon ali ne, ali bomo delali z
               vsakokratno izjemo svojevrstno obrazložitev. Jaz se strinjam, da je potrebno biti
               življenjski ampak kljub temu, mi moramo prilagajati zakon, tako da bomo vsakemu
               posebej življenjski ali kako bi temu rekel. Saj me razumete kaj želim povedati, za
               vse mora biti en centimeter. To ne gre.</p>
               <p>Tako da, jaz imam samo eno vprašanje, če je to dejanje, da se pritožbi  ugodi zakonito potem jaz nimam
               nobenih težav ampak imam pa težavo nekje drugje. Ko bo konec mandata, se pravi
               normalno, po štirih letih in več bo šlo tako, recimo hipotetično če bo res tako se
               zgodilo bomo mi končali mandat decembra. Kaj bo potem bo tam isto veljalo, da bomo
               pol leta čakali, da se bodo vsi profesorji z novim šolskim letom zaposlili? Ne.
               Seveda da ne, takrat bo upoštevan šestmesečni rok, ki ti avtomatično pripada oziroma
               na družino. V temu primeru pa tega ni. Torej imamo dva različna vatla.</p>
               <p>Tako da, tukaj je za mene odprta dilema, načeloma pa mislim da je seveda to kar je
               naredila predsednica pravilno se odločila. Hvala.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospa Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala za besedo.</p>
               <p>Jaz bi tudi ta problem osvetlila z večih vidikov. Namreč tukaj je bilo nekaj primerov
               izpostavljenih, naša bivša poslanka iz Državljanske liste je imela podoben primer
               vendar je šlo pri njej za eno drugo zadevo, daj e ona sama podala odstopno izjavo
               oziroma je vrnila mandat in je za mene tukaj zadeva popolnoma drugačna kot je v pa v
               temu primeru. V temu primeru se pa jaz sprašujem tudi to, da bi pričakovala, da bo
               tukaj Zakonodajno-pravna služba namreč lahko vsi skupaj ugotovimo, da v bistvu prvi,
               ki krši zakon je seveda univerza, ki ne spoštuje dogovora in od državnih inštitucij
               bi jaz najprej pričakovala, da bodo spoštovale zakonitost svojega dela oziroma
               zakone, ki jim nalagajo to. In gospodu dr. Žigi Turku je bilo jasno dano soglasje, da
               se v skladu z zakonom vrne na bivše delovno mesto oziroma, tako kot piše zakon, na
               primerljivo delovno mesto. Ni potrebno na isto delovno mesto vendar pa se mu mora
               zagotoviti v okviru organa ustrezno delovno mesto.</p>
               <p>Je pa še drugi problem, da v kolikor dejansko nekdo, ki je bil minister, ki je
               naredil nekaj za to državo, tudi dobrega, čeprav nekateri želijo prikazati stvari
               seveda drugače, se je pa seveda potrebno vprašati ali se pravilno razlaga ta zakonska
               določba. Ker namreč, če je imel sporazum in je delodajalec odstopil iz sporazuma se
               meni seveda postavlja pravna dilema, jaz nisem pravnik, sem upravni pravnik, se mi
               postavlja dilema ali v temu primeru dejansko ni mogoče uporabiti pa norme, da se mu
               dejansko to nadomestilo prizna? Tako da jaz mislim, da bi morali tukaj dobiti eno
               obrazložitev in da to zadevo ne bi smeli kar tako na hitro odločiti.</p>
               <p>Hvala.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala. Bom dala potem en proceduralni predlog. Gospod Jurša se je javil še.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa. </p>
               <p>Zdaj, če gledaš s tega pravnega zornega kota potem lahko dejansko oceniš to kar so
               nekateri rekli, da je to težko zagotoviti. Če pa gledaš čisto življenjsko pa ne glede
               na to kdo bi sedel na stolu gospoda Turka, je čisto vseeno takšne ali drugačne barve
               poslanec oziroma minister pa lahko ocenjuješ že to relativno zelo neživljenjsko. In
               neko rešitev za njega bi bilo potrebno najti. Zdaj ali iz tega naslova ali pa iz
               naslova seveda fakultete s katero je imel on tudi sklenjen dogovor.</p>
               <p>Pri glasovanju ne bom sodeloval zaradi tega, ker ocenjujem, da mu bi v vsakem primeru
               naredil krivico. Hvala lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Braniselj.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Očitno živimo v državi kjer se dogovori tudi ne spoštujejo.</p>
               <p>Pogodbene stranke sta imele sklenjen sporazum in ena od teh strank ga ne spoštuje.
               Ali bomo zdaj pa mi tukaj arbiter, ki bomo zadevo reševali, pot je na sodišču in
               mislim, da bo tudi uspešna in seveda ne more biti v temu primeru v izogib sporom, v
               izogib temu, da se bo to spoštoval dogovor bo kdor koli izkoriščal priliko in tukaj v
               Državnemu zboru, ki sploh ni pogodbena stranka, to nadomestilo prejemal.</p>
               <p>Jaz mislim, da signal mora biti takšen, da je potrebno spoštovati sklenjene  dogovore, na njih vztrajati in
               mislim da bo s tem zadeva tudi rešena.</p>
               <p>Kar se pa tiče, seveda nikoli ne moremo mimo nadomestila bivšega ministra Viranta.
               Pri nobeni od debat<gap n="..."/> Ja, res je, bil je takšen primer. Bil je primer tudi ta, da je
               nekdo prejemal eno leto nadomestila in po enem letu je šel tožiti bivšega delodajalca
               za vrnitev v delovno razmerje. Tudi takšen primer imamo pa ga ne izpostavljam ampak
               tukaj ga pač moram.</p>
               <p>Tako da, gre za to, da imamo jasno zakonodajo samo spoštovati jo moramo. In, jaz sem
               že večkrat povedal, da v tej hiši jo do sedaj nismo tako striktno kot je napisano
               ampak smo si zmeraj to po svoje tolmačili. In jaz se bojim tukaj, da bo prevladala
               neke vrste lažna solidarnost in da bo zadeva šla v to smer. Mislim, da moramo biti
               tukaj prvi mi, ki bomo to tolmačili in spoštovali tako kot je ta zakonodaja napisana
               in mišljena.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Tanko potem gospod Han.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Zdaj, v teh primerih, ki so bili navedeni ni šlo za podobne ali pa identične primere.
               Tukaj je enostavno se nekdo znašel v situaciji, ko ne more realizirati tega
               sporazuma, ne po svoji krivdi, ne zaradi svoje odločitve ampak zaradi odločitve
               nekoga drugega, ki mu ne da niti istega niti primerljivega delovnega mesta. Niti
               enega niti drugega.</p>
               <p>In tukaj se dejansko postavlja vprašanje, ne lažne solidarnosti, tukaj ne gre za
               lažno solidarnost, tukaj gre za to ali bo Državni zbor ali pa mi sprejeli to
               odgovornost in odločili kaj bomo storili v temu odboju, ko ni možno tega realizirati.
               Iz objektivnih razlogov.</p>
               <p>Če bi gospod Turk naredil, bom rekel, subjektivno procesno napako potem je to njegova
               odgovornost. Ampak tega ni storil. Bori se za to, da bi prišel do svojega delovnega
               mesta istega ali primerljivega in ne more uspeti in vprašanje koliko časa še ne bo
               mogel v temu postopku uspeti .Najbrž dolgo časa, ne hitro, ker te stvari po navadi
               tečejo dolgo časa. In jaz mislim, da smo mi tisti, ki moramo v temu primeru odločati
               ali nekomu to omogočimo, da dobi tisto znižano nadomestilo ali da ga ne dobi. In mu
               damo možnost, da enostavno sploh preživi v temu času, saj to je problem. Ko nima niti
               nadomestnih virov, ki se obračunavajo v znižanje nadomestila niti nič. Nima. Ker če
               ne bi uveljavljal še tisti znižani del, ki še obračunava. Enostavno so mu vse te
               stvari zaprte.</p>
               <p>In po moji presoji Državni zbor ne bi tukaj naredil nobenega odstopa od česar koli.
               Gre samo za to, ali smo dovolj, bom rekel, dovolj razumni in to odločimo in to zadevo
               začasno, dokler ne dobi primernega delovnega mesta, omogočimo ali ne. Saj, če bo pred
               rokom dobil delovno mesto se bo zaključilo, skrajni rok pa mislim da ima tako samo,
               ne vem, šest mesecev. Tako da tukaj ne gre za neke enormne zadeve gre pa za enostavno
               reševanje stiske v kateri se lahko nekdo znajde, ne po svoji krivdi. To poudarjam, ne
               po svoji krivdi! Izkazal je interes, da bi šel v službo, najprej in ga je tudi iskal
               in zato, da ne more v službo priložil vse ustrezne dokumente inštitucije, ki mu je
               dolžna to po sporazumu ali po pogodbi, kakor hočete, zagotoviti. In mu ne
               zagotovi.</p>
               <p>In zato se mi zdi smiselno in tudi razumno da odločimo in da mu to nadomestilo
               omogočimo.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Han še.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Jaz vem, da bi bilo modreje, da bi bil danes tiho, bi odglasoval tisto kar mislim da
               je potrebno glasovati in bi šla ta zadeva mimo .Ampak jaz enostavno ne znam biti
                  tiho ker sem preveč iskren
               in nekatere stvari drugače gledam kakor bi jih mogoče lahko in bi bilo politično
               modreje za mene, da bi jih drugače gledal. Ampak jaz vam moram povedati, da bom
               podprl ta predlog. S tem, da me razprave predvsem nekaterih iz SDS-a niso prepričale,
               kaj je življenjsko, kaj je bolj življenjsko kaj je manj življenjsko<gap n="..."/> Danes imamo
               teh tragedij v Sloveniji, ko ljudje nimajo službe nemogoče veliko. Tako da zaradi
               enega politika ali je to življenjsko ali ne ampak vendarle se mi zdi prav, da
               nekatere stvari tudi rečemo bobu bob. In, če je tukaj gospod Tanko povedal za gospoda
               Turka jaz temu verjamem in jaz bo absolutno to podprl.</p>
               <p>Kaj je pa življenjsko, tudi ZUJF ni bil življenjsko za sedemindvajset tisoč ljudi in
               tako naprej pa smo ga vseeno sprejeli. Tako da, vsako stvar moraš gledati malo
               drugače. Jaz sem pa po navari človek, da če ne morem pomagati v življenju ne
               škodujem. Hvala lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala gospod Han.</p>
               <p>Zdaj, jaz sem dolžna res še enkrat opozoriti eno stvar. Jaz nisem te odločbe izdala
               kar tako arbitrarno ali da bi presojala ali se mi gospod Turk smili oziroma kaj je
               naredil za to državo. Jaz upam, da vsi vi od mene pričakujete, da ravnam po črki
               zakona, do vseh vas enako. In v temu primeru je strokovna služba Državnega zbora
               pripravila obrazložitev, jaz moram reči, da smo se večkrat posvetovali o tem, nismo
               kar tako na pamet izdali te odločbe in jaz seveda ne morem drugače kot pri tej
               obrazložitvi vztrajati. Zdaj, če želite lahko za dodatno mnenje povprašamo tudi
               Zakonodajno-pravno službo Državnega zbora, če se vam zdi to potrebno, lahko pa o tem
               odločamo tudi danes.</p>
               <p>Bi vas pa opozorila samo še na eno stvar; ta Državni zbor je soočen s tožbami zaradi
               napačnih odločitev. Zdaj ali so bile te odločitve zavestno napačne ali so bile, tako
               bom rekla, na pamet napačne naj vas spomnim na tožbe gospoda Grašiča, gospoda Goloba
               pa gospoda Lenarta Šetinca in tako naprej. Sicer pa se na sodišču, kolikor mi je
               znano, še vedno sta dve zadevi, ki se tičeta nadomestil, poslanec Luka Juri recimo
               toži Državni zbor zaradi ne prejemanja poslanskega nadomestila pa tudi Srečko
               Prijatelj, mislim da je zadeva še vedno po treh letih na sodišču, dveh letih<gap n="..."/></p>
               <p>Tako da, jaz kot rečeno, jaz lahko dam ta predlog na glasovanje, če se strinjate. Jaz
               sem prepričana, da je obrazložitev, ki jo je podala strokovna služba utemeljena in
               jaz drugačnih odločb kot zakonitih odločb na srečo ali pa na žalost, kakor želite, ne
               morem pisati in upam, da tega od mene tudi ne pričakujete. Zato pa je potem možnost,
               da mandatno volilna komisija ponovno odloča.</p>
               <p>Tako da, jaz bom dala takšen predlog torej na glasovanje. Če menite, da ni potrebna
               dodatna obrazložitev Zakonodajno-pravne službe ali, kdo meni, da ja? Izvolite, gospod
               Braniselj.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Če dovolite, proceduralno. Jaz mislim, da bi bila tukaj smiselna in nujno potrebno
               mnenje Zakonodajno-pravne službe. Za naprej in da nam bo jasno kaj smo pravzaprav v
               zakonu napisali, če si ne znamo to enotno tolmačiti.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Potem pa jaz predlagam to, da zaprosimo za dodatno mnenje Zakonodajno-pravno službo,
               da ji damo kratek rok, glede na to da gospod Turk čaka ta odgovor. <stage>/ Medsebojno
               pogovarjanje./</stage></p>
               <p>Torej, dajem na glasovanje predlog sklepa, da Mandatno-volilna komisija zaprosi
               Zakonodajno-pravno službo za mnenje glede upravičenosti potrditve poslanskega
               nadomestila dr. Žigi Turku. Izvolite gospa Žgajner Tavš.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa.</p>
               <p>Dovolite, da dam obrazložitev glasu, nisem se niti mislila oglasiti pa vendarle<gap n="..."/> <stage>/
               Medsebojno pogovarjanje./</stage></p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Se opravičujem, gospa Žgajner ni obrazložitve glasu, ker je bil proceduralni
               predlog.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Se opravičujem.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Če dovolite dam kar na glasovanje.</p>
               <p>Kdo je za? <stage>(? članov.)</stage> Je kdo proti? <stage>(8 članov.)</stage></p>
               <p>Zato ugotavljam, da takšen sklep ni bil sprejet.</p>
               <p>Zato dajem na glasovanje naslednji predlog sklepa: Ugovor dr. Žige Turka zoper
               odločbo o nadomestilu plače se zavrne in potrdi veljavnost odločbe o nadomestilu
               plače št. 90/6-2013 z dne 11. 4. 2013 Pričenjam glasovanje.</p>
               <p>Kdo je za? <stage>( članov.)</stage></p>
               <p>Ugotavljam, da takšen predlog sklepa ni bil sprejet.</p>
               <p>Poslancu oziroma bivšemu ministru dr. Žigi Turku torej po odločitvi Mandatno-volilne
               komisije pripada poslansko nadomestilo.</p>
               <p>Nadaljujemo z obvestili poslanke in poslancev, na podlagi 13. člena Zakona o
               poslancih. In sicer mag. Mirjam Bon Klanjšček, gospoda Marka Pavlišiča in dr. Jožefa
               Kuniča. Obvestila ste prejeli preko sistema UDIS in<gap n="..."/> Gremo torej naprej, torej
               obvestila teh poslancev ste prejeli preko sistema UDIS. Odpiram razpravo. Želi kdo
               razpravljati o tem predlogu? Ne želi. Potem zaključujem razpravo in dajem na
               glasovanje predloge naslednjih sklepov.</p>
               <p>Mandatno-volilna komisija se je v skladu s 13. členom Zakona o poslancih seznanila z
               obvestili. Ali samo lahko preberem poslanca, da ne berem obrazložitev še enkrat?
               Gospe Mirjam Bon Klanjšček, gospoda Marka Pavlišiča in dr. Jožefa Kuniča. Moramo o
               vsakem posebej glasovati.</p>
               <p>Najprej glasujemo o predlogu sklepa, da se je Mandatno-volilna komisija v skladu s
               13. členom Zakona o poslancih seznanila z obvestilom poslanke mag. Mirjam Bon
               Klanjšček, da bo v obsegu petine delovnega časa opravljala pedagoško in strokovno
               delo vezano na pripravo publikacije za pripravo dijakov za ustni izpit iz matematike
               na maturi in na obvestilo ni imela pripomb. Pričenjam glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Pod drugo točko - Mandatno-volilna komisija se je v skladu s 13. členom Zakona o
               poslancih seznanila z obvestilom poslanke Marka Pavlišiča, da bo v obsegu petine
               polnega delovnega časa opravljal zahtevnejše strokovno delo in sicer administracijo
               in vzdrževanje spletnih strežnikov ter spletnih strani v okviru družbe IMEDI d.o.o.
               in na obvestilo ni imel pripomb. Takšen predlog dajem na glasovanje. Izvolite, prej
               ste imeli možnost za razpravo. Gospod Möderndorfer, izvolite.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Zakon o poslancih je zelo jasen, kar se tega tiče, kdo in kdaj in v kakšnem času
               lahko opravlja petinsko delo. In jaz moram reči, da v tem primeru seveda ne gre za
               pedagoško, ne za izobraževalno, ne za znanstveno, ne za ne vem kakšno delo in žal to
               res ne gre. Gre tukaj zgolj za neko tehnično delo, ki pa res nima veze. In jaz
               mislim, da v tem primeru je poslanska plača dovolj velika, da človek lahko preživi.
               In kar je še bolj pomembno znanje bo verjetno po končanem mandatu lahko ubralo brez
               težav naprej v tej stroki. Mislim, da to ne zdrži. Res ne.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Želi še kdo razpravljati o tem predlogu? Izvolite, gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Saj najbrž tudi komentiranje športnih prenosov ni delo, ki bi kakorkoli
               oviralo karkoli. Pa je bila to velika zgodba začetka tega mandata in jaz mislim, če
               ste že takrat odločili, potem bodite vsaj dosledni pri teh zadevah. Sodi v isto
               kategorijo kot pri gospodu Pavlišiču. To ni ne znanstveno delo, ni ne ohranjanje
               licence, ne vem ne pedagoške, ne zdravniške in tako naprej. Tam ni bilo problema.
               Tudi ne vem, treningi javnega nastopanja niso nekaj takega, kar bi lahko bilo kot
               izjema, pa ste tudi potrdili, mislim, da je za gospo Vonta šlo. Ne vem, mislim, da
               treba je imeti neke enake vatle, pa ne gre zdaj za poslance koalicije ali opozicije,
               vseeno. Ampak en red v tej hiši bi moral biti tudi na tem področju.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Najprej se je gospod Braniselj prijavil, potem pa gospod Möderndorfer. 
               </p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Bodimo dosledni. Mislim, da je od prejšnjega glasovanja naprej sklicevanje na Zakon o
               poslancih, mislim, da je brezpredmeten, ker Zakon o poslancih ne velja več, ker smo
               ga povozili.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Kar se tiče Tamare Vonte, treningi, nastopanja, ne vem kje ste to pobral. Šlo je za
               predavanje na fakulteti za vzgojno pedagoško delo, je treba malo prebrati. Kar se pa
               Vilfana tiče je pa ta komisija dvakrat odločala in ste to podprli. Tako, da tam sami
               sebe vprašajte.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Po 13. členu Zakona o poslancih ima Državni zbor na predlog pristojnega delovnega
               telesa možnost, da odkloni poslancu upravljanje dejavnosti ali dela, če to vpliva na
               izvrševanje funkcije poslanca ali ovira objektivno in od zunanjih vplivov neodvisno
               upravljanje funkcije. Zdaj sami ocenite ali takšen predlog to izpolnjuje. Jaz
               predlagam, da glasujemo o tem predlogu in se bomo sami odločili ali boste takšen
               predlog podprli ali ne. Preberem sklep še enkrat. Mandatno-volilna komisija se je v
               skladu s 13. členom Zakona o poslancih seznanila z obvestilom poslanca Marka
               Pavlišiča, da bo v obsegu petine polnega delovnega časa opravljal zahtevnejše
               strokovno delo, in sicer administracijo in vzdrževanje spletnih strežnikov ter
               spletnih strani v okviru družbe IMEDI, d.o.o. in na obvestilo ni imela pripomb.
               Izvolite, gospa Kociper.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Spoštovani! Kot poslanka Državnega zbora se opredeljujem individualno glede na to
               kako razumem določbe zakona in pri tej zadevi gre pa tako izrazito za nekaj drugega
               kot intelektualno delo ali opravljanje intelektualnih storitev. Tukaj gre za neko
               dejavnost, ki jo je nekdo opravljal že pred tem in bi jo zdaj rad opravljala dodatno,
               pridobitno, ki nima nobene veze z nekim posebnim intelektualnim potencialom in
               ničesar kar zakon daje kot izjemno. Jaz ne morem drugače kot da glasujem proti
               takšnemu predlogu.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Vizjak.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SD):</speaker>

               <p>Z vsem spoštovanjem, med razlogi kaj lahko poslanci delajo ob poslanskem ni
               intelektualno delo in visoko strokovno delo. Spoštovana moja predhodnica, ki ste
               govorila, imejte toliko spoštovanja, če ste že družboslovka, do tehničnih poklicev,
               da je vzdrževanje lahko visoko intelektualno delo in mi verjemite, da je, sploh pa
               strežnikov in tako naprej. Ampak to še ne pomeni, jaz se oglašam zaradi tega, ker
               repliciram temu zaničevanju lahko visoko strokovnih nalog in del. Ampak visoko
               strokovne naloge in dela niso razlog za to, da bi jih lahko opravljal poleg poslanske
               funkcije temveč zgolj znanstvena in ostala, ki so taksativno našteta. In zato je to
               obvestilo tega gospoda poslanca lahko čisto korektno, vendar žal moramo ugotoviti, da
               ta vrsta del ne sodi med združljiva opravila s poslansko funkcijo.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospa Pavlič se je javila najprej.</p>
            </sp>
            <sp who="SDT6:PavličAlenka">

               <speaker>ALENKA PAVLIČ (PS PS):</speaker>

               <p>V redu, če se z vsemi vašimi predlogi, pa utemeljitvami strinjamo, dajmo pa zdaj
               drugače pogledati. Na zavodu za zaposlovanje imamo tisoče in tisoče brezposelnih. Ali
               imamo obraz, da so zunaj brezposelni, tukaj pa naš poslanec, za katere nas skoz
               gonijo koliko imamo visoko plačo, opravlja dve službi? Jaz bom glasovala proti
               temu.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Han, proceduralni predlog.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>10 let že glasujemo o takšnih in drugačnih zadevah. Jaz predlagam, da prekinete to
               razpravo in glasujemo in je to to, da ne bomo se smešili pred slovensko
               javnostjo.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Lahko glasujemo? Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(10 članov.)</stage></p>
               <p>Ugotavljam, da predlog sklepa ni sprejet.</p>
               <p>Pod <title>3. TOČKO</title> mandatno-volilna komisija se je v skladu s 13. členom Zakona
               o poslancih seznanila z obvestilom poslanca dr. Jožefa Kuniča, da bo v obsegu petine
               polnega delovnega časa opravljal pedagoško, znanstveno in strokovno delo, in sicer
               kot gostujoči predavatelj v evropskem centru za mir in razvoj Univerze za mir v
               Beogradu in na obvestilo ni imela pripomb. Želi kdo razpravljati? Ne želi. Dajem na
               glasovanje.  Končujem
               glasovanje.</p>
               <p>Kdo je za? <stage>(11 članov.)</stage> Je kdo proti? <stage>(2 člana.)</stage></p>
               <p>Ugotavljam, da je predlog sklepa sprejet.</p>
               <p>Zdaj pa še predlog delovne skupine Mandatno-volilne komisije za dodelitev službenih
               stanovanj v najem, ki ste ga članice in člani prejeli proti podpisu. Želi besedo
               morda vodja delovne skupine mag. Katarina Hočevar? Ne, ne želite.</p>
               <p>Odpiram razpravo. Želi kdo razpravljati o tem predlogu? Ne želi.</p>
               <p>Na glasovanje dajem predloge naslednjih sklepov: Na podlagi 17. člena Stanovanjskega
               pravilnika dodeljuje Mandatno-volilna komisija službeno stanovanje v najem poslancu,
               kot izhaja iz predloga delovne skupine. Glasujemo. Končujem glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Potem mag. Dejanu Židanu, ministru za kmetijstvo in okolje, ki mu funkcija poslanca
               miruje dokler opravlja funkcijo v vladi se dovoli nadaljnji najem službenega
               stanovanja Stanovanjskega sklada Državnega zbora, ki mu je bilo dodeljeno, kot
               poslancu. Glasujemo. Končujem glasovanje.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Mag. Stanku Stepišniku, ministru za gospodarski razvoj in tehnologijo, ki mu funkcija
               poslanca miruje dokler opravlja funkcijo v vladi se dovoli nadaljnji najem službenega
               stanovanja Stanovanjskega sklada Državnega zbora, ki mu je bilo dodeljeno, kot
               poslancu. Glasujemo. <gap n="..."/><stage>/Oglašanje v ozadju./</stage><gap n="..."/> Glasovalno napravo. Ja, boste
               dobili, takoj. Lahko? Glasujemo. Končujem glasovanje.</p>
               <p>Kdo je za? <stage>(17 članov.)</stage> Je kdo proti? <stage>(Nihče.)</stage></p>
               <p>In še zadnji predlog sklepa, če lahko še malo pozornosti prosim. Gašparju Gašparju
               Mišiču, državnemu sekretarju v Kabinetu predsednika Vlade, ki mu funkcija poslanca
               miruje dokler opravlja funkcijo v vladi se dovoli nadaljnji najem službenega
               stanovanja Stanovanjskega sklada Državnega zbora, ki mu je bilo dodeljeno, kot
               poslancu. Pričenjam glasovanje. Končujem glasovanje.</p>
               <p>Kdo je za? <stage>(17 članov.)</stage> Je kdo proti? <stage>(Nihče.)</stage></p>
               <p>Zdaj pa bi jaz dala en proceduralni predlog. Glede na to, da je z nami, ali lahko,
               gospa Kociper, samo malo pozornosti še prosim. Ja, da imamo pred nami točko, ki je v
               bistvu zaprta za javnost, bi jaz prosila, če lahko zdaj preidemo na 3. oziroma 4.
               točko dnevnega reda, glede na to, da imamo še nekaj časa in da je z nami gospod
               Klemenčič, če se s tem strinjate. Ali je to možno? Ja, lahko dam še en proceduralni
               predlog oziroma vas prosim, če je to možno, da<gap n="..."/> Ja. Ali je možno, da gremo na 3.
               točko? Je možno ali mi boste očitali kršenje poslovnika?</p>
               <p>Torej, prehajamo na <title>3. TOČKO DNEVNEGA REDA.</title>
               </p>
               <p>Vabljen k tej točki je mag. Goran Klemenčič, predsednik Komisije za preprečevanje
               korupcije, ki ga prav lepo pozdravljam.</p>
               <p>Komisija za preprečevanje korupcije je na podlagi 19. člena Zakona o integriteti in
               preprečevanju korupcije v zakonitem roku Državnemu zboru posredovala letno poročilo o
               delu Komisije za preprečevanje korupcije za leto 2010 z dodatkom do vključno maja
               2011. Poročilo je objavljeno pri EPI. Zdaj, po tem ko je bilo to poročilo posredovano
               v Državni zbor, vemo da smo zdaj že leta 2013, se je vmes dogajalo kar veliko stvari.
               Na kratko bom samo povedala kaj je bilo do zdaj narejenega. 7. julija 2012 je gospod
               Klemenčič predstavil poročilo, sledila je razprava poslancev, po zaključku razprave
               je bil sprejet predlog, da Komisija za preprečevanje korupcije in poslanske skupine
               posredujejo predloge sklepov, ki bodo podlaga za obravnavo na seji MVK in kasneje
               tudi na seji zbora. Potem 20. septembra smo dobili proceduralni predlog Slovenske
               demokratske stranke, da se zaradi odsotnosti predsednika komisije obravnava predlogov
               sklepov prestavi, potem 12. 4. 2012 so bili sprejeti predlogi sklepov Poslanske
               skupine SDS, ki so bili posredovani Komisiji za preprečevanje korupcije. 12. septembra 2012 smo dobili
               dopis Komisije za preprečevanje korupcije za posredovanje letnega poročila za leto
               2011 in še dopolnitev letnega poročila o delu Komisije za preprečevanje korupcije za
               leto 2010 z dodatkom do vključno maja 2011. Potem je sledil odgovor Komisije za
               preprečevanje korupcije, to je poročilo s poglobljeno oceno stanja je pripravljeno in
               bo posredovano po vrnitvi predsednika iz tujine oziroma po obravnavi na seji senata,
               potem 18. 10. smo izdali ponovni poziv za predložitev letnega poročila za leto 2011
               in dopolnitev letnega poročila za leto 2010. Potem je še istega meseca Komisija za
               preprečevanje korupcije posredovala obdobno poročilo s podatki in oceno stanja od 1.
               1. 2011 do 1. 10. 2012. Potem pa je predsednik Državnega zbora gospod Gregor Virant
               decembra pozval Komisijo za preprečevanje korupcije, da Državnemu zboru predloži
               letno poročilo, ki bo zajemalo obdobje od 1. 1. 2011 do 31. 12. 2011. Sledil je
               ponovni poziv za predložitev letnega poročila za 2010 in dopolnitev letnega poročila
               o delu komisije za leto 2010 z dodatkom do vključno maja 2011. In 20. 2. 2013 KPK
               posreduje letno poročilo o delu KPK za leto 2011 z oceno stanja na področju
               omejevanja konkurence in nasprotja interesov. Ja, se opravičujem, ja. Torej, to je
               celotna zgodovina, če smem temu tako reči, poročila za leto 2010. Se mi zdi korektno,
               da jo povzamem zaradi vseh strani, ki pri tem sodelujemo. Tudi zato, ker sem jaz v
               funkciji predsednice šele nekaj časa.</p>
               <p>Zdaj pa samo za obrazložitev še ena stvar. Torej, povedala sem že, da so bile
               poslanske skupine pozvane, da dajo predlog sklepov, ki so bili posredovani potem
               Komisiji za preprečevanje korupcije. Komisija je na te predloge sklepov odgovorila,
               delno tudi v poročilu za 2011. Mag. Goran Klemenčič pa je glede sprejetih sklepov, ki
               jih je predlagala Poslanska skupina Slovenske demokratske stranke že podal tudi
               kratko pojasnilo na seji MVK 12. aprila 2012.</p>
               <p>Tako, da najprej glede poročila za leto 2010, bi vprašala gospoda mag. Gorana
               Klemenčiča ali želi glede teh sklepov, glede na to, da je bila obravnava poročila že
               zaključena, in sklepi so bili sprejeti, še besedo oziroma kakšno dodatno pojasnilo?
               Želite, gospod Klemenčič? Ne želite.</p>
               <p>Dobro, odpiram<gap n="...."/></p>
               <p>Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Mi smo res aprila 2012 sprejeli nekaj sklepov, mislim da štiri sklepe, ki se nanašajo
               na letno poročilo 2010. Tu smo pričakovali, da bo Komisija za preprečevanje korupcije
               v nekem primernem roku dala pisne odgovore, to je bilo po zaključeni razpravi in se
               predlagali z vsemi sklepi dopolnitev letnega poročila. Te dopolnitve na te štiri
               sklepe nismo prejeli. To je bilo že po tem ko je to bilo, mislim pa da je to
               potrebno, preden karkoli odločamo in ugotovimo, da je letno poročilo iz leta 2010
               izglasovano, da te stvari tudi dobimo.</p>
               <p>Bom pa na kratko pojasnil za kaj gre. Mi smo ob obravnavi letnega poročila septembra
               2009 prišli do teh na osnovi razprave gospoda Klemenčiča do ugotovitev oziroma tudi
               sam je povedal, da bo naročil revizijo za zadnji dve leti delovanja komisije pred
               njegovim prihodom. To se pravi, zadnji dve leti obdobja vodenja komisije gospoda Kosa
               in je takrat tudi gospod Klemenčič dejal, da bo ta revizija posredovana Državnemu
               zboru. Mi tega nismo dobili, ta revizija, ne vem, je bila narejena ni bila narejena,
               zagotovo ni bila posredovana Državnemu zboru, in tu je gospod Klemenčič ob tej
               razpravi, naj samo spomnim, dejal, da na nekaterih področjih preprosto ni papirnatih
                  sledi iz obdobja dela
               njegovega predhodnika. Tudi dejal je, da Drago Kos ne sodeluje več z njimi in je tudi
               sam dejal, da je revizija nujna, da se to naroči. In zdaj, kot rečeno tega mi nismo
               dobili. Drugi sklep, ki smo ga sprejeli smo predlagali, da se letno poročilo dopolni
               s poročilo o primopredaji poslov med bivšim in sedanjim predsednikom Komisije za
               preprečevanje korupcije. Razlog je predvsem bil v tem, da se je takrat govorilo o
               velikem številu nerešenih zadev, okoli 1500 nerešenih zadev. In mislimo in takrat smo
               potem poslanci tudi sprejeli, da pač se te zadeve zavedejo tudi v letno poročilo za
               leto 2010. Potem je bila narejena tam v tem poročilu 2010 neka analiza, vzorčni
               primer metode poslovanja z Republiko Slovenijo in glede na to, da metodologija ni
               bila dovolj jasna, to se pravi, da je obdobje pred 2004, obdobje 2004-2008 in obdobje
               po 2008 ni bilo narejeno na istih kriterijih, smo predlagali, da se dopolni z
               diagramom in z obrazložitvijo ugotovitev, da se poroča pač oziroma opiše vse, kar se
               je dogajalo glede plačil nad 5 tisoč evrov ali pa izplačil v tem prvem in tretjem
               obdobju kajti v tem prvem in tretjem obdobju so, je šlo morda za iste firme in
               presečna vrednost je bila nekje določena. Drugo obdobje tega, zaradi tega, ker je bil
               samo enkrat, tega ni bilo in so podatki zagotovo zelo odstopali od tistega, kar je
               bilo v obdobju pred 2004 in v obdobju po 2008. In tukaj se je v tem delu poročila pač
               namigovalo na to, da je bilo zaznati v obdobju 2004-2008 bistveno težje primere
               korupcije ali pa bom rekel bistveno večjo odvisnost poslovanja z državo, za bistveno
               večje zneske, bistveno večjim družbam kot v obdobju pred tem in v obdobju po tem
               obdobju Janševe vlade. Tega na žalost nismo prejeli. Menim pa, da je za neko
               objektivno predstavo kakšna odvisnost je bila tukaj, bi to moralo biti narejeno.
               Poleg tega bi bilo morda smiselno tudi v tem, da se izločijo vse tiste firme ali pa
               družbe iz tega kriterija, ki na nek način predstavljajo neko stalno obliko
               poslovanja, kot so, kaj pa vem, neke Krka recimo ali pa podobne družbe, ki so,
               delujejo z javnim sistemom v vsakem primeru, pa je vseeno, katera vlada je. To nima
               zveze s tem. Tako, da ta del manjka, v tem primeru. Morda bi še kaj. Tukaj je treba
               predvsem opozoriti, da sem jaz enkrat zaprosil tudi za eno poslansko vprašanje, s
               poslanskim vprašanjem na Ministrstvu za finance in tam smo dobili bistveno drugačne
               podatke o tem, koliko znaša letni promet podjetij, ki prejme več kot 5 tisoč evrov iz
               državnega proračuna, kot je bilo navedeno v tem. Tako, da tudi številke so druge,
               koliko je teh podjetij in tako naprej. In bi bilo dobro na osnovi vsaj teh kriterijev
               ugotoviti, kaj od tega drži in kaj je dejansko res. Kje so zadeva tako kot je
               ugotovila komisija, kje pa morda kakšni kriteriji manjkajo in so neko obdobje
               ekstremno dvignili<stage>(?)</stage>. Obdobje 2004-2008, čeprav vse zadeve kažejo, da temu najbrž ni
               bilo tako.</p>
               <p>Potem pa smo tudi zaprosili oziroma zahtevali od komisije, da pojasni tudi  to ugotovitev v uvodu tega
               letnega poročila, ki ga je napisala komisija, da je v nekaterih ali pri primerih
               obravnave določenih primerov pri njegovem predhodniku bila korupcija praktično vse
               česar se je komisija dotaknila, medtem ko je v tem uvodu napisano, da korupcija ni
               vse, da se je prej metalo v isti koš vse od prekrškov, kršitve integritete in tako
               naprej, kaznivih dejanj. In mi smo v bistvu s tem tudi predlagali, da na osnovi te
               ugotovitve povedo koliko od teh vseh primerov, ki so bili opredeljeni kot oziroma
               obremenjeni samo koruptivnih dejanj, dejansko je s tem obremenjenih po kriterijih, ki
               jih ima nova komisija, ker v veliko primerih gre pri obravnavi teh korupcijskih
               tveganj lahko tudi za manipulacijo. In teh odgovorov ni, pisno teh pojasnil nismo
               dobili. In glede na to, da pisnih odgovorov do danes ni, ni pogojev, da zaključimo
               obravnavo poročila za leto 2010. Jaz mislim, da si Državni zbor kot neodvisna
               inštitucija, tako kot protikorupcijska komisija in tudi kot nadzorni organ ali organ,
               ki sprejema letna poročila, zasluži primerno spoštovanje protikorupcijske komisije in
               da dobimo te stvari pisno. Sklepi so pisni. Več kot leto dni je od tega minilo kar
               smo jih sprejeli na tej Mandatno-volilni komisiji, morda celo v tej pisarni, in
               odgovorov na to nismo dobili. Mislim, da pogoji za obravnavo te točke niso izpolnjeni
               dokler teh odgovorov ne dobimo. Hvala lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Klemenčič, izvolite. Potem bom pa jaz dala še nekaj pojasnil. Izvolite.</p>
            </sp>
            <sp who="SDT6:KlemenčičGoran">

               <speaker>MAG. GORAN KLEMENČIČ:</speaker>

               <p>Hvala lepa.</p>
               <p>V spodnji pisarni smo bili, se spomnim. Iskreno rečeno mi smo mislili, da smo na
               tiste odgovore na katere smo lahko podali odgovore, da smo jih podali, ker je na
               zapisniku, to se spomnim, ko smo se o tem pogovarjali, nisem šel pa zapisnika te seje
               še enkrat gledati, povedali, da določenih stvari, predvsem v točki, ki zahtevajo
               dodatne analize, ne bomo mogli izvršili, ker preprosto za to ne bomo dali kapacitet.
               Morate nas razumeti, ker je šlo za to, da je Državni zbor nam naročil ne da se
               dopolni neko letno poročilo, ampak, da za njega opravimo neko analizo, ampak na to
               bom še prišel. Imamo enega človeka, ki lahko to dela. Takrat sem tudi povedal, bili
               smo prisotni vsi trije člani senata komisije, katere od teh zahtev, predlaganih
               zahtev lahko izpolnimo, da te, ki jih lahko izpolnimo bomo izpolnili v naslednjem
               letnem poročilu in da se to nanaša tako na odpravo zaostankov in na vprašanje
               revizijskega poročila. In takrat se spomnim, da je bilo v razpravi tudi rečeno s
               strani predlagatelja, da vztraja na teh točkah, potem bo pa že komisija ocenila kaj
               nam lahko posreduje in kaj ne. Če bi bil danes sklep, da je poleg tega kar smo
               napisali za leto 2011 v poročilu in se nanaša na te odgovore, da to ne zadostuje, vam
               lahko v enem tednu odgovorimo konkretno pisno tudi na ta vprašanja.</p>
               <p>Še enkrat bi rad šel po točkah. Revizijo poslovanja, revizija poslovanja je bila
               opravljena, zelo jasno je v letnem poročilu za 2011 napisano, da je bila opravljena
               in na 170. strani je to napisano in napisani so ključni izsledki. Ne moremo pa mi kot
               komisija letnemu poročilu, ki ga pošiljamo Državnemu zboru, posredovati zraven
               prilimati še kopijo celotnega revizijskega poročila. Kolikor mi je pa znano ste ga pa
               vi, gospod Tanko, zahtevali po Zakonu o dostopu do informacij javnega značaja
               prejšnji teden in ga boste zelo verjetno tudi v celoti dobili, tako kot ga lahko dobi
               vsakdo vsako revizijsko poročilo. Dobili boste celotno revizijsko poročilo, ki je bil
               opravljeno, napisano je kdaj je bilo opravljeno, zakaj je bilo opravljeno in ključni
               izsledki. To je glede 1. točke. Glede druge točke, že takrat sem vam pojasnil, da primopredajnega
               poročila med prejšnjim predsednikom in mano ni bilo. Zato vam tega ne morem dati ali
               ga obrazložiti. Ne more ga dati nihče, ne komisija, ne jaz, ne prejšnji
               predsednik.</p>
               <p>Kar se tiče zaostankov. Mi nismo nikoli rekli, da se je to nahajalo kje v zaprašenih
               omarah. To smo že veliko velikokrat poudarjali. Dejstvo pa je, da smo naleteli na
               izjemno obsežne zaostanke. In vse v zvezi s temi zaostanki je pojasnjeno že v letnem
               poročilu 2010 in kasneje v letnem poročilu 2011 v poglavju o posebnem programu
               odpravljanja zaostankov. Ne vem, kaj je tukaj še za pojasniti oziroma bi bilo
               potrebno. Spet, to je napisano notri. Ravno prej sem pogledal še starega.</p>
               <p>Kar se tiče, pa na kratko, te analize. Gospod Tanko, ne drži, da se iz letnega
               poročila za 2010 namiguje, da je, ne vem, v času prve vaše vlade, če lahko temu tako
               rečemo, pač zato, ker je številka večja, bilo več, kakorkoli. Poročilo je v tem delu
               vrednostno nevtralno. Morate pogledati tabelo, ki v prvem delu govori o 65 podjetjih
               in za izplačilo zneskov po kriteriju milijon osemsto. V drugem delu pa govori o 252
               podjetjih in za plačilo drugačnih zneskov.</p>
               <p>Tudi obrazložitev, kakšne so ključne ugotovitve in kako je do vseh teh grafov prišlo,
               je podana.</p>
               <p>Že nekaj mesecev je celotna baza supervizorja na spoletni strani. Ne govorim o
               supervizorju samem. Govorim o <q>"dump bazi"</q>, kot se reče supervizorja. Vsi ti podatki
               so dostopni in lahko vsakdo na njih dela kakršnekoli analize, ker supervizor danes
               deluje na dva načina. Eden preko tega uporabniškega vmesnika, drugo pa, da si lahko
               vsakdo celotno bazo potem prenese dol in lahko delate lastne analize in preverjate
               naše številke kakorkoli, kdorkoli želi. Še enkrat, potrebno se je zavedati,
               analitičen oddelek na komisiji za preprečevanje korupcije ima dve osebi. Eden skrbi
               za vzdrževanje informacijskega sistema, eden pa za vse ostalo, ker je grozljivo. In
               nas morate razumeti, da ne moremo opravljati potem nekih dodatnih analiz, če ti niso
               povezani z neposrednimi našimi primeri, ki jih vodimo. </p>
               <p>Nisem povsem razumel, ker o tem nismo zadnjič govorili, kaj vam je sporočilo
               Ministrstvo za finance. Mislim, da se nismo razumeli, glede na to, in to spet izhaja
               iz poročila, da firme, ki pač poslujejo z državo ves čas, pa naj bo to Krka ali
               kdorkoli drug, so iz tega tako ali tako izvzete. Analiza je zajela podjetja, katera
               sodelujejo samo z eno vlado, pa potem nehajo, pa smo z drugo vlado. Še enkrat,
               mislim, da dosti dobro bilo razloženo, če pač ni, lahko potem še kaj na to temo
               povemo.</p>
               <p>In še zadnja stvar. Ne strinjam se z oceno, ker ne izhaja iz tega poročila, da je v
               poročilu za leto 2010 bilo rečeno, da je prejšnja komisija vse kar tako označila za
               korupcijo, sedanja ima druge kriterije, zakon je drug. To je prva stvar. Te ocene
               tukaj notri ni. Da bi pa mi sedaj vse stare primere označevali po tem ali gre za
               administrativno, sistemsko ali kakšno drugo obliko korupcije bi pa spet zahtevalo,
               poglejte, preveriti približno 8.000 case-jev, ki so eni še odprti eni pa zaprti.
               Mislim, vse case, ki so kadarkoli na komisiji bili. Teh kapacitet mi nimamo.  Mi letno dobimo okoli 2.000
               prijav in imamo v službi za nadzor in preiskave 14 ljudi.</p>
               <p>Če zaključim. Mi smo razumeli, da smo s tem, ko smo tiste stvari, ki smo jih lahko
               opredelili, vključili v letno poročilo za leto 2011, odgovorili na ta vprašanja. Če
               želite poseben papir, po domače povedano, s tem nimamo težav in vam obljubljamo, da
               ga dobite v 14 dneh. Še enkrat pa ponavljam, gre za poročilo iz leta 2010. Hvala
               lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>No, saj, ravno to sem jaz zdaj hotela reči. Glejte, mi v Državnem zboru to poročilo
               prelagamo že skorajda dve leti. In mislim, da bi bil skrajni čas, da damo to poročilo
               na sejo Državnega zbora in se začnemo ukvarjati z obravnavo poročila za leto 2011,
               razen če ni eksplicitne želje, da se to poročilo še dve leti prelaga po Državnem
               zboru. Tako da sem danes, ker smo res v izjemni časovni stiski, hotela dati predlog,
               da gre to poročilo na Državni zbor in da se potem posvetimo obravnavi poročila za
               leto 2011, razen če temu nasprotujete, seveda, potem tega ne bom mogla narediti.</p>
               <p>Gospa Ramšak se javlja k besedi. Zdaj, če boste tekli na Vlado, lahko končamo pet
               minut do pol štirih, če boste šli pa počasi, pa končamo čez približno tri minute.
               <stage>/Smeh./</stage> A, pride predsednica Vlade sem. Izvolite, gospa Ramšak.</p>
            </sp>
            <sp who="SDT6:RamšakSonja">

               <speaker>SONJA RAMŠAK (PS SDS):</speaker>

               <p>Hvala lepa za besedo.</p>
               <p>Dovolite mi, da najprej rečem to, da pritiski, kadar se obravnavajo poročila ali pa
               sklepi Državnega zbora oziroma pristojnih organov, mislim, da si je treba vzeti čas,
               še posebej takrat, kadar gre za tako občutljivo področje, kot je preprečevanje
               korupcije in integriteta funkcionarjev in drugih preiskovancev.</p>
               <p>Mandatno-volilna komisija je na seji 12.4.2012 sprejela sklepe in že 16.4.2012
               Komisiji za preprečevanje korupcije posredovala zahtevek, da odgovori na ta
               vprašanja. In mislim, da je nedostojno, da institucija, ki je od drugih funkcionarjev
               in preiskovancev dejansko zahteva izpolnitev svojih obveznosti, medtem pa se sama
               teh, bom rekla, visokih moralno etičnih standardov ne drži. In za mene je
               nespoštovanje sklepov Mandatno-volilne komisije v bistvu nespoštovanje te institucije
               in seveda tudi nespoštovanje sklepov, ki jih je Mandatno-volilna komisija sprejela.
               Ne glede na to, da so morda te zadeve res, tako kot pravi gospod Klemenčič, zajete v
               poročilu in da jih lahko v 14 dneh, če bomo tako zahtevali, tudi dostavi, mislim, da
               ni nobenega problema, da počakamo 14 dni, dobimo odgovore na ta vprašanja in potem
               zaključimo to obravnavo in damo poročilo na sejo Državnega zbora. Me pa čudi to, zato
               ker namreč jaz kot nekdanja javna uslužbenka sem vedno spoštovala to, da če sem
               dobila kakršnokoli pisanje s strani državljanov ali institucij, sem vedno odgovarjala
               takoj, tudi če nisem mogla odgovoriti takoj na vsebino, vsebinsko, sem pa povedala, v
               katerem roku lahko pričakujejo odgovor. In mislim, da bi te visoke standarde morali
               sploh v Državnem zboru in v takšnih institucijah, kot je tudi Komisija za
               preprečevanje korupcije, imeti kot najvišjo prioriteto in odgovarjati na takšne
               zahtevke. To je moje osebno mnenje, s katerim se lahko drugi strinjate ali pa ne,
               vendar mislim, da je spoštovanje institucije, Državnega zbora in Mandatno-volilne
               komisije, pri tem seveda bilo nespoštovano, ravno s strani tistih institucij,
               neodvisnih institucij, ki bi morale pri tem imeti najvišje standarde. Hvala.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Glede na to, kar je dejal gospod Klemenčič, da nam lahko te stvari posredujejo v 14
               dneh, in glede na to, da bo seja prekinjena pri obravnavi točke in boste pač
               uskladili termin nadaljevanja, predlagam, da se ti odgovori pripravijo s strani
               komisije in jih potem imamo priložene k poročilu za leto 2010. Ne vidim nobenih
               težav. Veste, mi, poslanci Državnega zbora, ne moremo iskati po različnih dokumentih
               ali letnih poročilih nekih stvari, ki se nanašajo na neko leto, v poročilu, ki je
                   naslednje ali pa čez dve
               leti objavljeno in tako naprej. Skratka, če hočemo mi to točko zaključiti skladno s
               sklepi, ki so bili sprejeti k tej točki, potem je potrebno dostaviti dokumentacijo,
               odgovore, ki sodijo tudi zraven. In sestavni del zaključka tega poročila so tako
               tista vprašanja, ki smo jih sprejeli aprila 2012 in odgovori, ki bodo prišli, ko bodo
               prišli. Mi ne moremo zaradi takšnih ali drugačnih razlogov iti mimo tega. Državni
               zbor ima neko proceduro, ima nek vrstni red obravnave, ima vsebinske zadeve, ima
               proceduralne zadeve in tako naprej. Mi moramo tem zahtevam, ki so pri obravnavi
               posameznih točk sprejete, realizirati in sprejeti. Mi ne moremo na nek polovičen
               način to zadevo končati. Zato predlagam, spoštovana predsednica, da točko prekinemo
               in da je nadaljevanje sklicano takrat, ko bodo ti odgovori prišli, zaključimo točko
               in gremo potem naprej na poročilo, ki je pod naslednjo točko dnevnega reda. Hvala
               lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Gospod Klemenčič. Dam še njemu besedo. Izvolite.</p>
            </sp>
            <sp who="SDT6:KlemenčičGoran">

               <speaker>MAG. GORAN KLEMENČIČ:</speaker>

               <p>Hvala lepa, predsednica.</p>
               <p>Samo na kratko. Poročilo iz leta 2011, ki je poskušalo odgovoriti tudi na vprašanja,
               ki jih je zastavila Mandatno-volilna komisija aprila lansko leto, obsega skoraj 300
               strani. Tega poročila nismo pisali zase. Ob omejenih možnostih, ki jih imamo, je bilo
               vanj vloženega ogromno dela zato, da bi bilo vsebinsko. Na 140-ih straneh opredeljuje
               stanje na področju omejevanja korupcije in nasprotje interesov s konkretnimi podatki,
               analizami, z analizami na področju javnih naročil, poslovnega okolja, bančnega
               sistema, gradbenih inšpekcij, v glavnem poskušali smo zajeti vse tisto kar je v tej
               državi na tem področju najbolj izpostavljeno. Zakaj to govorim? Govorim zato, ker to
               poročilo je bilo namenjeno Državnemu zboru in je izrazito vsebinsko poročilo in
               mislim, da takšno poročilo vendarle govori nekaj o tem koliko spoštujemo ali ne
               spoštujemo institucijo Državnega zbora. In opravičujem se v kolikor, tako kot sem to
               naredil tudi že pisno in tudi pojasnili smo zakaj smo nekatere roke zamudili, vendar
               smo upali, da bo ta vsebinskost tega poročila odtehtala. In kakršenkoli bo sklep ga
               bo komisija spoštovala in se bo odzvala. Rad bi pa rekel, ker moram na nek način to
               reči, tukaj imamo 270 strani, vsebinskih stvari o posameznih področjih povezanih s
               problemom, ki je dejanski problem v Republiki Sloveniji. Dobri dve leti sem
               predsednik komisije za preprečevanje korupcije. Spoštovane poslanke in poslanci, niti
               enkrat v tem času, ko sem bil klican sem, nisem bil deležen vsebinske razprave o tem
               kje Slovenija na področju korupcije je in kakšni naj bodo ukrepi zoper njo. Vedno, ko
               sem bil tukaj glede česarkoli v povezavi z našim delom ali našimi poročili, sem
               poslušal različna proceduralna vprašanja, nikoli, tudi lansko poročilo je bilo zelo
               vsebinsko, se nismo pogovarjali o tem kakšen institucionalni, pravni, finančni in
               kadrovski okvir ta država ima. Ni vse na Državnem zboru, je pa to ključna
               institucija, ki nam postavlja in reže kruh in kot je zapisano v uvodnem stanju, v
               uvodnem delu tega poročila, mi nismo popoln organ, daleč od tega, marsikaj lahko
               spremenimo in bi morali spremeniti tudi sami, vendar del odgovornosti za stanje v
               državi morajo prevzeti tisti, ki nam režejo kruh, nam in drugim organom odkrivanja in
               pregona in institucijam pravne države in postavljajo gabarite dela. Še enkrat. V dveh
               letih v povezavi z našimi poročili nismo opravili vsebinske razprave niti na
               Mandatno-volilni komisiji, kaj šele v Državnem zboru. Naredili bomo vse kar bo ta
               komisija želela od nas, da bi
               vendarle odprli ta vrata in prišli do tega, da bi se o tem razpravljalo vsebinsko
               tudi v Državnem zboru. Hvala lepa.</p>
            </sp>
            <sp who="SDT6:ŽupevcMelita">

               <speaker>PREDSEDNICA MAG. MELITA ŽUPEVC:</speaker>

               <p>Hvala, gospod Klemenčič.</p>
               <p>Jaz bom res morala to sejo v vsakem primeru prekiniti. Jaz vam zagotavljam, da bo do
               vsebinske obravnave tega poročila prišlo. Jaz sem ga prebrala. Imam pa en drug
               predlog. Ali je možno, da poročilo za leto 2010 posredujemo v odločanje oziroma v
               seznanitev Državnemu zboru in da se do takrat pridobijo dodatna pojasnila Komisije za
               preprečevanje korupcije? Ne, gospod Tanko vztraja pri<gap n=".."/><stage>/oglašanje iz klopi./</stage><gap n="..."/> potem
               pa dajte proceduralni predlog in ga bom dala na glasovanje. <gap n=".."/><stage>/oglašanje iz
               klopi./</stage><gap n="..."/> Gospod Klemenčič je pojasnil, da vseh stvari vam tudi ne more dostaviti.
               Torej, gospod Klemenčič, ali se strinjate s tem, da v roku 14-ih dni na vztrajanje
               poslanske skupine SDS dostavite še tisto kar se vam zdi potrebno, da dodate k
               poročilu za leto 2010? Potem bomo pa mi ti dve poročili, torej za 2011<gap n="...."/> za 2010 je
               bila obravnava poročila, to vas opozarjam, že zaključena in o njej ne bomo še enkrat
               razpravljali, razpravljali pa bomo o poročilu za leto 2011. Samo še ena stvar.
               Poslanske skupine so bile že podane, da podajo predlog sklepov za odločanje na seji
               Državnega zbora. Do zdaj ni ta komisija prejela nobenega predloga nobenega sklepa.
               Tako, da vas ponovno pozivam, da za odločanje in razpravo o poročilu za leto 2010 in
               tudi za 2011, ko bomo do obravnave prišli, podate svoje predloge sklepov. Gospod
               Klemenčič, mi vas bomo pa prosili, če se boste vrnili čez 14 dni in da dejansko
               začnemo tudi vsebinsko diskusijo o poročilu za leto 2011. Hvala lepa za prijaznost.
               Lep dan želim. Prekinjam sejo. <stage type="time">(SEJA JE BILA PREKINJENA 8. MAJA 2013 OB 15.33.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-69-2013-10-23">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">8EAA1FE0CBEA1925C1257D1F005A7D6C</idno>
               <idno type="custom" subtype="day">1FDDB4CF1D690FEDC1257C0D0059E0D7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=1FDDB4CF1D690FEDC1257C0D0059E0D7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-69-2013-10-23.KPDZ" n="69">
               <name>redna seja</name>
               <date when="2013-10-23"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-69-2013-10-23.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-69-2013-10-23.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">69. seja</stage>
            <stage type="date">(23. oktober 2013)</stage>
            <stage type="chairman">Kolegij je vodil Janko Veber, predsednik Državnega zbora.</stage>
            <stage type="time">Kolegij se je pričel ob 17.01.</stage>
            <stage type="mag"/>


            <sp xml:id="SDT6-KPDZ-redna-69-2013-10-23.sp1">

               <speaker>PREDSEDNIK JANKO VEBER:</speaker>

               <p>Predlagam, da začnemo. Lepo pozdravljeni na 69. seji Kolegija predsednika Državnega
               zbora.</p>
               <p>Dnevni red ste prejeli, k temu dnevnemu redu, pa ste dobili tudi obvestilo 22. 10.,
               da bo na današnji dnevni red uvrščena tudi A1. točka in sicer dogovor o sklicu
               izredne seje Državnega zbora. Opravičena za današnji kolegij sta gospod Roberto
               Battelli in gospod Laszlo Göncz ter Renata Brunskole. Vse ostale pa seveda še enkrat
               lepo pozdravljam.</p>
               <p>Predlagam, da začnemo z <title>A1. TOČKO DNEVNEGA REDA - TO JE Z DOGOVOROM O SKLICU
                  IZREDNE SEJE DRŽAVNEGA ZBORA.</title> Zahtevo za izredno sejo Državnega zbora ste
               prejeli. In sam dnevni red na tej seji bi seveda bil Predlog zakona o spremembah in
               dopolnitvah zakona o dohodnini, druga obravnava. Datum seje predlagam 30. oktober ob
               14. uri. Najava časa za razpravo tretji odstavek 67. člena Poslovnika Državnega zbora
               za poslanske skupine in do pet minut za dopolnilno obrazložitev predlagatelja, to je
               vlada, ter do 60 minut za razpravo predlagatelja v sami seji. <stage type="mag"/> <stage>(nadaljevanje)</stage> Torej čas je v bistvu enak, kot bi veljal za to,
               če bi bila točka obravnavana na seji.</p>
               <p>Odpiram razpravo o predlogu za sklic izredne seje. Gospod Tanko.</p>
            </sp>
            <sp xml:id="SDT6-KPDZ-redna-69-2013-10-23.sp2">

               <speaker>JOŽE TANKO (PS SDS):</speaker>

               <p>Hvala lepa za besedo. Vsem lep pozdrav.</p>
               <p>Poslanski skupini SDS, SLS oziroma Poslanske skupine SDS, SLS in NSi so na vas
               naslovile predlog, da bi se ta seja, ki je predvidena za 30. zamaknila na čas med 5.
               in 8. novembrom. Glede na okoliščine, ki so bi se najbrž mnogo lažje zagotovilo
               udeležbo tudi poslancev v tem času, kot ste že sami povedali so krompirjeve počitnice
               in jaz mislim, da znajo biti težave z zagotavljanjem kvoruma, najbrž tudi v
               koaliciji. In se nam zdi smiselno, da bi bilo mogoče bolje, da bi to sejo prestavili
               na čas, ko bi bilo možno normalno speljati postopek in tudi primerno zagotoviti
               udeležbo in razpravo na seji.</p>
               <p>Zdaj ne vem, kako boste odločili v zvezi s tem predlogom, samo prav bi bilo da nekaj
               o tem tudi rečemo.</p>
            </sp>
            <sp xml:id="SDT6-KPDZ-redna-69-2013-10-23.sp3">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Preden dam besedo, v zvezi s tem bi samo opozoril, da je skrajni rok za sklic seje 6.
               november, tako da imamo možnost do 6. sklicati, roki po 6. so v bistvu prepozni, in
               predlagam, da to upoštevate v svojih razmišljanjih o sklicu seje.</p>
            </sp>
            <sp xml:id="SDT6-KPDZ-redna-69-2013-10-23.sp4">

               <speaker>JANI MÖDERNDORFER (PS PS):</speaker>

               <p>Hvala lepa.</p>
               <p>Jaz po svoje razumem, kar je gospod Tanko rekel, pač njim se nikamor več ne mudi od
               kar niso več v vladi, nobena stvar več ni resna in ne nazadnje je zdaj vse drugo bolj
               pomembno, vsako stvar je treba prestavljati čim kasneje. No, ampak bistvo pa je, da
               vsi veste, da smo na zadnjem kolegiju izglasovali redni postopek o zakonu o zdravilih
               in s tem se je tretja točka na redni seji umaknila in je postala brezpredmetna po
               rednem postopku oziroma na redni seji, kar pomeni, da v petek praktično imamo samo
               eno točni in v resnici imamo čisto dovolj časa, da opravimo še to izredno sejo in
               zapolnimo to vrzel, ki je bila itak planirana, da bomo poslanci in poslanke Državnega
               zbora lahko delali.</p>
               <p>Glede na to, da je v sredo ta t.i. čas za te krompirjeve počitnice, ki moram sicer
               reči, da za poslance in poslanke to kaj dosti ne velja, ker mislim, da so poslanci in
               poslanke svoje vse redne dopuste izkoristili v mesecu juliju in avgustu, tako da jaz
               mislim, da je čas za delo in zato predlagam, da se ta termin obdrži v petek, v torek
               pa imamo tako ali tako nadaljevanje redne seje in lahko to normalno zaključimo in se
               potem posvetimo še ostalim obveznostim, ki jih imamo. Seveda to ne pomeni, da bomo v
               sredo počivali, v sredo so sklicani odbori in delo poteka naprej. Tako, da jaz
               mislim, da je prav, da lovimo ta tempo, če hočemo opraviti vse tisto delo, ki ga
               poslanci in poslanke imamo in je prav, da ga opravimo, smo ga opravljali tudi v času,
               ko sem bil sam v opoziciji in zato ne vidim razloga, zakaj ne bi tudi zdaj enako, z
               enakim tempom lovili ta čas, kot ste ga vi nekoč hitro lovili.</p>
               <p>Tako, da jaz predlagam, da ta termin je čisto v redu in soliden.</p>
               <p>Hvala.</p>
            </sp>
            <sp xml:id="SDT6-KPDZ-redna-69-2013-10-23.sp5">

               <speaker>PREDSEDNIK JANKO VEBER:</speaker>

               <p>Gospod Tonin.</p>
            </sp>
            <sp xml:id="SDT6-KPDZ-redna-69-2013-10-23.sp6">

               <speaker>MAG. MATEJ TONIN (PS NSi):</speaker>

               <p>Pozdravljeni vsi skupaj.</p>
               <p>Dajte mi pomagati, če sem jaz zadeve pravilno razumel. V tem sklicu ali tem gradivu,
               ki smo ga dobili s sklicem je predvidena izredna seja v sredo 30. oktobra. Zdaj, na
               podlagi razprave gospoda Möderndorferja pa sem razumel, da naj bi to opravili v petek
               po končani redni seji. Ali sem jaz to prav razumel ali narobe? Pravilno. Dobro.</p>
               <p>Zanima me kdaj pa bomo potem opravili razpravo na odboru, ker <stage type="mag"/><stage>(Nadaljevanje)</stage> ...<stage>/Oglašanje v ozadju./</stage>... Dobro...</p>
            </sp>
            <sp xml:id="SDT6-KPDZ-redna-69-2013-10-23.sp7">

               <speaker>PREDSEDNIK JANKO VEBER:</speaker>

               <p>No, saj, mogoče samo pojasnilo, zakaj sem v tem sklicu predlagal 30. Namreč, po
               tistem, ko je bil umaknjen z dnevnega reda Zakon o zdravilih, sem tudi potrdil eno od
               obveznosti, ki sem jih odlagal, zaradi tega, ker če bi seja trajala do 17. ure, tudi
               nisem želel sodelovati na prireditvi oziroma na eni od otvoritev, konkretno, na
               Blokah, tako da gre za konkretno lokacijo, da boste vedeli, za kaj gre. Potem, ko je
               bila ta točka umaknjena z dnevnega reda, sem seveda tudi potrdil, da pridem na to
               otvoritev, in zato sem predlagal 30. Zdaj, če se pogovarjamo o petku, potem bom jaz v
               nerodni situaciji in tisti, ki je pričakoval, da pride nekdo na to otvoritev, tudi.
               Toliko, da dam še to pojasnilo, zakaj je tudi z moje strani predlagan 30., ker je
               takrat normalen delovni dan in je tudi sicer rezervni termin za poslanske skupine, in
               sem tudi smatral, da bi se lahko to sejo izvedlo takrat. Možnost je tudi, da se začne
               prej, če bi bil tak dogovor, da je 30., ne ob 14.00, ampak, recimo, ob 10.00, in se
               zadevo tudi prej lahko konča. Vendar toliko, da vam dam zelo odkrito pojasnilo, zakaj
               sem predlagal 30., zakaj ne tega petka, ker je tudi z moje strani dogovorjena ta
               obveznost, ki sem jo predstavil.</p>
               <p>Kdo želi besedo? Gospod Tanko, izvolite.</p>
            </sp>
            <sp xml:id="SDT6-KPDZ-redna-69-2013-10-23.sp8">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Vi ste to zahtevo za izredno sejo vložili 22. oktobra 2012. Zdaj ne vem, predsednik
               je prej uvodoma povedal, da je 6. novembra skrajni rok, da se sejo realizira. Mislim,
               da to ne bo nič prepozno, ker bodo lahko tudi ostale stvari tekle naprej. Je samo
               vprašanje, no, ali je res nujno, glede na to, kaj nas še čaka pri teh stvareh, da se
               to opravi 30., ali lahko nekako drugače umestimo to izredno sejo Državnega zbora. Če
               se spomnite, sem na prejšnjem kolegiju predlagal, da bi tudi redno sejo drugače
               razporedili, posamezne točke, da bi redno končali do petka, pa nekako ni bilo
               navdušenja nad tem. Zdaj so se stvari spremenile. Glejte, jaz razumem tako vlogo
               predlagatelja datuma seje kot vlogo opozicije in koalicije na Kolegiju predsednika
               Državnega zbora, tako da se boste pač odločili, kaj boste storili. Saj za to ne
               rabite soglasja od nobenega, mi smo samo predlagali, da bi zadevo nekako bolj
               smiselno umestili v čas, ko se lažje organizirajo normalno stvari. Zdaj pa to pade
               praktično čisto v čas praznikov, dan pred praznikom. In to je pač težava, no, ker v
               takih primerih nastopijo tudi neke druge obveznosti. Hvala lepa.</p>
            </sp>
            <sp xml:id="SDT6-KPDZ-redna-69-2013-10-23.sp9">

               <speaker>PREDSEDNIK JANKO VEBER:</speaker>

               <p>Gospod Möderndorfer, izvolite.</p>
            </sp>
            <sp xml:id="SDT6-KPDZ-redna-69-2013-10-23.sp10">

               <speaker>JANI MÖDERNDORFER (PS PS):</speaker>

               <p>Bom zelo kratek.</p>
               <p>V tem Državnem zboru smo že ob sobotah tudi delali, zdaj je pa problem dan pred
               praznikom delati. Tako da mislim, da je ta diskusija res - sicer jo s spoštovanjem
               poslušam, ampak jaz se ne bi kaj preveč oziral na te obrazložitve, ker nekako ne
               zdržijo, no, res ne zdržijo. Poleg tega veste, da dan pred praznikom tudi vsi želite
               polagat vence in kaj vem kaj še vse, imate tudi obveznosti, to boste še vse počeli,
               nekateri v sredo, nekateri v torek. Tako da mislim, da je čisto prav, ker ne vem, kaj
               bi pa potem delali, če bi pa bil za Zakon o zdravilih nujni postopek sprejet in bi
               takrat normalno delali na redni seji.<stage type="mag"/>
               <stage>(nadaljevanje)</stage> Jaz tukaj ne vidim kaj dosti, razen če je zdaj nekaj novega. To kar
               izglasujemo pa moramo namenoma zavlačevati stvari.</p>
               <p>Glede na to, da naj samo še to omenim, vemo vsi, da so pred nami še drugi zakoni in
               pomembni akti in bodo ti tedni na katere bi želeli prestavljati te izredne seje, bodo
               zelo vsi napeti in bo tudi veliko delovnih teles in še vse ostalo. Ne vidim razloga
               zakaj nebi takrat ko imamo čas, to nalogo opravili.</p>
            </sp>
            <sp xml:id="SDT6-KPDZ-redna-69-2013-10-23.sp11">

               <speaker>PREDSEDNIK JANKO VEBER:</speaker>

               <p>Dobro, da kolegij sicer odloča o času, ki ga moramo nameniti na tej izredni seji,
               tako da bi vas prosil, da se poskušate opredeliti, če ima kdo pomisleke, tudi glede
               časa. To pa je tisto kar pa moramo danes sprejeti. Ostale stvari se seveda lahko
               potem tudi še po kolegiju dokončno dogovori.</p>
               <p>Gospod Prevc.</p>
            </sp>
            <sp xml:id="SDT6-KPDZ-redna-69-2013-10-23.sp12">

               <speaker>MIHAEL PREVC (PS SLS):</speaker>

               <p>Hvala lepa predsednik. Tudi sam sem se podpisal pod ta predlog, da se ta izredna seja
               v zvezi z zakonom o dohodnini prestavi na začetek novembra. Zdaj je bil to predlog,
               mislim, da je bila celo bolj prošnja z naše strani, predsednik, vam, da se vi
               odločite o tem in vendar mislim, da bi bilo korektno. Zdaj če je še dopustno, to se
               pravi glede na roke, 5. in 6. potem se seveda tej naši prošnji vsekakor z vaše strani
               da ugoditi.</p>
               <p>Zdaj povedali ste kar se tiče razporeda časa, da je pravzaprav zgodba ista, kot če bi
               ta zakon obravnavali na redni seji. S tega vidika je to v redu ampak vseeno.</p>
               <p>Še enkrat. Gre za tako pomembno materijo, ki bo seveda imela zelo usodne posledice za
               naše državljane in je prav, da smo seveda res prisotni poslanci v čim večjem številu
               na tej seji.</p>
               <p>Dejstvo je, da ta redna seja, ki zdaj poteka, da se bo zaključila v torek, dejstvo
               je, da je naporna seja in resnično ne razumem ... to se pravi zdaj če kolegi iz
               koalicije ne razumejo naših argumentov, tudi vaših ne razumem zakaj vendarle nebi
               prisluhnili temu, da s polno paro se lotimo te tematike tam 5. ali pa 6. novembra,
               tako kot dejansko predlagamo.</p>
               <p>Jaz bi res prosil, predsednik, mogoče bi bilo pa dobro kdaj tudi kakšen predlog s
               strani opozicije sprejeti, če seveda ni mimo poslovniških določil in drugih zadev.
               Hvala.</p>
            </sp>
            <sp xml:id="SDT6-KPDZ-redna-69-2013-10-23.sp13">

               <speaker>PREDSEDNIK JANKO VEBER:</speaker>

               <p>Hvala. Gospod Han.</p>
            </sp>
            <sp xml:id="SDT6-KPDZ-redna-69-2013-10-23.sp14">

               <speaker>MATJAŽ HAN (PS SD):</speaker>

               <p>Hvala. Vsi vemo, pristojnost predsednika je, da bo odločil kdaj bo ali bo to v petek,
               torek oziroma sredo ali bo upošteval vašo sugestijo.</p>
               <p>Socialni demokrati nimamo niti z enim datumom problem, seveda pa želimo biti kar se
               tiče tudi optimalni in če bomo v petek končali ob 12 in šli domov bi lahko v petek
               kaj naredili še več ampak to je pristojnost predsednika. Razumem tudi to kar je
               predsednik ta trenutek povedal, kaj je njegova težava, tako da on se bo zdaj sam
               odločil, ne nazadnje je to njegova pristojnost.</p>
               <p>Opoziciji bi pa nekaj na dušo dal. Štirinajst dni že poslušamo kako je na vsaki seji,
               proceduralne sklepe poslušamo kako je ta proračun nerealne, kako ta proračun ne
               spremljajo zakonodajo, ki bi morala biti že sprejeta in tako naprej. Mi želimo samo
               zakone, ki so pomembni zaradi tega proračuna, to pa je zakon o dohodnini in tudi
               nepremičninski zakon sprejeti, pa tudi zaradi vaših pripomb celo pred proračunom in
               zato na nek način hitimo in razprave smo pač tudi naredili tako, da nam boste težko
               očitali zakaj hitimo ampak tudi za to, da bo proračun, ko bo sprejet, na nek način
               tudi realen. Hvala lepa.</p>
            </sp>
            <sp xml:id="SDT6-KPDZ-redna-69-2013-10-23.sp15">

               <speaker>PREDSEDNIK JANKO VEBER:</speaker>

               <p>Hvala. Še kdo? Če ne predlagam, da mi res prepustite potem, da skličem sejo takrat ko
               bo pač ocenjeno <stage type="mag"/> <stage>(Nadaljevanje)</stage> in da bom to
               storil seveda tudi jutri, tako da bomo vedeli pri čem smo vsi. Predlagam pa, da
               odločimo o času, in sicer dajem na glasovanje dva sklepa: Razpravo o točki dnevnega
               reda izredne seje zbora poslanske skupine najavijo v skladu s tretjim odstavkom 67.
               člena Poslovnika zbora. To je prvi sklep in ga dajem na glasovanje.</p>
               <p>Kdo je za? Soglasno.</p>
               <p>Drugi sklep: Predlagatelj predloga zakona z dopolnilno obrazložitev lahko najavi
               največ do 5 minut, za razpravo pa največ do 60 minut. Gre za vlado.</p>
               <p>Kdo je za? Soglasno.</p>
               <p>Ugotavljam, da sta oba sklepa sprejeta.</p>
               <p>S tem zaključujem 1.a točko dnevnega reda.</p>
               <p>Prehajamo na <title>1. TOČKO DNEVNEGA REDA - PREDLOG ZA OBRAVNAVO ZAKONA O DAVKU NA
                  NEPREMIČNINE, EPA 1543-VI, NUJNI POSTOPEK.</title> Odpiram razpravo o tem predlogu.
               Predlagatelj zakona je Vlada in tudi Vlada predlaga nujni postopek. Gospa generalna
               sekretarka, želite besedo za predstavitev razlogov za nujni postopek? Izvolite.</p>
            </sp>
            <sp xml:id="SDT6-KPDZ-redna-69-2013-10-23.sp16">

               <speaker>TANJA ŠARABON:</speaker>

               <p>Lep pozdrav. Vlada Republike Slovenije predlaga Državnemu zboru Republike Slovenije,
               da predlog zakona obravnava po nujnem postopku, da se preprečijo težko popravljive
               posledice za delovanje države, do katerih bi prišlo, če zakon ne bi bil sprejet do
               konca leta. Ne moremo zanikati, da predlog zakona o davku na nepremičnine ni vsaj
               posredno povezan s pripravo proračunov za leti 2014 in 2015 oziroma s pripravo
               ukrepov za javnofinančno konsolidacijo, saj je bil kot takšen ta ukrep napovedan že v
               času priprave programa stabilnosti za leto 2013, poleg tega prinaša pomembne finančne
               posledice za državni proračun. Prav zato Vlada predlaga Državnemu zboru, da obravnavo
               zakona kljub njegovi sistemski naravi opravi po nujnem postopku, torej tako, da bo
               omogočena prva odmera davka na nepremičnine že v letu 2014. S predlogom zakona o
               davku na nepremičnine se sistemsko in dolgoročno določa nova ureditev obdavčitve
               posedovanja nepremičnin. Ta obdavčitev v Sloveniji sedaj sloni na dveh med seboj
               neusklajenih zastarelih in lahko bi rekli tudi preveč arbitrarnih rešitvah. To sta
               davek od premoženja in nadomestilo za uporabo stavbnih zemljišč, tako imenovani NSZ,
               ki imata za posledico neenakopravno obravnavo zavezancev, tako se na primer fizičnim
               osebam odmerjata obe dajatvi, pravnim osebam pa le NSZ, davek od premoženja se
               odmerja le od stavb, NSZ le od stavb in nekaterih vrst zemljišč. Razlike v višini
               obdavčitve med občinami so zelo velike in ne odražajo ekonomske sposobnosti predmeta
               obdavčitve. Torej, nepremičnin zaradi neurejenega sistema nadzora nad zakonitostjo
               ureditve pa so obstoječe rešitve velikokrat deležne pritožb pa tudi ustavnih sporov.
               Prav v sistemu NSZ je večkrat odločalo že Ustavno sodišče in presodilo, da je treba
               sistem čim prej nadomestiti s preglednim in enotno urejenim davkom na nepremičnine.
               Cilj zakona je torej prvenstveno nadomestitev obstoječe dajatve z naravo davka na
               nepremičnine. Te so nadomestilo za uporabo stavbnih zemljišč, davek od premoženja,
               pristojbino za vzdrževanje gozdnih cest in davek na nepremično premoženje večje
               vrednosti. Z enotnim davkom, ki bo vzpostavil preglednejši in na ravni cele države
               primerljiv sistem obdavčitve nepremičnin s tem, da bo v obdavčitev načeloma zajel vse
               nepremičnine, da bo davčno osnovo vezal na njihovo oceno tržne vrednosti, to je
               posplošeno tržno vrednost ter predmet obdavčitve in zavezance določal na podlagi
               enovite evidence registra nepremičnin. Prispevati k javnofinančni konsolidaciji z
               dodatnimi prihodki za državni proračun je zato vzporedni cilj predlog zakona o davku
               na nepremičnine. Cilj se želi doseči tako z namenom, da se večji del davčnega bremena
               na zavezance porazdeli tudi po kriteriju nepremičnega premoženja, ne le po dohodku in
               prometu, kot tudi zato, da se v Sloveniji struktura davkov nekoliko bolj približa
               razvitim ekonomijam. Ta davčni vir, namreč danes v Sloveniji predstavlja le okoli
               0,6% BDP, kar je približno tretjina deleža, ki ga ta davek predstavlja v povprečju
               držav OECD. Obenem se predlaga, da se prihodek od davka na nepremičnine deli med
                  <stage type="mag"/> <stage>(Nadaljevanje)</stage> državo in občine v
               razmerju 50:50. Vse rešitve se torej predlagajo s ciljem. Sistemske dolgoročne
               posodobitve obdavčitve nepremičnin, res pa je, da je bil zakon o davku na
               nepremičnino v programu stabilnosti za leto 2013 naveden kot eden ukrepov Vlade na
               prihodkovni strani za konsolidacijo javnih financ v letih 2014 in 2015, saj se bodo
               učinki zakona v kolikor bo ta uveljavljen s 1. 1. 2014, dejansko pokazali v proračunu
               države že v letu 2014.</p>
               <p>Dodatno pojasnjujemo še naslednje, zakon o javnih financah v 13. in 13. a členu
               določa dokumente, ki jih mora Vlada v povezavi s predlogom proračuna predložiti
               Državnemu zboru. Med drugim so med dokumenti navedeni tudi predlogi zakonov, ki so
               potrebni za izvršitev predloga državnega proračuna. Vlada je hkrati s proračunoma za
               leto 2014 in 2015 Državnemu zboru posredovala predlog Zakona o izvrševanju proračuna
               RS za leti 2014 in 2015 in s tem izpolnila zakonito obveznost po ZJF. Hkrati pa
               ponovno poudarjamo, da je predlog Zakona o davku na nepremičnine predložen Državnemu
               zboru tako, da je omogočena uveljavitev zakona na način, ki bo omogočil zagotavljanje
               prihodkov že v letu 2014 v okviru načrtovane rešitve.</p>
            </sp>
            <sp xml:id="SDT6-KPDZ-redna-69-2013-10-23.sp17">

               <speaker>PREDSEDNIK JANKO VEBER:</speaker>

               <p>Hvala za obrazložitev predloga za nujni postopek pri davku na nepremičnine oziroma
               Zakona o davku na nepremičnine. Kdo želi najprej besedo? Gospod Tanko.</p>
            </sp>
            <sp xml:id="SDT6-KPDZ-redna-69-2013-10-23.sp18">

               <speaker>JOŽE TANKO (PS SDS):</speaker>

               <p>Hvala lepa spoštovani! Moram reči, da sem nekoliko presenečen nad to uvodno
               obrazložitvijo. Jaz sem 2. oktobra na Kolegiju vprašal izrecno, ali so predloženi vsi
               potrebni zakoni za izvršitev proračuna in za podkrepitev tistih postavk, ki so tam
               napisane in takrat je bilo rečeno, vi ste to predsednik izjavil, da so vsi dokumenti
               predloženi. Zdaj s to vašo obrazložitvijo smo končno po 20. dnevih prišli do
               ugotovitve, da temu ni tako. In da je eden od temeljnih aktov na osnovi katerega
               sloni proračun Republike Slovenije, to je Zakon o davku na nepremičnine, da rečem,
               šele nedavno prišel v zakonodajni postopek. Danes odločamo o načinu izpeljave oziroma
               o vrsti postopka. Jaz bi tako predsednika Državnega zbora kot od predlagatelja
               pričakoval, da bi že takrat korektno odgovorili na tisto kar sem postavil, ker
               poslovnik, 154.<stage>(?)</stage> členu v drugem odstavku mislim, da zelo jasno določa, kaj je
               potrebno predložiti ob vložitvi proračuna. Kolegica Romana je pač spomnila še na
               določbe Zakona o javnih financah, na isti seji na istem Kolegiju in takrat ni bilo
               nobenih dilem. Da je nekaj s kompletnostjo proračunskega paketa narobe, vam lahko
               citiram izjavo podpredsednica Vlade, gospoda Židana, ki je 17. oktobra za TV
               Slovenija izjavil, da če kdo reče, da davka ne podpira, ne podpira proračuna in to
               pomeni padec Vlade. Torej, ko berem tudi mnenje Zakonodajno-pravne službe, ki je bilo
               napisano na zahtevo Komisije za nadzor proračuna in javnih financ, je tudi napisalo
               med drugim zapisano v tem mnenju, da je Vlada pristojna in dolžna dati kot izključni
               predlagatelji nosilca pojasnila, itn. To smo danes dobili šele, po 20. dnevih in
               moram reči, da sem na nek način razočaran, da se je k temu paketu pristopilo na tak
               nekorekten način. Nekorekten način, zato ker se poskuša na vsak način izigrati
               določila, ki veljajo. Vem, da je morda problem z načrti javnih zavodov pa blagajn
               ostalih, to se zavedam, čeprav piše to tako, ampak zakoni bi pa morali biti vsi
               vloženi ob predložitvi proračuna, ki so potrebni za izvršitev tega. Ne tisto, kar je
               gospod Han govoril, tiste umestne zadeve, ki se lahko sprejme, ampak temeljni zakoni.
               In ta 400 milijonski zakon, <stage type="mag"/> <stage>(nadaljevanje)</stage> ki
               predstavlja približno polovico primanjkljaja izkazanega v proračunu je temeljni
               zakon, to ne more nihče zanikati. To pomeni približno 1,2 primanjkljaja oziroma
               deleža v primanjkljaju od tistih 2,9, če ne celo več. Na pamet izračunano.</p>
               <p>Drugo, kar je mi ob tem postopku, pa me motijo tudi nekatere izjave, ki so jih
               posamezni predstavniki koalicije dajali po vložitvi zakona o nepremičninah. Tukaj
               lahko povem izjavo gospoda Lukšiča, ki je dejal v bistvu, kot da je ta zakon tisti,
               ki je na nek način kaznovalni zakon za denacionalizacijske upravičence in da je ta
               zakon potrebno sprejeti zato, da bodo tisti, ki dobili iz naslova denacionalizacije
               vrnjeno premoženje, nekaj za to plačali. Zdaj, če vlada predlaga zakone s takim
               motivom, potem moramo biti pri potrjevanju postopkov v Državnem zboru pri takih
               zakonih skrajno previdni. Če se po tej izjavi predsednika Socialnih demokratov, ki ni
               kdorkoli, ampak je predsednik druge največje parlamentarne stranke, ta zakon sprejema
               zato, da se bo kaznovalo nekatere skupine in nekatera področja, potem ta zakon ne
               izpolnjuje temeljnih pogojev sploh za obravnavo v Državnem zboru, kaj šele po kakšnem
               postopku, ne izpolnjuje in mi bomo temu postopku nasprotovali. Bom kasneje najbrž se
               še prijavil k razpravi, ampak nedostojno je, da se uveljavitev nekega zakona pospremi
               z neko politično kvalifikacijo ali pa diskvalifikacijo določenih upravičencev ali pa
               tistih, ki jih bo ta zakon prizadel z nekimi kvalifikacijami, ki nimajo ustavne
               podlage. Tisti, ki so dobili to premoženje vrnjeno, so ga dobili na osnovi Ustave in
               pa na osnovi zakona, ki je bil sprejet v Državnem zboru. In, če v tej državi
               sprejemamo take zakone in koalicija predlaga take zakone, ki gredo zavestno na škodo
               določenih kategorij prebivalstva, potem ne moremo govoriti v osnovi o pravičnem
               pristopu, o pravični rešitvi, ne moremo govoriti o enakomerni porazdelitvi bremen in
               tako naprej, da ne naštevam več.</p>
               <p>Vse te izjave si lahko preberete sami, lahko pa vam jih razmnožim, jih imam s seboj.
               Še kakšno drugo, ne samo to. In spoštovana koalicija, ta zakon si zaradi tega, ker je
               bil tako pospremljen v zakonodajni postopek ne zasluži obravnave v Državnem zboru.
               Državni zbor je institucija, ki mora sprejemati ukrepe, ki so sorazmerni za vse
               socialne kategorije, za urbana in ruralna področja, za ne vem bogate, revne in tako
               naprej. Ne pa, da izrazito atakira na neke skupine ljudi. To mislim, da je temeljni
               problem. In kot rečeno tega postopka ne podpiram.</p>
            </sp>
            <sp xml:id="SDT6-KPDZ-redna-69-2013-10-23.sp19">

               <speaker>PREDSEDNIK JANKO VEBER:</speaker>

               <p>Hvala. Prosim, replika gospod Han.</p>
            </sp>
            <sp xml:id="SDT6-KPDZ-redna-69-2013-10-23.sp20">

               <speaker>MATJAŽ HAN (PS SD):</speaker>

               <p>Hvala za besedo predsednik. Moram se oglasiti, ker je pač gospod Jože izpostavil
               predsednika Socialnih demokratov Igorja Lukšiča in jaz sem na nek način vesel, če
               zaradi tega stavka, ki ga je gospod Lukšič izrazil in jaz verjamem, da SDS zna iz
               konteksta izluščiti razno razne stavke in jih tudi pretvarjati in nekatere tudi
               poenostaviti. Če je samo ta stavek problem, da gre ta zakon po nujnem postopku, potem
               ta zakon ni tako slab. Če niste našli ali pa, če ne najdete kakšnih drugih, bom
               rekel, tehtnih argumentov, ampak eno izjavo od gospoda Lukšiča, ki <stage type="mag"/> <stage>(nadaljevanje)</stage> ni bila samo ta, ampak se je še nadaljevala
               in tako naprej in je iztrgana iz konteksta, potem moram reči, da nimamo problema.</p>
               <p>In drugo, ta država, želimo ali ne želimo priznati je v težki finančni situaciji.
               Noben od nas v tej sobi si ne želi izrednih razmer, nujnih sej in sprejemati te težke
               odločitve, ampak če si res želimo izogniti res nujnih in izrednih razmer, ki pa bodo
               prišle, če ne bomo v teh mesecih in tednih odreagirali, potem se ta trenutek splača
               malo potrpeti in predvsem mi Socialni demokrati bomo potrpeli, ker smo stranka, ki
               zna državotvorno razmišljati in nismo stranka, ki bi želela za državo zelo slabo, da
               bo nam dobro in da bodo rejtingi rasli, ampak želimo na nek način sprejemati
               odločitve, ki bodo ne na kratek rok, ampak na dolgi rok Slovenkam in Slovencem,
               državljanom in državljankam pomagale, da bomo iz te krize hitreje prišli.</p>
               <p>Tako, da zaključil bom s tem, če je to problem izjava Lukšiča in zaradi tega ta zakon
               ne more po nujnem postopku, potem država nima problema.</p>
            </sp>
            <sp xml:id="SDT6-KPDZ-redna-69-2013-10-23.sp21">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Zdaj imamo...</p>
            </sp>
            <sp xml:id="SDT6-KPDZ-redna-69-2013-10-23.sp22">

               <speaker>MATJAŽ HAN (PS SD):</speaker>

               <p>...Samo malo, se opravičuje.</p>
               <p>Glasoval, če lahko, ker se potem ne bom oglašal, razen če bom izzvan, Socialni
               demokrati bomo podprli nujni postopek zakona o nepremičninah.</p>
            </sp>
            <sp xml:id="SDT6-KPDZ-redna-69-2013-10-23.sp23">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Naslednji dobi besedo gospod Prevc, pardon mag. Tonin.</p>
            </sp>
            <sp xml:id="SDT6-KPDZ-redna-69-2013-10-23.sp24">

               <speaker>MAG. MATEJ TONIN (PS NSi):</speaker>

               <p>Hvala. </p>
               <p>Naj uvodoma povem, da bomo v Novi Sloveniji nasprotovali obravnavi zakona o davku na
               nepremičnine po nujnem postopku. Zdi se nam da je toliko zadev v zvezi s tem zakonom
               še vedno odprtih, da bi le obravnava po rednem postopku omogočila možnost vsem
               deležnikom, da bi se glede zakona izjasnili in da bi ga v procesu rednega postopka
               tudi do neke mere izboljšali. Zakon, ki je predložen, je slab, to ni naša ugotovitev,
               to ugotavljajo številne, tudi druge civilno družbene organizacije, problem je, da se
               je vlada z nekaterimi organizacijami sestala, z drugimi se ni in edini način, da
               imajo tudi drugi, ki niso imeli priložnosti, da se sestanejo z vlado, pa jih ta zakon
               še kako zadeva, da ta svoj vpliv izkažejo, svoja prizadevanja pokažejo in svoje
               interese tudi preko redne obravnave v Državnem zboru. In to je tudi glavni razlog
               zakaj bomo to stvar nasprotovali, da se obravnava po nujnem postopku. Jaz razumem, da
               se vladi mudi, da vlada želi to stvar imeti sprejeto v začetku prihodnjega leta,
               ampak to se lahko stori tudi s sklicem morebitnih izrednih sej in brez nujnega
               postopka. Pač bo nekoliko več faz, bo nekoliko več obravnav, ampak k cilju h kateremu
               vi stremite se ga doseči tudi brez nujnega postopka. Seveda pa bo treba vložiti
               nekoliko več truda, da se bodo vsi ti različni interesi uskladili, kar pa ne smete
               vzeti za slabo, ampak kot za neko dobro stvar, da bo vendarle na koncu prišel boljši
               zakon, zakon s katerim bo vsaj kakšen delež ljudi več zadovoljen kot pa je zadovoljen
               danes.</p>
            </sp>
            <sp xml:id="SDT6-KPDZ-redna-69-2013-10-23.sp25">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gospod Prevc.</p>
            </sp>
            <sp xml:id="SDT6-KPDZ-redna-69-2013-10-23.sp26">

               <speaker>MIHAEL PREVC (PS SLS):</speaker>

               <p>Hvala lepa.</p>
               <p>Tudi sam naj že na začetku napovem, da bomo v Slovenski ljudski stranki ostro
               nasprotovali sprejemanju tega zakona po nujnem postopku, lahko bi rekel, kar tako
               kratko malo čez noč.</p>
               <p>Jaz bi mogoče rekel to, da saj v končni fazi v tem trenutku ko sprejemamo postopek,
               niti ne vemo končne različice tega zakona, vemo da je še pred nekaj minutami, urami,
               da so v koaliciji še potekala usklajevanja, mi v tem trenutku, ne vem ali kdo v tem
               prostoru ve kakšen je končni izplen teh usklajevanj. Sam tega ne vem in tudi
               nikakršnih informacij nisem dobil.</p>
               <p>Poglejte, sprejemanje tega zakona čez noč, jaz mislim, da je to v prvi vrsti tako
               pomemben zakon, ki bo na tak ali na drugačen način prizadel državljane, da si tega
               dejansko v prvi vrsti državljani ne zaslužijo. <stage type="mag"/><stage>(Nadaljevanje)</stage> Državljani bi si vendarle zaslužili, da jim damo več
               možnosti, predvsem vsem deležnikom, tako kot je bilo danes že rečeno, da dajo še
               dodatne pripombe na ta zakon, ker vemo, da je bilo narejenih premalo analiz, premalo
               izračunov, tako da v tem trenutku državljani pravzaprav tega zakona niti ne poznajo.
               Niti mi ne poznamo končne verzije, kot sem povedal že prej na začetku.</p>
               <p>Poglejte, vsi vemo, da ta zakon, takšen kot je, takšen kot ga poznamo, bo v
               naslednjem letu povzročil velik vihar. Prepričan sem, da bo najkasneje izbruhnil ta
               vihar v hipu, ko bodo ljudje videli prve ocene njihovih novih davčnih obveznosti
               oziroma takrat, ko bodo ljudje dobili prve položnice. Pri tem zakonu gre za zelo
               kompleksno zadevo. To je celoletni projekt, to je podoben projekt, kot je pokojninska
               reforma. Veste, da se pokojninske reforme ni sprejemalo čez noč, da je bilo ogromno
               takšnega in drugačnega usklajevanja, da se je tako pomemben projekt ne nazadnje tudi
               sprejel. V Slovenski ljudski stranki nimamo težav, da ne bomo napačno razumljeni, da
               prehajamo na nek način klasične obdavčitve nepremičnin. Zavedamo se, da je to treba
               narediti in da klasična obdavčitev zamenja prejšnje nadomestilo za uporabo stavbnega
               zemljišča. Ja, vendar če bi država imela vse pripravljeno, se pravi, za njeno uvedbo,
               za njeno izvedbo, in da bi bili, ne nazadnje, ustvarjeni vsi potrebni pogoji za njeno
               izvajanje. Tako pa vemo, da teh pogojev ni. Ni jih. Nehajmo se slepiti, da lahko ta
               zakon začnemo izvajati že leta 2014, jaz si tega enostavno ne morem predstavljati. In
               dejansko v tem trenutku gre izključno samo za iskanje novih milijonov evrov za
               flikanje proračuna, ne pa za neko kompleksno reševanje obdavčitve nepremičnin.</p>
               <p>V evidencah, v navedenih številkah je še nešteto stvari za urediti. Ogromno dela je
               še potrebnega, da bodo stvari urejene na ravni, da bo mogoče ta zakon tudi izvajati.
               Predvsem zaradi tega, ker še vedno ni jasno, kakšna bo sploh še vloga občin pri tem
               in koliko bo pravzaprav lokalnim skupnostim sploh še ostalo, kaj lahko pričakujejo,
               kako lahko načrtujejo in tako dalje. Tako da toliko neznank je še pri tem zakonu -
               vemo, da ocena nepremičnin, vemo, da imajo ljudje tudi možnost pritožbe na oceno
               njihovih nepremičnin, in to seveda terja določen čas. Zato še enkrat, spoštovani,
               razumemo, da je treba ta davek sprejeti, vendar ne na tak način, kot ga sprejemamo
               danes. V časopisu sem danes prebral, da je včeraj tudi kolega Han izjavil, da se mu
               zdi, da bi bilo prav, da bi ta zakon šel po rednem postopku. Pa sem rekel, glejte,
               lepo, lepo, da je to razumevanje. Jaz dejansko nisem pričakoval danes, da bo ta
               predlog še vedno na mizi. Tako kot je rekel tudi kolega Tonin, poglejte, če gremo po
               rednih postopkih, tudi po rednih postopkih se zadevo da izpeljati. Ne vem, zakaj je
               dejansko s tem treba tako hiteti, in to po nujnem postopku. Ne nazadnje se spomnim,
               ko smo bili mi v koaliciji, pa ko ste bili vi v opoziciji, tudi takrat smo sprejemali
                  <stage type="mag"/> <stage>(nadaljevanje)</stage> zakone po nujnem postopku,
               pa po skrajšanem postopku, ne sicer toliko, kot jih sprejemamo zdaj. Moram reči, da
               sem takrat imel sam, kot koalicijski poslanec, kar nekaj težav s tem in pravzaprav
               sprašujem, predsednik, sprašujem vas, kje je še tista meja, kje je še tista meja
               kateri zakon se lahko sprejema po nujnem postopku, kateri po rednem postopku, kjer po
               skrajšanem postopku. Dajmo reči, vsi zakoni se pač sprejemajo po nujnem postopku in
               zdravo, po rednem postopku nobenem več. Tako da jaz resnično ne razumem, da tako
               pomembno materijo, ne bom rekel, da hitimo, verjamem, da je razlog za hitenje ampak
               tudi če gremo zadevo po rednem postopku lahko lovimo ne nazadnje tiste roke in tiste
               termine, ki jih pravzaprav vlada želi loviti pri tej zgodbi. Hvala lepa.</p>
            </sp>
            <sp xml:id="SDT6-KPDZ-redna-69-2013-10-23.sp27">

               <speaker>PREDSEDNIK JANKO VEBER:</speaker>

               <p>Hvala lepa. Replika gospod Han.</p>
            </sp>
            <sp xml:id="SDT6-KPDZ-redna-69-2013-10-23.sp28">

               <speaker>MATJAŽ HAN (PS SD):</speaker>

               <p>Ja, da ne bo nejasno in da bom tudi ta problem, ki ga je gospod Prevc povedal, da sem
               jaz izjavil, da bi bilo potrebno, da se gre zakon po rednem postopku drži.</p>
               <p>Drži pa tudi ena stvar, da imamo v Sloveniji žal ali na srečo koalicijske vlade, da
               imamo v koalicijskih vladah različne stranke, ki imajo različne poglede na nekatere
               stvari, tako na vsebine, zakone, kot tudi na sprejemanje oziroma na proceduro in da
               se je potrebno pogovarjati. In ker smo Socialni demokrati na sestankih koalicijskih
               rekli, da bi bilo dobro, da bi šli po rednem postopku, smo bili pač na nek način iz
               strani koalicijskih partnerjev prepričani, da je nujni postopek ta trenutek edino
               pravilen in edino moder za takšno situacijo v kateri je Slovenija in potem mi tudi za
               voljo neke popularnosti ali pojavljanja v medijih nismo vztrajali. Smo pač
               koalicijski partner, eden izmed štirih. Vendar to ne pomeni, da ne moremo imeti kdaj
               kakršenkoli svoj pogled ampak se pa zavedamo, ko je potrebno strniti vrste in ko je
               potrebno glasovati se tudi zavedamo, da je v Sloveniji hvala bogu demokracija in da
               znamo šteti. Tri proti ena je večina.</p>
            </sp>
            <sp xml:id="SDT6-KPDZ-redna-69-2013-10-23.sp29">

               <speaker>PREDSEDNIK JANKO VEBER:</speaker>

               <p>Hvala. Gospod Braniselj.</p>
            </sp>
            <sp xml:id="SDT6-KPDZ-redna-69-2013-10-23.sp30">

               <speaker>RIHARD BRANISELJ (PS DL):</speaker>

               <p>Hvala lepa. V imenu Državljanske liste najavljam podporo nujnemu postopku, ne le
               zaradi tega, ker se v celoti strinjamo s tem kar je bilo s strani vlade predstavljeno
               in to so korektni razlogi za nujni postopek. Tudi zaradi tega, ker praktično že
               štirinajst dni na vseh odborih poslušamo, da proračun ni realen, da niso sprejeti
               glavni zakoni, ki mu dajejo neko težo in tako dalje. In pravzaprav tudi s tem zakonom
               danes oziroma ko bo sprejet bomo zapolnili ta prepih v proračunu, tako da bo proračun
               stabilen, uravnotežen in bo v funkciji tistega kar proračun mora biti.</p>
               <p>Gre za zakon, ki jih vse vlade obljubljajo že 20 let vendar nikoli ni bilo prave
               volje, resnične volje in pa predvsem poguma, da se ta zakon tudi uresniči. Žal smo na
               tej točki, da se mora to vpeljati, ta zakon pravzaprav v kriznih časih, to je zakon,
               ki bi se moral vpeljati v nekih stabilnih časih in tudi vsi vemo čemu je ta zakon
               potreben, kaj prinaša, kakšen je in kaj bo pravzaprav povzročil.</p>
               <p>Mislim, da se že pol leta ukvarjamo, vlada predvsem pa tudi poslanske skupine, s temi
               rešitvami. Zakon je bil ves čas usklajevan z različnimi deležniki, tudi po poslanskih
               skupinah smo imeli obiske, tudi verjetno v opoziciji ste bili ves čas seznanjeni z
               rešitvami, ki so na mizi tako da ta trenutek lahko na tej točki ugotovimo, da je do
               neke mere to nek kompromis. <stage type="mag"/> <stage>(nadaljevanje)</stage>
               Predstavlja optimum, nad tem zakonom pa, seveda, ni nihče navdušen, še manj srečen.
               Vsak davek, ki ga uvajamo pač povzroči določen stres, določen negativen učinek. Lahko
               rečemo, da je ta zakon pravičen, obdavčuje nepremičnine ne po kvadraturi, ne po
               kubiku, obdavčuje jih po vrednosti. Se pravi, tisti, ki ima več bo od te nepremičnine
               tudi plačal več. Zakon je tudi do neke mere socialen, sankcionira črne gradnje in
               pravzaprav zasleduje kar nekaj ambicij, ki jih ta zakon lahko tudi uresniči. Konec
               koncev stimulira vse funkcije lastnine, socialno, ekonomsko in tako dalje. Se pravi,
               gre za sistemski zakon, ki bo obstal, gre za zakon, ki bo začel črpati evidence
               Gursa, ki jih nismo delali zastonj in na pamet in samemu sebi namen. Že takrat, ko
               smo delali te evidence Gursa smo verjetno vedeli zakaj jih delamo. In ta trenutek je
               čas, da to skupaj vkomponiramo. Imajo pa zakon tudi eno dobro lastnost, da jih lahko
               kadarkoli tudi spremenimo. Skratka, nujni postopek je na mestu. Mi ga bomo
               podprli.</p>
            </sp>
            <sp xml:id="SDT6-KPDZ-redna-69-2013-10-23.sp31">

               <speaker>PREDSEDNIK JANKO VEBER:</speaker>

               <p>Hvala. Gospod Möderndorfer.</p>
            </sp>
            <sp xml:id="SDT6-KPDZ-redna-69-2013-10-23.sp32">

               <speaker>JANI MÖDERNDORFER (PS PS):</speaker>

               <p>Hvala lepa, predsednik. Skušal se bom držati, da bom govoril samo o razlogih, o
               postopku zakaj, bom takoj na začetku povedal, da bomo podprli predlog o nujnem
               postopku, predvsem pa bi se dotaknil kar nekaj razlogov, ki so bili že na začetku
               dani. Strinjam se s tem, da bodo vedno obstajali pomisleki za in proti, predvsem pa
               tudi pomisleki na posameznih vsebinskih točkah zakaj bi bilo smotrno, da gre zakon po
               rednem postopku. Verjamem, da bi verjetno, če bi o tem zakonu govorili maja meseca,
               bi bil verjetno čas za redni postopek in bi seveda temu primerno lahko porabili kar
               nekaj časa in bi vse pripravili zato, da bi izpeljali celo zadevo lahko v tekočem
               letu. In kot vsi veste, če želimo zakon uveljaviti z letom 2014, potem je seveda
               nujno potrebno, da opravimo vse potrebno v praktično enem mesecu in pol, če seveda
               spoštujemo vse roke, ki so s Poslovnikom določeni. Verjamem, da se to zna tudi
               zgoditi, da bodo vsi tisti, ki se s tem zakonom ne strinjajo, seveda, uveljavljali še
               druge s Poslovnikom določene postopke, da seveda osporavajo samemu zakonu. Ker
               pomeni, da v resnici, če želimo ga uveljaviti leta 2014 to pomeni, da mora biti
               praktično v Državnem zboru najkasneje zaprt ta zakon in sprejet do 15. 12., če hočemo
               loviti še vse potrebne ostale roke.</p>
               <p>V nasprotnem, vi vsi dobro veste, da če bi takšen zakon uveljavili samo dan po 31.
               12., potem se lahko pogovarjamo, da uveljavitev zakona seveda lahko implementiramo
               šele leto dni kasneje, to je leta 2015.</p>
               <p>Vsi smo slišali, in tukaj se na nek način obračam tudi na gospoda Tanka, ker je
               predvsem on izpostavil to dejstvo, na začetku, ko je generalna sekretarka Vlade
               izpostavila razloge zakaj seveda predlagajo takšen zakon po nujnem postopku. V samem
               začetku, takoj v prvem stavku je pravzaprav zelo jasno povedala, da v resnici ne more
               zanikati, da posredno sam zakon na nek način se dotika samega proračuna oziroma je
               vezan na proračun vsaj v tistem delu, ko govorimo o prihodkovnem delu proračuna. Kar
               pa seveda ne pomeni, da lahko v tem trenutku govorimo o tistem, kar je potem seveda
               gospod Tanko nadaljeval in zaradi tega, ker pač imamo zapisnik in potem tudi
               zgodovino. In gospod Tanko zelo rad bere arhivske zapisnike, bom to pot rekel še
               enkrat na glas, in kadarkoli lahko to seveda tudi uporablja, namreč 2. oktobra je
               spoštovana kolegica podpredsednica omenjala Poslovnik in pa seveda obvezne sestavine
               in elemente, in tudi gospod Tanko, ki so potrebni za proračun. <stage type="mag"/> <stage>(Nadaljevanje)</stage> To pa omenjam zato, ker se vežem na ta zakon,
               ker je poskušal to speljati, svojo obrazložitev, zakaj ne po nujnem postopku točno na
               ta način, da morajo biti vsi obvezni elementi, istočasno pa je spoštovana kolegica
               podpredsednica omenila še 13. člen Zakona o javnih financah in posebej izpostavila
               peto alinejo, kjer govori katere so vse obvezne sestavine. Naj poudarim, da seveda je
               pa ob svojem zelo jasnem in dobrem poznavanju in vedenju tega zakona in seveda tudi
               razumevanju tega zakona pozabila pa dodati še eno stvar, da je to pristojnost Vlade
               in ne tega Kolegija in ne tega Državnega zbora, kar se tiče vsebine. In zato seveda
               ne moremo zdaj nekako povezati ta zakon kot obvezno sestavino proračuna. Je pa seveda
               nekaj res, da se je ta Vlada in ta koalicija odločila, da je ta zakon smiselno in
               smotrno obravnavati skupaj ob materiji neposredno skupaj s proračunom in mora se
               opraviti ta razprava, ker v resnici le takrat bomo vedeli s čim pravzaprav
               razpolagamo znotraj proračuna. In če tega ne bomo opravili, jaz že vidim razpravo na
               proračunu, ki bi se zavlekla, bi seveda govorili tisto kar ste pravzaprav govorili že
               ves čas na vseh odborih. To pa je, da proračun ni realen. In če hočemo, da je realen,
               je potrebno takšen zakon sprejeti zato, da bomo govorili o konkretnih številkah, ker
               v nasprotnem primeru imamo manjkajoči del denarja, ki pa ni majhen in ga seveda ne
               moremo zagotoviti na drug način.</p>
               <p>Strinjam se tudi z dejstvom, da je ta zakon vedno možno izboljšati in verjamem v to,
               da se bo izboljšal kadarkoli. Sam osebno pričakujem, da bo verjetno, ko bo zakon
               sprejet in ko se bo implementiral in začel izvajati, se bodo vedno pojavili določeni
               opravičeni razlogi, kje je potrebno zakon popraviti, ker bomo to videli iz same
               prakse, ker bomo videli tudi na konkretnih primerih. Tako je pač vedno bilo z vsakim
               zakonom. Če kdo, ki nas danes priključuje v to, da je treba zakon tako domisliti, da
               ga ne bomo nikoli več popravljali, potem bi bilo tri-četrt sej manj v tem Državnem
               zboru in bi verjetno imeli vsak mesec samo kakšna dva zakona na dnevnem redu, pa bi
               bila stvar zaključena. Naj pa spomnim, da ne bomo pozabili, čez noč je rekel gospod
               kolega Prevc, čez noč dobesedno naj bi skoraj da sprejeli ta zakon. Se opravičujem,
               maja meseca lansko leto smo čez noč spremenili 40 zakonov. Čez noč. Obravnavali smo v
               eni uri 240 amandmajev, kar tako in ni bilo enega glasu, gospod Prevc, z vaših
               strani, da se vam to ne zdi v redu. Tako da, iz tega vidika pa pojdimo pogledati
               magnetograme. Gospod Tanko to rad počne, pa bomo videli kdo je kdaj kaj takrat rekel.
               Hvala lepa.</p>
            </sp>
            <sp xml:id="SDT6-KPDZ-redna-69-2013-10-23.sp33">

               <speaker>PREDSEDNIK JANKO VEBER:</speaker>

               <p>Hvala, gospod Tanko je na vrsti.</p>
            </sp>
            <sp xml:id="SDT6-KPDZ-redna-69-2013-10-23.sp34">

               <speaker>JOŽE TANKO (PS SDS):</speaker>

               <p>Hvala lepa za besedo. Poglejte, če je ta zakon samo posredno povezan s proračunom, ne
               rabimo pravzaprav niti nujnega postopka niti ga obravnavati pred proračunom, če je to
               samo posredno. Takole mimogrede nekje se ga dotakne proračun. Gospod Židan je dejal,
               če se ta zakon ne sprejme, ni proračuna. Torej, je neposredna obvezna sestavina
               obravnave proračuna in proračunskega akta. Neposredna. Neposredna. Če pravite, da ne
               bo sprejet do 31. letošnjega leta, decembra, potem je možno že leto 2015. Ne vem, če
               je to sicer res, ampak pomeni to, da trditve o katerih govorite, da je to kar takole
               nekaj, ne držijo in zato me pravzaprav na nek način začelo že motiti to blefiranje o
               tem kaj je in kaj ni sestavina proračuna in poglejte, lahko uporabite vi to moč, ki
               jo imate v koaliciji, koaliciji jo ima, to se razume, zato je, ampak ne stojijo
               trditve kar zadeva pomembnost tega zakona in pa pravočasnost predložitve. Tukaj ste
               naredili napako. To je dejstvo. <stage type="mag"/>
               <stage>(nadaljevanje)</stage> Drugo, kar je bi vas rad opozoril, da se je vmes spremenil cilj pri
               tem zakonu. Najprej ste govorili, da bo ta zakon samo prevzel tisto bivše nadomestilo
               za stavbno zemljišče. Ta zakon je mnogo širši, poleg nadomestila za stavbno
               zemljišče, zajema še vsa druga zemljišča, ne da bi kdorkoli povedal kako so
               upoštevane ostale stvari pri tem, ki zadevajo recimo kmetijska zemljišča. Kako bo z
               obračunom KD-ja, kako se bodo spreminjale obdavčitve subvencij, če se sploh bodo ali
               se bodo še tam povečevale in tako naprej. Treba je vedeti, da ta zakon ne zajema vseh
               enako, tisti, ki so dovolj bogati nimajo vsega premoženja v Sloveniji, vse premoženje
               v Sloveniji imajo samo tisti, ki niso dovolj bogati, to pa so podeželje, kmetije, kar
               je še najhujše, vsak kmet za normalno funkcioniranje rabi več kmetijskih objektov, ni
               samo hiša ali pa stanovanje, ampak rabi še hlev, rabi garaže, rabi senik, rabi
               skedenj, silose in tako naprej. To so vse objekti, ki bodo zapadli pod neko
               kategorijo in kar je še hujše, je večina teh objektov, zato ker se vrši degradacija
               kmetijskega prostora praznih ali pa se opušča bodo padle obdavčitve po bistveno višji
               stopnji. V nekih Halozah, kjer vse beži v druge smeri, v druge kraje ali pa tam ob
               Kolpi ali še kje, ostajajo samo prazni objekti brez ljudi in pač tisti nesrečnik, ki
               je lastnik, bo od tega dodatno obdavčen po bistveno višji stopnji. Da je stvar še
               bolj kruta bo to edini zakon, od tistih o katerih govorite, ki se bo v resnici
               izvajal, zakon o zaplembi premoženja nezakonitega izvora, smo slišali, se ne izvaja.
               Zakon o obdavčitvi premoženja nepojasnjenega izvora DURS skoraj ne izvaja, skoraj ne.
               Boste, če bi ga, spoštovana gospa državna sekretarka, ne bi bilo toliko davčnega
               dolga državljanov, gospodarskih družb do države. Če bi se to izvajalo ne bi rabili
               nobenih dodatnih obremenitev, ne državljanov in še manj podeželja. Tistega t.i. za
               bilančnega dolga imate kolikor ga hočete, ko se je na osnovi ne vem kakšnih dogovorov
               in prioritet opravilo določene zamike pri plačilih. Saj tukaj so težave države,
               tistega je, ne vem, boste povedali enih 600, 700 milijonov, neizterljivega najbrž tri
               četrtine tega. In rad bi povedal še to, da je glede tega zakona veliko nasprotovanja,
               praktično vse strukture, ki se jo lahko spomnite. Gospodarska zbornica, Obrtna
               zbornica, Kmetijska zbornica, Sindikat kmetov, itd, itd, kogarkoli boste dobili,
               razen nekaj tistih piarovskih najbrž plačanih, ki so nastopali in zagovarjali vladna
               stališča v medijih. Pa še en problem je na katerega bi rad opozoril. V tistih
               predelih kjer je najbolj močan promet z nepremičninami, pa sicer tudi ne tako, ampak
               nadpovprečen, kot je recimo Ljubljana, Kranjska Gora in še kje ste znižali za 15%
               stvari. tam kjer pa prometa z nepremičninami ni, to pa je na tistem podeželju, ki se
               izseljuje, tam pa te olajšave ni znižane stopnje. Zakaj v Ljubljani znižati, ko vse
               beži v Ljubljano, osnovo za 15%, kakšen namen ima to, če pa je edini trg, ki
               funkcionira, če sploh kakšne funkcionira, je ljubljanski, pa luksuzni po teh naših
               slovenskih letoviščih. Na Kozjanskem ali pa na Bloški planoti tega niste naredili,
               ali v Loški dolini ob meji s Hrvaško. Pa tam se dejansko te stvari, ta promet z
               nepremičninami ne dogaja, ne s kmetijskimi ne z objekti. <stage type="mag"/><stage>(Nadaljevanje)</stage> In ni razlogov, no, da bi pritrdil postopku, ki je
               predlagan. Mislim, da je treba te stvari v neki normalni razpravi, še posebej, ker
               zadevajo praktično vsakega lastnika v tej državi, ne samo kakšnega, ampak vsakega, da
               se opravi proces, tak kot je za izvedbo tega zakona primeren. Mislim, da bi bilo
               bolje, da bi bil zakon prej bolj usklajen, če ga niste uspeli uskladiti, pa
               predlagam, da gremo vsaj po neki normalni proceduri skozi zakonodajni postopek.
               Možnosti je veliko, poslovnik dopušča veliko stvari. In mislim, da ne bi v ničemer
               ogrozili, bi pa zagotovo, če je časa dovolj za razpravo, če bi se lahko temu
               posvetili, zakon bistveno izboljšali.</p>
            </sp>
            <sp xml:id="SDT6-KPDZ-redna-69-2013-10-23.sp35">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Ugotavljam, da ste dobili besedo vsi, ki ste želeli razpravljati o postopku.
               Zaključujem razpravo.</p>
               <p>Prehajamo na odločanje o naslednjem predlogu sklepa: Predlog zakona o davku na
               nepremičnine <stage>(EPA 1543-VI)</stage> se obravnava po nujnem postopku.</p>
               <p>Kdo je za tak sklep? <stage>(Pozitivna Slovenija, Socialni demokrati, Državljanska lista,
               DeSUS.)</stage> Kdo je proti? <stage>(Nova Slovenija, Slovenska ljudska stranka, Slovenska
               demokratska stranka.)</stage></p>
               <p>Ugotavljam, da je sklep sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - RAZNO.</title>
               </p>
               <p>Želi kdo pri tej točki besedo? Ugotavljam, da ne.</p>
               <p>Zahvaljujem se vam za udeležbo na kolegiju in na svidenje na naslednjem kolegiju! <stage type="time">Seja je bila končana 23. oktobra 2013 ob 18.05.</stage>
               </p>
            </sp>
         </div>
      </body>
   </text>
</TEI>
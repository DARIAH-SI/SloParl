<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-Skupna-2013-11-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom"
                     subtype="session"
                     corresp="#SDT6-Skupna-2013-11-26.OZZP">BC73A58419502F43C1257D1F005A7F1D</idno>
               <idno type="custom"
                     subtype="session"
                     corresp="#SDT6-Skupna-2013-11-26.OZO">A94F64DC833D4843C1257D1F005A7F2B</idno>
               <idno type="custom" subtype="day" corresp="#SDT6-Skupna-2013-11-26.OZZP">E1537E01CEE551C1C1257C31003EB7E0</idno>
               <idno type="custom" subtype="day" corresp="#SDT6-Skupna-2013-11-26.OZO">0E14810213F7DF39C1257C31003EC87F</idno>
               <idno type="URI" corresp="#SDT6-Skupna-2013-11-26.OZZP">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=E1537E01CEE551C1C1257C31003EB7E0</idno>
               <idno type="URI" corresp="#SDT6-Skupna-2013-11-26.OZO">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=0E14810213F7DF39C1257C31003EC87F</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-Skupna-2013-11-26.OZZP" n="46">
               <name>nujna seja</name>
               <date when="2013-11-26"/>
            </setting>
            <setting who="#SDT6-Skupna-2013-11-26.OZO" n="21">
               <name>nujna seja</name>
               <date when="2013-11-26"/>
            </setting>
         </settingDesc>
         <particDesc>
            <listOrg>
               <org xml:id="SDT6-Skupna-2013-11-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-Skupna-2013-11-26.OZZP">
                        <orgName key="OZZP">Odbor za zunanjo politiko</orgName>
                     </org>
                     <org xml:id="SDT6-Skupna-2013-11-26.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">46. nujna seja</stage>
            <stage type="title">ODBOR ZA OBRAMBO</stage>
            <stage type="session">21. nujna seja</stage>
            <stage type="date">(26. november 2013)</stage>
            <stage type="chairman">Skupno sejo sta vodila dr. Jožef Kunič, podpredsednik odbora, in Franc Jurša,
            predsednik odbora.</stage>
            <stage type="time">Skupna seja se je pričela ob 15. uri. </stage>


            <sp xml:id="SDT6-Skupna-2013-11-26.sp1">

               <speaker>PODPREDSEDNIK DR. JOŽEF KUNIČ:</speaker>

               <p>Spoštovane kolegice in spoštovani kolegi! Opravičiti moram predsednico Odbora za
               zunanjo politiko, gospo Janjo Klasinc, ki me je kot podpredsednika prosila, da
               namesto nje vodim to sejo, ki je skupna seja s kolegom, gospodom Francom Juršo,
               predsednikom Odbora za obrambo.</p>
               <p>Obveščam vas, da so zadržani oziroma da na seji sodelujejo kot nadomestne članice in
               člani naslednje poslanke in poslanci: namesto gospoda Jerka Čehovina gospod Peter
               Vilfan, namesto gospoda Franca Pukšiča gospod Janez Ribič, namesto gospoda Aljoše
               Jeriča gospod Peter Oder in namesto gospoda Mitje Meršola gospa Saša Kos.</p>
               <p>Pozdravljam vse prisotne, posebej ministra za obrambo, gospoda Romana Jakiča,
               državnega sekretarja na Ministrstvu za zunanje zadeve, gospoda Senčarja, načelnika
               Generalštaba Slovenske vojske, gospoda mag. Dobrana Božiča, ostale vabljene in
               navzoče predstavnike medijev!</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli predlog dnevnega reda seje odbora. Ker v poslovniškem roku
               nisem prejel predlogov za spremembo dnevnega reda, je ta določen, kot je bil
               predlagan s sklicem. Želi kdo dati kakšne dopolnitve? Ima kdo kakšne predloge?
               <stage>(Ne.)</stage></p>
               <p>Besedo predajam predsedniku Odbora za obrambo, gospodu Francu Jurši.</p>
            </sp>
            <sp xml:id="SDT6-Skupna-2013-11-26.sp2">

               <speaker>PREDSEDNIK FRANC JURŠA:</speaker>

               <p>Hvala lepa. Spoštovane kolegice in kolegi! Pričenjam 21. nujno sejo Odbora za
               obrambo. Pozdravljam vse navzoče!</p>
               <p>Prehajamo na določitev dnevnega reda seje odbora.</p>
               <p>S sklicem seje ste prejeli predlog dnevnega reda seje odbora. Ker v poslovniškem roku
               nisem prejel predlogov za spremembo dnevnega reda, je ta določen, kot je bil
               predlagan s sklicem.</p>
               <p>Prehajamo na <title>1. TOČKO DNEVNEGA REDA - INFORMACIJA O NAMERAVANEM PODPISU PISMA O
                  NAMERI MED MINISTRSTVOM ZA OBRAMBO REPUBLIKE SLOVENIJE IN MINISTRSTVOM ZA OBRAMBO
                  ITALIJANSKE REPUBLIKE O SODELOVANJU VEČNAMENSKE LADJE SLOVENSKE VOJSKE TRIGLAV V
                  OPERACIJI ITALIJANSKIH OBRAMBNIH VARNOSTNIH SIL MARE NOSTRUM.</title>
               </p>
               <p>Besedo dajem ministru za obrambo, gospodu Romanu Jakiču. Še pred tem pa bi izkoristil
               to priložnost, da čestitam v imenu odbora napredovanju v čin generalmajorja načelniku
               Generalštaba Slovenske vojske. Čestitam! .../Aplavz./... Izvolite, minister.</p>
            </sp>
            <sp xml:id="SDT6-Skupna-2013-11-26.sp3">

               <speaker>ROMAN JAKIČ:</speaker>

               <p>Najlepša hvala. Spoštovani predsednik in podpredsednik, članice in člani obeh
               odborov!</p>
               <p>Dovolite mi, da v uvodu nekoliko širše osvetlim problematiko nelegalnih migracij v
               Sredozemlju, katerih posledica je tudi odločitev o sodelovanju Slovenske vojske v
               operaciji Mare Nostrum.</p>
               <p>Kot veste, nelegalne migracije prebežnikov z različnih območij na območje Evropske
               unije, ki potekajo preko Sredozemskega morja, že dalj časa predstavljajo resen izziv
               za države EU na tem območju, pri čemer je navedenim migracijam najbolj izpostavljena
               Republika Italija. Po nekaterih podatkih je v zadnjih dveh desetletjih v Sredozemlju
               utonilo okoli 19.000 migrantov, od tega 2.000 v zadnjih treh letih. Nesreča 3.10.2013
               pri italijanskem otoku Lampedusa, ko je potonila ladja s 450 oziroma 500 prebežniki
               iz Afrike, predvsem Somalije, Eritreje in Gane, in je med temi tudi 300 prebežnikov
               izgubilo življenje, ponovno sprožilo pozornost evropske in svetovne javnosti. <stage type="mag"/><stage>(Nadaljevanje)</stage> Dejansko je Italija v resnici
               najbolj izpostavljena in najpogostejši cilj migracij v Sredozemlju, zato je k
               problematiki migracije pristopila celovito in redne operacije obalne straže in
               finančne policije dopolnila z angažiranjem svojih obrambnih in varnostnih sil v
               operaciji Mare Nustrum.</p>
               <p>Namen operacije je okrepitev spremljanja prometa na morju in zlasti izvajanje zaščite
               in reševanja ter pomoči v primeru nesreč plovil z migranti na odprtem morju v
               mednarodnih vodah. Italija je, tako kot nekatere druge države, kot so Malta, Francija
               in Bolgarija, ki so pod pritiskom povečanega migracijskega toka, v okviru EU sprožila
               pobudo in razpravo nujnem skupnem ukrepanju. Področje migracije je bilo na dnevnem
               redu, kot veste, Sveta za pravosodje in notranje zadeve, Evropskega sveta, Evropske
               komisije in drugih organov. Posledica razprav je, da je konec oktobra pričela z delom
               posebna projektna skupina EU, ki je pripravila koncept, ki predvideva sodelovanje
               vseh relevantnih EU organov, agencij, organizacij, instrumentov in mehanizmov držav
               članic, OZN agencij in drugih pristojnih mednarodnih organizacij in zagotovitev
               finančnih sredstev za izvajanje nalog v okviru Frontexa oziroma Frontex mandata.</p>
               <p>Koncept je bil obravnavan 20.11.2013 in Ministrstvo za obrambo Republike Slovenije je
               podalo predlog dopolnitve tega koncepta, in sicer, da bi se del finančnih sredstev za
               Frontex oziroma za humanitarno pomoč in civilno zaščito namenilo tudi državam, ki so
               pripravljene prispevati svoje vojaške pomorske in druge zmogljivosti za izvajanje
               operacij zaščite in reševanja življenj migrantov v Sredozemskem morju.</p>
               <p>V pismu zunanje ministrice in obrambnega ministra Republike Italije visoki
               predstavnici EU, gospe Ashton, je Italija podala tudi pobudo o vzpostavitvi pomorske
               misije skupne varnostne in obrambne politike za celoten Mediteran oziroma vsaj v
               mednarodnih vodah okrog Libije. Odločitve o tem še niso bile sprejete.</p>
               <p>Kako je potekala zgodba v Sloveniji. Vlada Republike Slovenije se je na svoji redni
               seji 16.10.2013 obširno seznanila s problematiko migrantov, po tem tragičnem dogodku
               pred italijanskim otokom Lampeduso. V povezavi z odločitvijo Vlade, da bo Slovenija k
               reševanju begunske problematike pristopila proaktivno in v podporo državam, ki jih
               migrantska in begunska kriza najbolj prizadeva, sem ob svojem obisku v Rimu
               18.10.2013 italijanskemu kolegu obrambnemu ministru Mariu Mauru prenesel stališče
               Vlade in ponudil večnamensko ladjo Slovenske vojske Triglav 11 za sodelovanje v
               italijanskih operacijah varnostnih in obrambnih sil Mare Nostrum v trajanju od 15.
               decembra 2013 do konca januarja 2014. Italijanska Vlada je navedeno podporo in
               ponudbo sprejela z velikim odobravanjem, ravno tako parlament in italijanska javnost.
               Slovenska ponudba pomoči pa je imela tudi veliko pozitivno odmevnost v širši
               mednarodni skupnosti in sam sem bil priča kar nekaj tem dogodkom, kjer so nas posebej
               izpostavili in pohvalili.</p>
               <p>Prvi korak k začetku sodelovanja v operaciji je pismo o nameri med Ministrstvom za
               obrambo Republike Slovenije in Ministrstvom za obrambo Republike Italija o
               sodelovanju večnamenske ladje Slovenske vojske Triglav 11 v operaciji italijanskih
               obrambnih in varnostnih sil Mare Nostrum, ki ga je Vlada Republike Slovenije
               obravnavala 7. novembra 2013. Pismo o nameri je nepogodbeni pravni akt, ki je
               pripravljen na italijansko pobudo na bilateralnem srečanju strokovnih skupin, ki se
               je odvijalo 28.10.2013 v Rimu. Predstavlja pa <stage type="mag"/><stage>(Nadaljevanje)</stage> podlago za izvedbo vseh nadaljnjih postopkov na
               bilateralni in nacionalni ravni za napotitev večnamenske ladje Triglav v navedeno
               operacijo.</p>
               <p>Za potrebe napotitve večnamenske ladje v operacijo Mare Nostrum bo sklenjen poseben
               dvostranski sporazum in pripravljen načrt operacije, ki bosta opredelila načela
               sodelovanja, pristojnosti in naloge Republike Italije v vlogi države gostiteljice in
               Republike Slovenije v vlogi države pošiljateljice glede - to je treba poudariti -
               glede pravnih, logističnih, zdravstvenih, finančnih, carinskih, davčnih, operativnih
               in drugih vprašanj, povezanih s statusom, privezom, namestitvijo, oskrbo in
               delovanjem ladje Triglav 11 ter posadke. Pravna in operativna vprašanja povezana s
               postopki ravnanja z emigranti in begunci v mednarodnih in teritorialnih vodah
               Republike Italije ter druga pravna vprašanja. Večkrat se je pojavilo namreč
               vprašanje, kakšna je pravna osnova, ko so pomoči potrebni begunci v vodi in se jih
               vzame na slovensko vojaško ladjo, ki je v bistvu slovensko ozemlje ali pa teritorij,
               ali je potem treba pripeljati v slovensko pristanišče. Seveda je odgovor, da ne, da
               jih moramo pripeljati do prvega varnega pristanišča, to pa je Lampedusa ali pa
               Augusta na Siciliji, to sta dve pristanišči, naša ladja bo pa blizu Auguste, kar je
               dobro iz logističnih razlogov.</p>
               <p>Za pripravo navedenega sporazuma je v ministrstvu oblikovana posebna delovna skupina,
               ki je osnutek v sodelovanju tudi Ministrstva za zunanje zadeve in Ministrstva za
               notranje zadeve že pripravila. Tako je bil sporazum konec preteklega tedna posredovan
               v proučitev italijanski strani. Ta sporazum naj bi bil Vladi Republike Slovenije v
               obravnavo predložen najkasneje do 5. decembra 2013, glede na to, da 15. naj bi ta
               ladja že začela opravljati svojo funkcijo.</p>
               <p>Sočasno potekajo vse potrebne aktivnosti tudi v Slovenski vojski, da bi bila ladja s
               posadko pravočasno pripravljena, o čemer lahko kasneje podrobneje spregovori načelnik
               generalštaba generalmajor Božič. Slovenski kontingent bo predvidoma štel 41
               pripadnikov, nacionalni podporni element in častnik za povezavo bo v pomorsko bazo
               Augusta na Siciliji napoten predvidoma 9.12.2013.</p>
               <p>Na tej točki bi, predsednik in podpredsednik, končal in bom na razpolago, tako jaz
               kot moji sodelavci ter sodelavke ter načelnik generalštaba generalmajor Božič, za
               morebitna vprašanja. Hvala.</p>
            </sp>
            <sp xml:id="SDT6-Skupna-2013-11-26.sp4">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Želite mogoče še vi besedo, državni sekretar? Izvolite.</p>
            </sp>
            <sp xml:id="SDT6-Skupna-2013-11-26.sp5">

               <speaker>MAG. IGOR SENČAR:</speaker>

               <p>Hvala. Mogoče čisto na kratko.</p>
               <p>Ta gesta solidarnosti je bila dejansko odmevna in je pomembna. Seveda je pa treba
               razumeti, da bilateralna pomoč Italiji v tem kontekstu ne more bistveno omiliti
               težav, s katerimi se sooča Italija. Zaradi tega lahko pričakujemo, da se bo razprava
               o izzivu migracijskih tokov nadaljevala. Začela se je na oktobrskem Evropskem svetu,
               nadaljevala se bo zdaj na decembrskem, ko bo obravnavano poročilo te skupine Task
               Force za Mediteran. In cilj je, da bi bila potem malo bolj strateška razprava na
               junijskem Evropskem svetu naslednje leto. Torej, kot je zdaj razvidno, bomo na
               začetku soočeni predvsem s predlogi, kaj se da kratkoročno in srednjeročno narediti,
               medtem ko junija naslednje leto pa naj bi bila razprava o srednjeročnih in
               dolgoročnih perspektivah naših skupin politik na tem področju in tudi, koliko so
               instrumenti, ki jih imamo zasnovane, ustrezni za soočenje z izzivi, ki so pa
               drugačni, kot so bili tedaj, ko so bili ti instrumenti zasnovani.</p>
               <p>Toliko samo v ponazoritev konteksta. Hvala lepa. <stage type="mag"/>
               </p>
            </sp>
            <sp xml:id="SDT6-Skupna-2013-11-26.sp6">

               <speaker>PREDSEDNIK FRANC JURŠA:</speaker>

               <p>Hvala lepa, gospod Senčar. Želi za uvod kdo izmed vabljenih besedo? Načelnik, boste
               mogoče? Izvolite, gospod načelnik.</p>
            </sp>
            <sp xml:id="SDT6-Skupna-2013-11-26.sp7">

               <speaker>MAG. DOBRAN BOŽIČ:</speaker>

               <p>Spoštovana predsedujoča, gospe poslanke in gospodje poslanci. Slovenska vojska je
               takoj, ko je izvedela za namero pristopila k aktivnostmi. Izvedli smo dve izvedovanji
               in pogovori z italijanskimi stranmi. Definirali smo okvirje delovanja naše ladje,
               torej območje odgovornosti, ki bo vzhodno od Sicilije. In v zadnjem izvedovanju smo
               tudi definirali, kako bo potekala oskrba, katere stroške nosi Slovenija in kateri
               stroški so na račun države gostiteljice. Pripravljen je tudi osnutek sporazuma med
               Italijo in Slovenijo, ki bo definiral vse odprte zadeve in predvsem kako za begunci.
               Moram povedati, da delujemo v mednarodnih vodah, kjer velja tudi mednarodna
               konvencija. To je osnova tudi za delovanje naše posadke z morebitnimi ljudmi, ki bi
               jih rešili iz morja. Mi smo pripravljeni, ladja ko bo šla na operacijo in bo delovala
               72 ur na morju in 48 ur na kopnem. Minister je že povedal,da bo posadka štela 41
               ljudi. Z naše strani, kar se tiče operativno, je ladja pripravljena, posadka
               usposobljena in smo pripravljeni za nalogo in pričakujemo, če bo takšna odločitev, da
               bi lahko šli nekako 13., dva dni približno, tri dni potrebujemo do Sicilije, na
               izvedbo naloge. Toliko mogoče na kratko z moje strani.</p>
            </sp>
            <sp xml:id="SDT6-Skupna-2013-11-26.sp8">

               <speaker>PREDSEDNIK FRANC JURŠA:</speaker>

               <p>Hvala lepa. Sedaj pa odpiram razpravo. K besedi se je prvi prijavil gospod
               predsedujoči, gospod Kunič.</p>
            </sp>
            <sp xml:id="SDT6-Skupna-2013-11-26.sp9">

               <speaker>PODPREDSEDNIK DR. JOŽEF KUNIČ (PS PS):</speaker>

               <p>Hvala za besedo. Najprej bi želel povedati, seveda, kot trenutno predsedujoči Odboru
               za zunanjo politiko, da v smislu zunanjepolitičnega delovanja zelo podpiram to
               akcijo, ki dejansko kaže na to, da Slovenija lahko pomaga in si s tem utrjuje zunanje
               politični ugled. Zato bi jaz posebej poudaril, da je bila ta ideja ministra Jakiča,
               po moji oceni, odlična in je glede promocije Slovenije doprinesla mnogo več, kot
               mnoge druge aktivnosti in zato jo posebej pozdravljam.</p>
               <p>Seveda bom podprl namero podpisa pisma o nameri. Res je, da to ni pogodba, torej ni v
               tem smislu pravno zavezujoči akt, je pa politično zavezujoč in pomemben, tako da ga
               je, po mojem, potrebno podpisati, da imamo vsaj nek dokument, ki ima politično težo,
               seveda, ni pa v smislu v tem pravno zavezujočem smislu nima take narave. Skratka, še
               enkrat, jaz čestitam za to akcijo in bom z veseljem ta sklep podprl. Hvala lepa.</p>
            </sp>
            <sp xml:id="SDT6-Skupna-2013-11-26.sp10">

               <speaker>PREDSEDNIK FRANC JURŠA:</speaker>

               <p>K besedi se je prijavila kolegica Sonja Ramšak.</p>
            </sp>
            <sp xml:id="SDT6-Skupna-2013-11-26.sp11">

               <speaker>SONJA RAMŠAK (PS SDS):</speaker>

               <p>Hvala lepa za besedo. Spoštovani minister, spoštovana državna sekretarja, načelnik.
               Še enkrat čestitke tudi z moje strani. Vsem lep pozdrav. Moram reči, da smo tudi na
               Odboru za zunanjo politiko že večkrat izrazili ogorčenje nad tem, da se je mednarodna
               skupnost zelo pozno odzvala na težave, s katerimi se sooča Italija. In ko smo slišali
               za to namero,da se uporabi tudi ladja Triglav, da pomoč ponudi naša država, samo to
               sprejeli pozitivno in seveda upam, da v bodoče se bo mednarodna skupnost zganila
               prej, preden bo prišlo do tako velikega števila žrtev. Iz tega stališča tudi osebno
               podpiram to misijo .../nerazumljivo./</p>
               <p>Bi pa seveda ministru postavila samo eno vprašanje. Namreč, večkrat ste na Odboru za
               zunanjo politiko, pa tudi na Odboru za obrambo izrazil kritiko na delovanje
               nekdanjega ministra, da ni seznanjal Državnega zbora oziroma pristojnih odborov o
               namerah. Iz tega <stage type="mag"/> <stage>(Nadaljevanje)</stage> pričujočega
               gradiva, ki je danes pred nami in tudi z vaše uvodne obrazložitve namreč izhaja, da
               se je vlada zelo podrobno z nameravano ponudbo naše vojaške ladje seznanila že 16.
               10. 2013, vi pa ste potem 18. 10. s to zadevo oziroma z našo namero seznanil tudi
               italijansko stran. Danes smo 26. 11., ko se v bistvu odbori Državnega zbora
               seznanjamo s to namero, ki jo seveda pozdravljamo, vendar pa bi nekako izrazila
               željo, da v bodoče smo poslanke in poslanci prej seznanjeni s takšnimi namerami, da
               smo seznanjeni z medijev, ampak da pridete pred ta Državni zbor in nas to s takšnimi
               namerami seznanite. Mislim, da je tudi že v času ministrice dr. Ljubice Jelušič
               prišlo do dogovora, da Vlada seznani pristojne odbore preden nekako gremo s takšnimi
               zadevami v javnost in to je ena od takšnih zadev, kjer pa le mislim, da si poslanke
               in poslanci bi zaslužili, da bi bili prej seznanjeni. Morda je bilo res časovna
               omejitev, ampak ne glede na to, da smo pa danes 26. 11., gradivo je bilo pripravljeno
               7. 11., sama namera pa medijsko objavljena 18. 10., pa mislim, da bi v bodoče lahko
               to prakso spremenili. Hvala.</p>
            </sp>
            <sp xml:id="SDT6-Skupna-2013-11-26.sp12">

               <speaker>PREDSEDNIK FRANC JURŠA:</speaker>

               <p>Hvala lepa. K besedi se je javil kolega Matjaž Zanoškar. Izvoliš.</p>
            </sp>
            <sp xml:id="SDT6-Skupna-2013-11-26.sp13">

               <speaker>MATJAŽ ZANOŠKAR (PS PS):</speaker>

               <p>Hvala. Lep pozdrav vsem prisotnim! Verjetno je to tematika, ki bo zadevala kar
               pozitivno mnenje opozicije in koalicije. Vsi smo za to, da se pisno o nameri podpiše,
               in da se odda, ker osebno menim, da je to dober znak solidarnosti in pa
               humanitarnosti v tem primeru reševanja v teh italijanskih vodah. Je prav, da je tak
               pozitiven odziv tudi izven naših meja, torej tudi politična pozitivna, taka na to
               potezo. Minister, pohvale za to, ker je verjetno v izjemno težkem /nerazumljivo/ času
               v trenutku, ko Italija verjetno tudi pričakuje od drugih držav, da se bodo odzvale na
               tak način. Me pa zanima, to je verjetno prva taka misija v kateri bo sodelovala naša
               ladja v tujih vodah. Ali imamo s temi ljudi izkušnje. Sicer pa si želim verjetno tako
               kot vsi ostali, da srečno odplujejo tja naši fantje in da se tudi srečno in varno
               vrnejo nazaj po opravljenem delu. Hvala.</p>
            </sp>
            <sp xml:id="SDT6-Skupna-2013-11-26.sp14">

               <speaker>PREDSEDNIK FRANC JURŠA:</speaker>

               <p>Hvala lepa. K besedi se je prijavil Jožef Jerovšek. Izvolite.</p>
            </sp>
            <sp xml:id="SDT6-Skupna-2013-11-26.sp15">

               <speaker>JOŽEF JEROVŠEK (PS SDS):</speaker>

               <p>Hvala lepa. Gospod predsednik pa predsedujoči, minister in načelnik in vsi ostali!
               Poglejte, jaz se zavedam, /nerazumljivo/ stranki izredno perečega problema, ki je
               vsaj vse evropski in svetovni problem, se pravi, problema beguncev, ki njihovega
               stalnega pritiska na obale Evrope, ki se pač najbolj /nerazumljivo/ ne nekaterih
               točkah in ena najbolj obleganih točk je Lampeduso in pač še ta južna Italija. V tem
               sklopu seveda pozdravljam to gesto in tudi to aktivnost, to misijo. Upam, da s tem
               tlakujemo dolgoročno pristne prijateljske odnose z Italijo, kar je seveda pomembno.
               Tudi za italijansko javnost, ki Slovenijo izjemno slabo pozna, jo upam, da bo tudi na
               tem področju doprinesla nekaj, da bo naša vojska to optimalno zelo dobro izvedla,
               tudi nimam dvoma. Ne nazadnje je pod poveljstvom načelnika, ki je bil povišan in mi
               je načelnik tudi kot eden od tistih kemikov, ki potrjuje pravilo, da so kemiki v
               vsakem okolju najboljši, pa naj bo to Margaret Thatcher, papež, načelnik ali
               poslanec. Tako da, zdaj v zvezi s tem je nekaj <stage type="mag"/> <stage>(nadaljevanje)</stage> teh vprašanj, nekaj je bilo že omenjeno, kakšen je status
               beguncev, ki so rešeni na to ladjo. Minister je nekaj o tem že odgovarjal v
               intervjuju sobotnem. To so izjemno pomembna vprašanja, ampak ne glede na bilo kakšno
               sem jaz pristaš pomoči in reševanja in kompleksnega reševanja teh problemov, tako
               sodelovanja s sosedom, kakor vseevropsko. </p>
               <p>Bi pa to priložnost izkoristil, da bi vprašal še tudi, čisto zunanjepolitično mnenje,
               sedaj imamo oba odbora skupaj. Moram reči, da je zadnjič kolegica Ljubica Jelušič
               pripomogla k temu današnjemu sestanku, opozorila je, da je bilo malo, v tistem
               trenutku izgledalo to soliranje. Kajti, zunanje politike nismo do takrat slišali za
               nobeno aktivnost. Jaz sem se pošalil na tistem odboru, kjer je bil minister za
               obrambo ravno v New Yorku in Washingtonu in sem rekel, da se bojim, da bo med tem
               časom Ban Ki-moonu že ponudil, da gre na Filipine reševati po tajfuni, to je ameriška
               letalonosilka plula v tisti smeri. Tu me zanima, ali ste do tega prišli tudi potom
               tega, da smo prejšnji teden izvedli za konspirativno misijo oziroma akcijo zunanjega
               ministrstva pri reševanju, rečeno je familije s slovenskimi koreninami ali pa vsaj
               slovenskimi člani iz Alepa v Siriji. Upam, da na zunanjem ministrstvu tudi na takšen
               ali drugačen način informiralo o tej akciji. Seveda sem tudi tam, sem srečen, da smo
               rešili življenja. Seveda pa smo dva takšna odbora, ki moramo biti seznanjeni o
               takšnih akcijah, tudi če gre za post festum. Jaz na nek način spoštujem to, da se pač
               akcije na kakšen način .../nerazumljivo./ seveda pa, kot pravim, sedaj pa pričakujem
               informacije kako je bilo to izvedeno, ker sedaj mislim, da so ubežniki na varnem in
               dani vzrokov za pretirano konspirativnost oziroma se da to tudi rešiti s primernim
               obveščanjem. Zanima me, ali je pri tisti akciji morda bila uporabljena drugo iz
               sredstev zmogljivosti Slovenske vojske letalo falcon. Kajti, vsaj takrat, ko je bilo
               kupljeno je bilo tudi za takšne namene kupljeno oziroma proklamirano. Tu bi bilo
               morda pametno danes reči kaj več veste o finančnih posledicah, ki so tu omenjene.
               Govori se, da bo pač to predstavljeno ob odločanju vlade o sodelovanju, sicer morda
               kaj več kakšen je aranžma, to se pravi, ali lahko pri tem Slovenija računa tudi na
               kakšna sredstva zavezništva ali karkoli. Hvala lepa.</p>
            </sp>
            <sp xml:id="SDT6-Skupna-2013-11-26.sp16">

               <speaker>PREDSEDNIK FRANC JURŠA:</speaker>

               <p>Hvala lepa, kolega Jerovšek. Besedo želi kolegica Saša Kos.</p>
            </sp>
            <sp xml:id="SDT6-Skupna-2013-11-26.sp17">

               <speaker>SAŠA KOS (PS PS):</speaker>

               <p>Hvala za besedo, gospod predsednik. Lep pozdrav vsem prisotnim. Ko spregovori gospod
               Jerovšek je kar težko karkoli povedati, ker pove vse na dolgo in na široko, o svoji
               družini, o poklicu in tako naprej..../Smeh./ Tako,da smo vse na tekočem, ampak kljub
               vsemu bi pohvalila ministra, da se je odločil za to potezo in njegovo skupino, ki je
               tudi soglašala s tem oziroma me veseli, da bodo reševali ljudi, ki so pač v takšni
               ali drugačne stiski. Tega je seveda čedalje bolj se to množi, ker stanje je v svetu
               takšno, kakršno pač je. <stage type="mag"/> <stage>(nadaljevanje)</stage> Me pa
               še nekaj zanima. Namreč ti ljudje, ki jih bo ladja reševala, me zanima kako bo potem
               poskrbljeno v nadaljevanju, ker namreč verjetno so to neki zadržki oziroma so
               problemi, ki me zanima kako se bodo reševali v nadaljevanju, če lahko dobim odgovor.
               Hvala lepa.</p>
            </sp>
            <sp xml:id="SDT6-Skupna-2013-11-26.sp18">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Tudi sam bom zelo kratek v svoji razpravi. Namreč, v vsakem primeru takšna aktivnost
               in ta dogovor dejansko, ki bo sklenjen oziroma se sklepa z obrambnim ministrstvom
               Republike Italije je v vsakem primeru za pohvalo in to tudi ministrstvo za obrambo
               gre to izreči. Jaz mislim, da bomo s to aktivnostjo na nek način dosegli dva cilja.
               Prvi je najpomembnejši, to je sodelovanje v humanitarni akciji in drugo kar pa ni
               zanemarljivo pa je to, da bomo na nek način tudi urili posadko te naše večnamenske
               ladje. Seveda normalno, da se odpira vprašanje, nekdo je že danes rekel okoli financ,
               ampak to ne bi smelo biti kot prvo in najpomembnejše vprašanje. Vsi tisti kateri smo
               v preteklosti imeli možnost in smo sodelovali pri organiziranju nekaterih aktivnosti,
               ki so bile povezane z begunstvom, vemo kaj pomeni to za tiste ljudi kateri so
               prisiljeni, da gredo v begunstvo in iščejo neke nove možnosti, priložnosti za neko
               normalnejše življenje dejansko kot ga imajo tam kjer so živeli do sedaj. In seveda to
               je humanitarna gesta in to humanitarno gesto v vsakem primeru tudi sam osebno, pa
               verjetno večina nas, ki tukaj sedimo tudi podpiramo. Zato na koncu ni kaj drugega za
               reči kot pa to je ena od aktivnosti katero bi podprl ne samo z dvema kar s štirimi,
               če bi jih imel. Izvolite, naprej. K besedi se je prijavila kolegica Ljubica Jelušič.
               Izvolite.</p>
            </sp>
            <sp xml:id="SDT6-Skupna-2013-11-26.sp19">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, spoštovani predsednik. Lep pozdrav vsem skupaj!</p>
               <p>Naj na začetku rečem, da me veseli, da se je slovenska politika uredila do te mere,
               da je po dveh letih zastoja le zmogla novega generala. Zato čestitke politiki, vsem,
               ki so bili pri tem udeleženi in predvsem novemu generalu najprej.</p>
               <p>Potem se mi zdi, da bi bilo prav, da pojasnim v kakšnem kontekstu je bila moja
               pripomba glede mednarodnih operacij, da ne bo minister mislil glede na to kar je
               gospod Jerovšek govoril, da smo ne vem kaj razpredali o mednarodnih operacijah. Šlo
               je namreč za vprašanje kdo je tisti, ki v imenu države napoveduje prispevke v
               mednarodnem okolju, mednarodnim operacijam in misijam. Ali je to tistim minister
               čigar zmogljivosti so oziroma ki je odgovoren za določene zmogljivosti ali je to
               minister, ki je odgovoren za zunanjo politiko države. Po do sedaj veljavnih pravilih,
               pa četudi niso bila vedno napisana, je bil zunanji minister tisti, ki je v
               mednarodnem okolju napovedoval prispevke k različnim mednarodnim operacijam in
               misijam. In tisto kar je mene zanimalo je kaj se je zgodilo z zunanjim ministrom, da
               je v dveh primerih obrambni minister v bistvu prevzel njegovo vlogo. In sicer najprej
               v Italiji, ko ste napovedali prispevek slovenske ladje k operaciji Mare Nostrum in
               potem drugič, ko ste v New Yorku na sedežu Organizacije Združenih narodov generalnemu
               sekretarju ponudili udeležbo te ladje v operaciji Unifil. Vsaka vlada se očitno v
               zvezi s tem različno odloča, torej kdo bo te stvari govoril javno in v mednarodnem
               okolju. Mene je samo zanimalo kako to, da ni več zunanji minister tisti, ki, kar je
               bilo doslej pravilo, to napoveduje.</p>
               <p>Bi pa vas v zvezi s tem tudi vprašala ali je res, da bo ta ladja potem, ko boste
               končali z operacijo v Italiji, takoj nadaljevala s sodelovanjem v operaciji Unifil,
               se pravi na Bližnjem vzhodu? In kako<stage type="mag"/>
               <stage>(nadaljevanje)</stage> velja razumeti vsaj javne zapise v zvezi s tem, ko ste ladjo ponujali
               tudi generalnemu sekretarju OZN?</p>
               <p>Jaz bi opozorila pod drugo, da je specifičnost te namere v tem, da mi ponujamo
               vojaško ladjo v pretežno policijsko, žandarmerijsko, finančno operacijo, tega se
               moramo zavedati. Četudi Italijani v tej svoji operaciji uporabljajo vse svoje sile,
               vključno obrambne sile, je, kar se nas tiče zdaj situacija zelo specifična, mi bomo
               dejansko vojaško ladjo, ki ni namenjena reševanju karkoli že mislimo in kakorkoli že
               podpiramo to operacijo, ampak patruljna ladja Triglav ni narejena za reševanje ljudi,
               ker na sebi ali v sebi tovrstnih zmogljivosti nima, razen, če se jo predela v te
               namene. Ampak, kaj to pomeni potem? Odviti top, mitraljez ali kaj? Torej, ladja kot
               taka ne bo mogla reševati zelo velikega števila ljudi, bo pa očitno opravljala neke
               druge naloge. In jaz vas prosim, če lahko mogoče bolj natančno poveste kakšne bodo v
               resnici te naloge, kaj bo ta ladja lahko počela, glede na to, če poznamo njeno
               konstitucijo, lahko sklepamo, da za tisto kar si je en tak, bomo rekli, zdrav razum
               predstavlja, torej za reševanje utapljajočih se imigrantov, v naravi stvari niti ni
               bila namenjena. Torej, prosim, če lahko poveste kaj dejansko boste lahko s to ladjo
               počeli. In kako uspešne so bile vaše želje, da bi Frontex del sredstev namenil tudi
               za vojaške zmogljivosti? In tudi tu se vidi, da v bistvu gre za varovanje zunanjih
               meja Evropske unije s policijskimi sredstvi, ker Frontex je v glavnem policijsko
               pravosodna operacija. In tudi tu se vidi, da gre za posebnost, da Slovenija ponuja
               vojaško ladjo v takšno operacijo. Nekateri kolegi sprašujejo po katerem pravu se bo
               obravnavalo udeležbo te ladje v operaciji in pa tudi reševanje, če že pride do
               reševanja kakšnih posameznikov. Mene zanima tudi pod kakšno zastavo bo pravzaprav ta
               naša ladja, glede na to, da to ni mednarodna operacija še. V mednarodni operaciji je
               jasneje na koga se prenese odgovornost, ampak glede na to, da gre za italijansko
               operacijo in za slovenski prispevek k italijanski operaciji bi bilo dobro, da vemo
               točno pod čigavo zastavo v bistvu pluje ta ladja in kako boste to rešili v sporazumu,
               kaj kaže ta neposreden sporazum o sodelovanju, ki ga danes mi tukaj ne vidimo.</p>
               <p>In tretja stvar, za katero pa prosim, da nam pomaga tudi načelnik generalštaba.
               Počasi se spreminja značaj Slovenske vojske. Če smo v preteklih letih bolj poudarjali
               njeno kopensko komponento, in ta je tudi pretežno sodelovala v mednarodnih
               operacijah, bo zdaj kar en velik del specialistov zelo izobraženih in zelo
               usposobljenih ljudi podpiral ladjo na operaciji, se pravi, da se neke vrste pogled
               Slovenske vojske preusmerja tudi v pomorsko komponento Slovenske vojske, ki je bila
               do tega, torej do prihoda Triglava v bistvu zanemarjena, lahko rečemo, zdaj je
               vendarle tudi nekaj več znanja potrebnega za to, da takšno ladjo vzdržujemo, opremimo
               z ustreznim številom mornarjev. V zvezi s tem me tudi veseli, ker ste napovedali, da
               boste imeli 41 članov posadke, kar pomeni, da bo verjetno mornarjev več kot jih je
               zdaj v tem trenutku, se pravi več kot eden na eno funkcijo na tej ladji, upam, da bo
               potem dlje časa vzdržljiva na svoji nalogi. Skratka, pomen te pomorske komponente, pa
               ne samo zaradi operacije, ampak tudi zaradi samega razvoja Slovenske vojske me zanima
               v prihodnje, če drugo ne, tudi zaradi vprašanja, <stage type="mag"/> <stage>(nadaljevanje)</stage> ki ga nekateri kolegi iz ministrstva za obrambo dobro
               poznajo in sicer v naši državi ni prav pozitivnega odnosa do te ladje. Navsezadnje so
               to vidi tudi preko priveza, za to ladjo. Mislim, da od njenega prihoda naprej, smo se
               dolgo mesecev borili za to, da bi Luka Koper vendarle dopustila primeren privez na
               svojih pomolih in to ne na živinskem pomolu ampak kje drugje. Pa me zanima tudi na
               tej točki ali pogajanja z Luko Koper, ki je mimogrede še zmeraj v državni lasti, ali
               so pogajanja v zvezi z Luko Koper glede nekega spodobnejšega priveza za ladjo Triglav
               vendarle prišla do kakšne boljše situacije, kot je bilo to znano do eno leto nazaj in
               ali v bistvu zdaj s tem ko gre ladja v to operacijo, rešujemo tudi njen standard,
               bomo rekli. Se pravi imela bo privez, finančno bo po vsej verjetnosti upam, da se
               tako pogajate, tudi podprta tako, da bomo lahko delno pokrili njene stroške, ki niso
               majhni in recimo, da bomo preko te operacije popravili tudi ugled, ne samo ladje
               Triglav ampak tudi pomorske komponente in sploh sodelovanja slovenske vojske v
               mednarodnih operacijah in misijah.</p>
               <p>Če bi to zadnje uspelo, potem bi bilo še prav posebej pomembno podpreti s strani vseh
               nas, tako operacijo mare nostrum, sodelovanje slovenske vojske pri tem in tudi
               nadaljnje operacije, če bodo možne in če bodo predvidene za to ladjo. Hvala.</p>
            </sp>
            <sp xml:id="SDT6-Skupna-2013-11-26.sp20">

               <speaker>PREDSEDNIK FRANC JURŠA:</speaker>

               <p>Hvala. K besedi se je še javil kolega Franc Breznik, potem pa bomo prosili za
               odgovore.</p>
            </sp>
            <sp xml:id="SDT6-Skupna-2013-11-26.sp21">

               <speaker>FRANC BREZNIK (PS SDS):</speaker>

               <p>Najlepša hvala za besedo. Spoštovani načelnik general štaba, tudi v mojem imenu vam
               čestitam ob doseženem činu general majorja. Želim vam vse dobro. Verjamem, da je
               Slovenija s tem pridobila izvrstnega načelnika, ne samo pri tem ampak izvrstnega
               intelektualca v vojaških krogih, ki je dobil ... to je veliki čin in prepričan sem,
               da je pred vami še neka svetleča generalska pot, sedaj ne več častniška. Toliko glede
               te zadeve.</p>
               <p>Druga zadeva, ki je jo moram kar v naprej povedati, da operacijo skupaj z
               italijanskimi obrambnimi varnostnimi silami imajo mare nostrum sam osebno podpiram.
               Ne gre za podporo v tem smislu, da mi gremo v to podporo po neki klasični metodi. Gre
               predvsem v tem, da se mi reprezentiramo v času ko določnih obvez zavezništva nismo
               storili, da vseeno ponudimo tiste sile, ki jih v tem trenutku imamo na razpolago.</p>
               <p>Torej pomembno je pri tem poudariti, da s strateškega vidika pač tisti, ki je zdaj
               obrambni minister, mora nekako se zavedati tiste kritičnosti. Torej neke resne
               bataljonske skupine nismo morali ustvariti, zato pač lahko ponujamo tisto opremo,
               tiste rekvizite, tudi tiste neke vojaške zadeve, ki bi lahko v tem trenutku
               zavezništvo koristili. To se mi zdi zelo pomembno poudarjati, zato ker pač v vojaških
               skladiščih in v enotah imamo celo vrsto nekih sredstev, ki ne vemo kaj z njimi začeti
               po domače povedano.</p>
               <p>Ladja ni bila nek slab nakup, ker kot vemo, smo morali ta klirinški dolg nekako
               zapreti. Mislim, da je glede na ceno in kvaliteto bila ladja primerna, predvsem
               zaradi tega, ker ima celo vrsto zahodne opreme vgrajene in sam trup in vse ostalo je
               pa pregovorno zelo kvalitativen v smislu metalurških posebnosti te ladje in vse
               ostalo.</p>
               <p>Tisto kar je dr. Jelušičeva opozorila in kar se tudi sam strinjam je, da ladja v
               tistem pomenu ne more biti ladja, ki bi lahko sprejela večje število beguncev recimo,
               nima niti prostorskih zmogljivosti, nima tudi ne posebnih prostorov za neko
               medicinsko takojšno oskrbo, ker je bila namenjena za nakupe večjih ekoloških
               razsežnosti v našem morju, bila je za nakupe nekaterih nesreč na morju, tako da je
               tisto bil njen prvovrsten namen. <stage type="mag"/>
               <stage>(nadaljevanje)</stage> Vseeno pa menim, da se da ladjo vsaj malo nekako podrediti tem
               nalogam, čeprav ne v taki moči, o katerih bi naj bila ladja prvenstveno
               namenjena.</p>
               <p>Prepričan sem, da je to bila dobra odločitev, seveda bi pa tudi tu danes bil
               pripravljen, da se dogovorimo in sklenemo nek sklep, kako bo sedaj naprej. Vsak, ki
               bo minister ali bo pred tem nekaj storil in bo potem obveščal državni zbor. Ali pa bo
               prvo državni zbor obvestil kar misli storiti in bomo potem skupaj nastopili. Ker je
               kolega Jakič, še ne dolgo nazaj, par mescev ste ravno obratno razlagali, zato se zdaj
               zmenimo. Saj ni problem. Ali se dogovorimo. Jaz se zavedam, mi smo ravno takrat,
               nekaj mesecev nazaj ali pa manj kot leto dni sem vam razlagal, da je to suverena
               odločitev vlade, vas, kot ministra, ne naš, kot obrambnega odbora. Mi smo tu zato, da
               to kontroliramo, da podajamo neka mnenja in takrat se z našim mnenjem niste
               strinjali. Ravno takrat sem vam govoril, kot da sem predvideval, da boste minister,
               sem vam točno govoril v tem smislu, da je to vaša suverena odločitev in to je tisto
               kar je pomembno, da se odločimo. To je tisto kar menim, da bi tudi danes lahko nek
               sklep sprejeli, da od zdaj naprej je tako in to je to. Vsak, ki bo nazaj minister, se
               bo odločil ali bo nas tu seznanil, brez da se bo pred tem posvetoval z odborom za
               obrambo, ker kot taka torej nima niti takih pristojnosti odbor za obrambo.</p>
               <p>Tisto kar je pomembno, je tudi, da povemo, da imamo celo vrsto takih zadev, torej
               .../nerazumljivo/... slovenske vojske, ki so se nakupila po letu 1994 in ki nam
               povzročajo velike probleme. Zdaj imamo tu tanke, T55, ki jih je minister Kacin na
               veliko obnavljal, tam smo enih 35 milijonov dolarjev vrgli v te tanke, da ležijo po
               hangarjih, da jih je treba vzdrževati, tu so akumulatorji notri, treba je vzdrževati
               tudi akumulatorski del teh tankov, potem imamo tu havbice, 155, govorim predvsem o
               sistemu za upravljanje z ognjem, tako imenovani .../nerazumljivo/... sistem, ki je
               bil nakupljen v tistem času, ki je tudi totalno neperspektiven, ki je v okvari, ki
               nikoli ni deloval. To je tudi ena izmed takih zadev, tudi tu bi morali vprašati
               predstavnike takratne Liberalne demokracije Slovenije.</p>
               <p>Torej jaz sem ministra tudi zadnjič pohvalil, da tisto, ko je bil generalni sekretar
               LDS-a, ko se je kupoval Falkon, ko so si to kupili, prvo so celo hoteli kupiti,
               kolikor jaz vem, Falkona 900EX, ki je bil 35 milijonov takrat težki, potem ko je
               opozicija nekako stopila na svojo mesto, nekako potem so stopili nazaj in so vzeli
               Falkona FN2000, ki je bila takrat cena, mislim, da 28 milijonov dolarjev, tako da smo
               vsaj tu nekaj privarčevali v tistem času.</p>
               <p>Mislim, da tudi Falkona, in to sem tudi ...</p>
            </sp>
            <sp xml:id="SDT6-Skupna-2013-11-26.sp22">

               <speaker>PREDSEDNIK FRANC JURŠA:</speaker>

               <p>... o ladji bi predlagal, ne o Falkonu. Malo teme bi prosil, koleg Franc Breznik, da
               se držimo.</p>
            </sp>
            <sp xml:id="SDT6-Skupna-2013-11-26.sp23">

               <speaker>FRANC BREZNIK (PS SDS):</speaker>

               <p>Jaz nič ne vem, da bi se kdorkoli dogovoril. Mislim, da je dejstvo, da je kolega
               .../nerazumljivo/..., vaš kolega podpisal pogodbo in da se je letalo nabavilo. Potem
               je nekdo to reševal, da so vsaj za 7 milijonov dolarjev cenejši avion kupili, je pa
               ... ne moreš verjeti, da se ravno vi zdaj s tem vozite ampak nimam nič proti tem. Naj
               se avion uporablja, tako kot se naj ta ladja uporablja in mislim, da sem dal danes
               nek svoj prispevek, da potrjujemo to, da je bila to dobra odločitev.</p>
               <p>Zdaj upam, da bomo karkoli rekli, jaz tudi nekako sugeriram, da se ostala sredstva,
               ki so neperspektivna sredstva, mi smo jih v vojski oddali kot neperspektivna
               sredstva, da se v tem primeru ko je kriza, da se poskušajo dati na trg in da se ta
               sredstva prodajo, ker povzročajo dodatne neke fiksne stroške za vzdrževanje in so kot
               take neuporabne. Ne moremo jih ponuditi našim kolegom v zavezništvu in mislim, da se
               dajo predvsem prodati nekaterim državam, ki mislim, da imajo interes za ta
               sredstva.</p>
               <p>Prosil bi tudi v tem smislu, torej v teh nekih mojih predlogih, ki nekako potem vedno
               najdejo neko pot, da poskušamo najti neko rešitev in bi prosil tudi za odgovore
               ministra. Hvala.</p>
            </sp>
            <sp xml:id="SDT6-Skupna-2013-11-26.sp24">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Že prej sem najavil, da bomo po tej razpravi tudi prosili za odgovore. Želite,
               minister, odgovoriti. Izvolite.</p>
            </sp>
            <sp xml:id="SDT6-Skupna-2013-11-26.sp25">

               <speaker>ROMAN JAKIČ:</speaker>

               <p>Hvala lepa.</p>
               <p>Bom poskušal biti čim krajši, ker je potem še seja odbora, jaz bom moral pa ob 17.30.
               iti iz državnega zbora, sicer bodo kolegi še tu ostali, ampak <stage type="mag"/> <stage>(nadaljevanje)</stage> ampak naj grem od zadaj naprej. Kolega Breznik
               je spraševal sicer to v povezavi z ladjo, s prodajo, glede prodaje orožja, odprodajo,
               edino zadnjo odprodajo, ki smo jo imeli smo imeli mask za zaščito tako imenovanih
               zloglasnih Omanovih maski, ki smo jih prodali osem vagonov tistih, 80 vagonov mask,
               ki so bile nabavljene, sicer ne vem kdo je bil takrat ali pa vem, za velike milijone,
               uspeli pa smo jih prodati za 15.000 evrov za razgradnjo.</p>
               <p>Se zahvaljujem za to, da podpirate, da smo začeli uporabljati falcona. To je eden od
               odgovorov ali smo v Siriji oziroma za akcijo za to družino, gospod Jerovšek je
               spraševal, uporabljali falcona. Ne, akcija je bila delana, Ministrstvo za obrambo je
               sodelovalo tudi potem v nameščanju te družine, drugače pa je kompletno akcijo vodilo
               Ministrstvo za zunanje zadeve in bi bilo nespametno poslati falcona v Sirijo, tudi ne
               vem kje bi pristal, niti kako bi lahko odpeljal to družino, ker smo inkognito ven
               peljali iz same Sirije.</p>
               <p>Če grem po vrstnem redu, prof. dr. Ljubica Jelušič, zahvaljujem se za vprašanja, ki
               jih je bilo kar nekaj. Privez rešujemo. V sredo naslednji teden imam sestanek, tudi
               zame se mi zdi živilski terminal zraven seveda iztovora za krave in prašiče je
               neprimeren za slovensko vojaško ladjo in slovensko vojsko. Zato sem tudi protestiral
               in sami veste, iskal rešitve tudi izven Luke Koper, v Izoli, celo v Portorožu in tako
               naprej. Mislim, da bomo to rešili in bomo prestavili to ladjo iz tega nespodobnega
               priveza na privez na nasip, ki se sedaj dela, namesto tretjega pomola. To naj bi bila
               tudi ena osnovna razprava, ki jo naj bi imel naslednji teden v Kopru. Ne pošiljamo pa
               ladjo na misijo zavoljo tega, da bi se umaknili iz tega.</p>
               <p>Kar se tiče FRONTEX-a sem že prej rekel, da je projektna skupina Evropske unije
               pripravila koncept, ki združujejo vsa ta finančna sredstva in vse agencije in da smo
               mi 20., se pravi pred šestimi dnevi smo dali svoje pripombe na dopolnitev tega
               koncepta, kjer bi želeli videti, da bi bile uvrščene notri tudi vojaške ladje, ki
               pomagajo v humanitarne namene. Izplen tega bomo videli.</p>
               <p>Prehajam tudi na odgovor na vprašanje, nekateri ste postavili vprašanje, vključno s
               kolegom Jerovškom, in glede finančnih sredstev. Ocenjena vrednost takega eno in pol
               mesečne aktivnosti ladje je med 430 in 500.000 evri. Ob tem je treba upoštevati, da
               če je ladja doma v tem obdobju porabi za 180.000 evrov, pomeni, da bi morali sami
               financirati ali da bomo prisili za subvencijo s strani Evropske unije, da nam pokrije
               razliko v višini med 250 in 300.000 evri. Toliko je tudi finančna konstrukcija, ampak
               to pa gre spet odgovor nazaj tistim, ki pravijo ali ki me poskušajo ujeti v svojo
               lastno zanko, pa bom odgovoril, da se nisem ujel, da je danes prva obravnava
               postopka. Danes se obravnava tudi v Državnem zboru in je v bistvu v celoti upoštevana
               razprava oziroma ta razpravljalna vloga parlamenta, za katero sem se vseskozi
               zavzemal in bom temu ostal zvest. Namreč, po današnji seji in tej razpravi bo
               pripravljen sporazum oziroma ga bomo dali oziroma bo pripravljen sporazum z
               italijansko stranjo, ki ga bo potrdila Vlada in bo hkrati imela značaj odločitve o
               napotitvi v misijo. Pomeni, da do tega ni prišlo. Če gremo pa časovnico nazaj, pa ne
               bi se rad kregal, ampak samo da povem, 16. 10 je Ministrstvo za zunanje zadeve na
               Vlado prišlo s poročilom o begunski problematiki. 18. 10. je v diskusiji, ki sva jo
               imela s kolegom, italijanskim ministrom za obrambo, pač sem prišel do te ideje, da
               ponudim, da vidim ali je uporaba ladje primerna pomoč, ki bi jo oni sprejeli. Oni so
               to z navdušenjem sprejeli, tudi v mednarodni javnosti. In na podlagi tega 7. 11. je
               bilo pripravljeno na Vladi oziroma na Vladi sprejet sklep o pismu o nameri. In to
               pismo o nameri<stage type="mag"/><stage>(Nadaljevanje)</stage> je 7.11.2013
               šlo v Državni zbor. In potem je bilo 19 dni napornih tako za vse nas, ker je bila
               naporna proračunska razprava in seja v Državnem zboru, tudi moja odsotnost, se
               opravičujem, v tujini. In mislim, da je danes, ko o tem razpravljamo, primeren čas,
               glede na to, kako naj bi stvari tekle.</p>
               <p>Kar se tiče vprašanja prof. dr. Ljubice Jelušič glede primernosti ali neprimernosti
               same ladje. Kot sem poučen, je ta ladja Triglav v osnovi ruski tip ladje Svetljak, ki
               je bila za druge države delana za obalno stražo. Veste, da je na zadnjem podestu kar
               nekaj prostora, kjer lahko damo komoro, in to je prazna ploščad. Ampak ni funkcija
               ladje samo pobiranje utapljajočih se, ampak tudi - ne vem, če ste videli -, da se
               zapnejo te ladje, polne beguncev, in se jih privleče do Lampeduse oziroma do Auguste.
               Tako jaz pač vidim to kot možnost, da je ta ladja kljub vsemu primerna za to. Tudi ne
               bomo edini z vojaškimi ladjami, Italija ima pet vojaških ladij na tem območju, ki
               delajo nadzor in rešujejo. Vprašanje je bilo tudi v povezavi sodelovanja v Unifilu.
               Mimogrede, vprašanja, ki zadevajo, kdo je predlagatelj in v katerem imenu. Seveda,
               minister nastopa v imenu Vlade in vse aktivnosti, ki smo jih imeli, so usklajene tako
               z Ministrstvom za zunanje zadeve, prej sem omenil tudi Ministrstvo za notranje zadeve
               in Vlado Republike Slovenije. Tudi usklajevalne sestanke smo imeli glede tega, kako
               odgovoriti.</p>
               <p>Kar se tiče sodelovanja v Unifilu. V resnici gre za - mi v Unifilu že sodelujemo,
               misija je odobrena. Iščemo tržne, ne bom rekel tržne niše, ampak niše, kje bi lahko
               to ladjo spravili v pogon, tako kot Falcona, ki smo ga dvignili, poskušamo tudi
               ladjo. In glede na to, da je nemška flota, ki je v vodah Libanona, bosta ena ali dve
               ladji šli iz te flote ven, poskušamo nadomestiti ta manko. In še ta prednost je, kot
               veste, pod zastavo UN so stroški refundirani. In mi ocenjujemo, da bomo dobili vsaj
               80, tam med 70 in 80% refundiranih stroškov za stroške napotitve ladje v Unifil, ki
               naj bi bila 6 mesecev, ampak tudi to vam bomo prej povedali, ampak čakamo, da se
               konstituira nemška vlada, nova, da bodo potrdili to naše sodelovanje. In upamo, da bo
               to v drugi polovici 2014 narejeno.</p>
               <p>Vprašanje kolega Jurše. Sem mu že odgovoril, kar se financ tiče, in se zahvaljujem za
               njegovo razpravo.</p>
               <p>Vprašanje, ki vse zadeva, je, kaj narediti z begunci. To je kolegica Kos vprašala. V
               predlogu, ki ga bomo dali italijanski strani in temelji na sodelovanju MZZ, MNZ,
               pravnih služb in Ministrstva za obrambo ter Slovenske vojske, so postopki za
               reševanje oseb na morju zapisani. Gre za potrebno pomoč osebam v stiskah, v skladu -
               zdaj sta našteti dve konvenciji, Konvencija o iskanju in reševanju na morju in
               Konvencija o varstvu človeškega življenja na morju ter, pardon, Konvencija Združenih
               narodov o pomorskem pravu. Se pravi, rešene osebe se takoj, ko je to mogoče, predajo
               italijanskim silam v skladu z operativnimi dokumenti in trenutno situacijo za
               nadaljnje postopke. Italijanske sile pa zagotovijo varen kraj za rešene osebe. Se
               pravi, tudi vprašanje kolegice Kos, kaj storimo, seveda, mi jih pripeljemo do
               Lampeduse ali do Auguste, ker mi smo 24 navtičnih milj nad tem majhnim otokom
               Lampeduso, če geografsko gledate, bližji oziroma tam pri Siciliji, in bomo tudi
               prestrezali. Moram reči, da je ta glavni tok južno od Lampeduse, mi smo pa v bistvu
               vzhodno od Sicilije, ampak izven tega glavnega <stage type="mag"/><stage>(Nadaljevanje)</stage> toka, prestrezanja tega. Se pravi, slovenske sile
               zagotovijo prvo pomoč in potrebne varnostne in sanitarne ukrepe na patruljni ladji,
               zato so v tej ekipi tudi drugi. Tudi med temi 41-imi so ljudje, ki so nacionalni
               podporni element in častnik za povezavo, ki bo v pomorski bazi Augusta. Manj jih bo
               na ladji kot 41. Kljub temu je država gostiteljica v celoti odgovorna za vse
               nadaljnje pravne in administrativne postopke v zvezi z iskanjem in reševanjem, v
               skladu s Konvencijo o iskanju in reševanju na morju. Še enkrat, Konvencija o varstvu
               človekovega življenja na morju in Konvencija Združenih narodov o pomorskem pravu ali
               drugimi ustreznimi dokumenti, pa tudi za morebitne postopke v skladu s Konvencijo o
               statusu beguncev in načeli mednarodnega običajnega prava. Slovenske sile italijanskim
               silam posredujejo vse podatke, zbrane na mestu samem, in potrebne za nadaljnje
               postopke. Za zdravstveno oskrbo, ki presega prvo pomoč, pa je tudi za ustrezne
               postopke z umrlimi odgovorna država gostiteljica. Se pravi, na ta način želimo
               zavarovati svoje.</p>
               <p>Upam, da sem odgovoril kolegu Jerovšku, ko sem povedal, da usklajujemo, da ne gre za
               nobeno soliranje. Se mu tudi zahvaljujem za to oceno. V resnici gre za poglabljanje
               dobrih odnosov z Italijo. Moram reči, da sem nekaj teh majhnih kamenčkov v mozaiku
               tudi videl. Ne nazadnje tudi glede zgodbe, ki zadeva plinski terminal, so se stvari
               na nek način umirile.</p>
               <p>Kolega Zanoškar je vprašal, ali je to prva taka - je, res je, prva. Tudi generalka
               pred Libanonom, če bomo v Libanon šli, in parlament bo o tem seznanjen pravočasno.
               Smo pa že imeli vaje tudi v mednarodnih ali tujih vodah, tudi vaje - sicer zdaj ne
               bomo uporabljali, ampak tudi vaje, ki jih bomo potem rabili v Libanonu v primeru, da
               bi lahko ali pa da bi morali priti do uporabe orožja, smo imeli pred kratkim v Črni
               gori. In tudi ta ladja, ko bo prišla iz Lampeduse, zato je 31. januar, gre še na eno
               vajo v Grčijo, že planirano prej, potem pa v dok za pripravo odhoda v Libanon.</p>
               <p>Upam, predsedujoči, da sem odgovoril na vsa vprašanja. Če nisem, mi povejte. Kot sem
               rekel, sem pa želel na hitrico to narediti, zato ker imamo potem še eno sejo.</p>
            </sp>
            <sp xml:id="SDT6-Skupna-2013-11-26.sp26">

               <speaker>PREDSEDNIK FRANC JURŠA:</speaker>

               <p>Hvala lepa.</p>
               <p>Glede na to, da imamo še eno prijavljeno razpravo, to je kolega Jožef Jerovšek,
               izvolite besedo.</p>
            </sp>
            <sp xml:id="SDT6-Skupna-2013-11-26.sp27">

               <speaker>JOŽEF JEROVŠEK (PS SDS):</speaker>

               <p>Hvala lepa za odgovore. Se strinjam, mislim, da sem zadovoljen.</p>
               <p>Mislim, da pa je treba vseeno na eno stvar opozoriti. Ne moremo mimo tega, da bi
               plediral, da so naši vojaki, naši ljudje, ki gredo na to misijo, v pripravi obilno
               poučeni tudi o tem, kar bom rekel zdaj. Namreč, edina stvar, ki me malce moti - prej
               sem jasno povedal svoje simpatije do tega, da tako iz humanitarnih in dobrososedskih
               odnosov -, je, da sosednja Italija vse te operacije, kjer, mislim, saj to ni bilo
               namerno, Slovenci sodelujemo, so naslovi teh operacij, ti pojmi, te sintagme, malce
               zgodovinsko obremenjeni. Tudi Mare Nostrum, vemo, da je - čeprav je to zadeva iz
               časov rimskega imperija, seveda pa vemo, da je Mussolini na nek način onečastil ta
               pojem, kajti to je bil del projekta obnove imperija. Imate tudi zemljevide, kaj je
               pod Mussolinijem, pod fašizmom spadalo po njihovem pojmovanju v Mare Nostrum. Kar
               naprej smo soočeni s tem, da se včasih v teh zadevah vzbujajo tudi negativne
               asociacije, zgodovinske, kot je bila brigada Julija. Tako da <stage type="mag"/> <stage>(Nadaljevanje)</stage> mislim, da ne mislim to zategovati, ampak če bi
               se znotraj tega kakršnakoli, italijanskih vojaških ali pa političnih krogih kdo
               zamišljal, da je to tudi malo koketiranja s tistim obdobjem pa s tistimi idejami, je
               treba, naši vojaki morajo biti o tem poučen, da bi bili pravočasno pozorni postali na
               te zadeve. Hvala lepa.</p>
            </sp>
            <sp xml:id="SDT6-Skupna-2013-11-26.sp28">

               <speaker>PREDSEDNIK FRANC JURŠA:</speaker>

               <p>Hvala lepa. Jaz sem mislil, da bom lahko razpravo zaključil, ampak vseeno so še želje
               in seveda normalno bomo dali besedo najprej Mateju Toninu potem pa še kolegu
               Horvatu.</p>
               <p>Izvolite Matej.</p>
            </sp>
            <sp xml:id="SDT6-Skupna-2013-11-26.sp29">

               <speaker>MAG. MATEJ TONIN (PS NSi):</speaker>

               <p>Spoštovani visoki gostje, lepo pozdravljeni! Moja ocena je, če Slovenska vojska
               premore neke zmogljivosti, potem je pametno in racionalno, da jih uporabljamo, in če
               imamo takšno ladjo, potem se nimamo česa sramovati in jo dajmo uporabljati. To je pač
               moje stališče.</p>
               <p>Zanima me pa en odgovor na katerega mislim, da je minister pozabil in sicer, koliko
               je zdaj ta realna številka ljudi, ki bo sodelovala, koliko je velika posadka, ki bo
               sodelovala na tej ladji. Mislim, da to vprašanje ni bilo odgovorjeno, ker kolegica
               Saša Kos je govorila o številki 45, pa so odgovorni tukaj zmajevali z glavo, da ta
               številka ne drži, če lahko to številko pojasnite in odgovorite katera je tista prava
               in realna številka.</p>
            </sp>
            <sp xml:id="SDT6-Skupna-2013-11-26.sp30">

               <speaker>PREDSEDNIK FRANC JURŠA:</speaker>

               <p>Hvala lepa kolega Matej. Boste takoj odgovoril minister.</p>
            </sp>
            <sp xml:id="SDT6-Skupna-2013-11-26.sp31">

               <speaker>ROMAN JAKIČ:</speaker>

               <p>Ja, sej sem prej odgovoril, da cel kontingent je 41, od tega seveda jih je nekaj, ki
               jih ne bo na ladji, ampak je tudi na Augusti v pristaniščih, tako da je cel
               kontingent, saj veste, mi štejemo kontingent, to je 41 ljudi, mislim, da pa na ladji
               jih bo pa med 33 in 35.</p>
            </sp>
            <sp xml:id="SDT6-Skupna-2013-11-26.sp32">

               <speaker>PREDSEDNIK FRANC JURŠA:</speaker>

               <p>Hvala lepa. Besedo še želi kolega Horvat. Izvolite Jože.</p>
            </sp>
            <sp xml:id="SDT6-Skupna-2013-11-26.sp33">

               <speaker>JOŽEF HORVAT (PS NSi):</speaker>

               <p>Hvala lepa gospod predsednik. Bom čisto kratek. Najprej seveda sam želim izraziti
               veselje, se veselim novega slovenskega generala, mag. Dobrana Božiča in mu želim
               veliko uspehov pri njegovem poslanstvu. Moje zadovoljstvo pravzaprav izvira že od
               odločitve Evropskega sveta, 24. in 25. oktobra, ki je odprl vprašanje beguncev in
               vprašanje Lampeduse. Seveda, tukaj bi pričakoval, da se bo razprava nadaljevala in se
               bo fokusirala na izvor tega problema. Tukaj mora Evropska unija odigrati svojo vlogo.
               In sedaj seveda, ko gre za pomoč, ko gre za reševanje človeških življenj, normalno da
               takšno odločitev je potrebno podpreti. Jaz jo seveda podpiram. Zato v tem kontekstu
               tudi ne sprašujem in ne bom spraševal koliko bo ta naša misija stala. Bi pa želel, da
               to omizje sprejme neko odločitev oziroma gospod minister, da sprejme zavezo, da po
               končani tej misiji, ki kot vidim, bo trajala do konca januarja naslednje leto, pride
               pred ta dva odbora z enim generalnim poročilom kaj je pravzaprav, kakšna naloga je
               pravzaprav bila opravljena. Mislim, da bi to bilo dobro, in da bi na kakšni seji
               takrat, enkrat v februarju, to poročilo tudi obravnavali. Hvala lepa.</p>
            </sp>
            <sp xml:id="SDT6-Skupna-2013-11-26.sp34">

               <speaker>PREDSEDNIK FRANC JURŠA:</speaker>

               <p>Hvala lepa. S tem zaključujem razpravo. Ni več izraženih želja. Seveda tudi sam
               mislim, da je ta predlog dober, in da bomo to poročilo neizpodbitno tudi dobili.</p>
               <p>Zdaj pa, glede na to, da smo zaključili razpravo, bomo glasovali o predlaganem
               sklepu, s tem, da bodo prvo glasovali člani odbora za obrambo. Sklep pa glasi. Odbor
               za obrambo in Odbor za zunanjo politiko sta se na skupni seji, 26. novembra 2013
               seznanila z informacijo o nameravanem podpisu, pismo o nameri med Ministrstvom za
               obrambo Republike Slovenije in Ministrstvom za obrambo italijanske republike, o
               sodelovanju večnamenske ladje slovenske vojske Triglav v operaciji italijanskih
               obrambnih in varnostnih sil Mare Nostrum in se z njo tudi strinjajo.</p>
               <p>Odpiram glasovanje. Rekel sem samo člani odbora za obrambo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil sklep sprejet.</p>
               <p>Zdaj pa predlagam kolegu <stage type="mag"/> <stage>(Nadaljevanje)</stage>
               Kuniču, da opravi glasovanje tudi Odbor za zunanjo politiko. Izvolite.</p>
            </sp>
            <sp xml:id="SDT6-Skupna-2013-11-26.sp35">

               <speaker>PODPREDSEDNIK DR. JOŽEF KUNIČ:</speaker>

               <p>Hvala lepa spoštovani gospod predsednik! Predlagam, da člani Odbora za zunanjo
               politiko glasujemo o naslednjem sklepu. Odbor za obrambo in Odbor za zunanjo politiko
               sta se na skupni seji, 26. novembra 2013 seznanila z informacijo o nameravanem
               podpisu, pismo o nameri med Ministrstvom za obrambo Republike Slovenije in
               Ministrstvom za obrambo italijanske republike, o sodelovanju večnamenske ladje
               slovenske vojske Triglav, ena, ena. V operacijah italijanskih obrambnih in varnostnih
               sil Mare Nostrum in se z njo tudi strinjala. Želi morda kdo obrazložiti glas? Če ne
               želim, predlagam da glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in 64. nujno sejo Odbora za zunanjo
               politiko. Hvala lepa.</p>
            </sp>
            <sp xml:id="SDT6-Skupna-2013-11-26.sp36">

               <speaker>PREDSEDNIK FRANC JURŠA:</speaker>

               <p>Tudi jaz zaključujem sejo in vam sporočam, da bomo nadaljevali za petnajst minut,
               člani Odbora za obrambo. <title>Seja je bila končana 26. novembra 2013 ob 16.15.</title>
               </p>
            </sp>
         </div>
      </body>
   </text>
</TEI>

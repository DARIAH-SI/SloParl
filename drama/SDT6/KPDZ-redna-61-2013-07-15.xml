<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-61-2013-07-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">67657C6E8686BDCAC1257D1F005A78E4</idno>
               <idno type="custom" subtype="day">20673817489B9A50C1257BA9002EAA70</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=20673817489B9A50C1257BA9002EAA70</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-61-2013-07-15.KPDZ" n="61">
               <name>redna seja</name>
               <date when="2013-07-15"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-61-2013-07-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-61-2013-07-15.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">61. seja</stage>
            <stage type="date">(15. julij 2013)</stage>
            <stage type="chairman">Sejo je vodil Janko Veber, predsednik Državnega zbora.</stage>
            <stage type="time">Seja se je pričela ob 9. uri. </stage>


            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Lepo pozdravljeni na 61. seji Kolegija predsednika Državnega zbora.</p>
               <p>Dnevni red ste prejeli z vabilom. Hkrati vas pa obveščam, da za 4A. točko dnevnega
               reda - to je predlog pravilnika o spremembah in dopolnitvah Pravilnika o mednarodni
               dejavnosti Državnega zbora, ki je bil obveščen na dnevni red dodatno umikam z
               dnevnega reda. Tako, da danes ne bomo razpravljali o tem pravilniku. Sicer pa je bilo
               posredovano tudi novo gradivo k 2. točki dnevnega reda. Za današnji kolegij pa imam
               opravičilo samo s strani podpredsednice gospe Polonce Komar. Vsi ostali pa še enkrat
               lepo pozdravljeni.  Prehajamo
               najprej na <title>DOGOVOR O SKLICU IZREDNE SEJE DRŽAVNEGA ZBORA, TOREJ PREHAJAMO NA 1.
               TOČKO.</title>
               </p>
               <p>Dnevni red izredne seje je določen z zahtevo skupine poslancev in datum izredne seje
               v torek, 16. julija 2013 ob 14. uri. Odbor za infrastrukturo in prostor kot matično
               delovno telo bo 16.7.2013 ob 9. uri zasedal. Glede najave časa za razpravo poslanske
               skupine najavijo čas v skladu s tretjim odstavkom 67. člena Poslovnika Državnega
               zbora predlagam. In v skladu s parlamentarno prakso lahko predlagatelj zahteve, to je
               skupina poslancev za dopolnilno obrazložitev pri obravnavi predloga priporočila
               najavi 15-minutni čas, vlada do 15 minut za predstavitev svojega mnenja, predlagatelj
               pa ima v razpravi potem še 30 minut, vlada pa do 90 minut. Toliko o predlogu za
               časovni potek same izredne seje, o čemer bomo seveda tudi danes na Kolegiju odločali.
               Odpiram razpravo o sklicu izredne seje. Želi kdo besedo? Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Predvsem glede časa za razpravo. Jaz mislim, da pri tako kompleksnem
               primeru kot je razprava o tej morda nasedli investiciji in da se tako omeji čas za
               predlagatelja mislim, da ni primerno. Zdaj, če ste vladi dodelili do ene ure in pol,
               bi vas opozoril, da bi vlada to izredno sejo lahko tudi sama sklicala s to tematiko
               in bi bila v tem primeru predlagatelj in bi lahko tam določili čas najbrž drugače kot
               ostalim kvalificiranim predlagateljem, vendar ker temu ni tako predlagam, da daste
               čas za predlagatelja tako kot je bilo na zadnji izredni seji in ni bilo nobenega
               nasprotovanja pri poslanskih skupinah 30 minut za predstavitev problema TEŠ-a in 60
               minut za razpravo. Najbrž bo potrebnih pri tem veliko pojasnil, veliko tudi
               komentarjev s strani predlagatelja, pač on je tisti, ki je sejo zahteval in ni nobene
               potrebe, da se čas predlagatelju na tak način omejuje in zapira. Tako, da predlagam
               30 minut za predstavitev in 60 minut za razpravo za predlagatelja.</p>
            </sp>
            <sp who="SDT6:VeberJanko">

               <speaker>PREDSEDNIK JAKO VEBER:</speaker>

               <p>Hvala. Želi še kdo besedo glede časa, ki ga potrebujete ali potrebujemo za razpravo?
               Torej, preden dam, ker ni želje po razpravi, čas za razpravo na glasovanje, vas želim
               kljub vsemu spomniti na dejstvo, da smo do sedaj vedno določali 15 minut za
               dopolnilno obrazložitev predlagatelja in vlada ravno tako in potem še v razpravi ima
               lahko predlagatelj dodatnih 30 minut: To, kar predlaga gospod Tanko, je odstop od
               tega kar smo imeli do sedaj, razen od te zadnje seje Kolegija, ker je Kolegij izrecno
               odločil za to, da podaljša čas predlagatelju na 30 minut za uvodno predstavitev in
               pozneje še za razpravo 60 minut. Tako, da predlagam kljub vsemu, da poskušamo najprej
               odločati o tem, torej odločali bomo o dveh sklepih oziroma morebiti potem tudi o
               treh, če ne bosta ta dva izglasovana. Prvi sklep, ki sem ga predlagal in ga imate že
               v gradivu, je posredovan vsem, da se opravi razprava v skladu s tretjim odstavkom 67.
               člena Poslovnika, drugi sklep je ta, ki sem ga vam ravno tako dal v tekstu, govori o
               tem, da ima predlagatelj 15 minut in potem še v razpravi 30 minut. V kolikor ta sklep ne bo sprejet, potem bi
               glasovali o predlogu gospoda Tanka, da imajo kot predlagatelj 30 minut in v razpravi
               60 minut. Lahko tako izpeljemo glasovanje? Gospod Tanko.</p>
            </sp>
            <sp>
               <speaker>JOŽE TANKO (PS SDS):</speaker>
               <p>Praviloma se najprej glasuje o amandmaju o spremembi, potem pa o osnovnem
               tekstu. Tako imamo prakso, tudi pri vseh ostalih zadeva.</p>
               <p>Drugo, da opozorim. Ne zdi se mi smiselno, da se zapira razprava o problemu, ki je ta
               tudi enak bančni luknji. Banke imajo ta trenutek približno milijardno luknjo in TEŠ
               je približno istega nivoja, ni veliko razlike, morda zelo malo. In zdi se mi povsem
               nesmiselno, da je problem v Državnem zboru, da se razprava o neki težavi ali pa
               veliki težavi, hudem problemu, ki ga imamo v tej državi. Kar zadeva odstop od
               parlamentarne prakse, to kar se je zgodilo na zadnji seji, izredni seji, ko smo jo
               imeli, ni edini odstop od tega. Tudi pri vladi se odstopa permanentno in tudi prej so
               bile drugače določene potrebe po času. Maksimalno se je poskušalo slediti
               predlagatelju, med tem ko se je v enem obdobju pred prejšnjega predsednika Državnega
               zbora neke stvari hotelo na silo zapreti. Ampak to se nikoli ne pokaže za dobro. Pač
               koalicija bo odločila. Predlagam pa, da najprej glasujemo o tem kar je bilo
               predlagano naknadno.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Lahko. Gospod Han.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Hvala. Meni je vseeno ali glasujemo o amandmaju, ki ga je Jože izrekel oziroma dal
               predlog ali o amandmaju, ki ga je rekel oziroma v osnovni verziji, ki je rekel
               predsednik Državnega zbora. Moram pa reči, da seveda na to, da smo prejšnjič pri
               razpravo o demokraciji bili na tem Kolegiju, ne bom rekel dobrosrčni, ampak šli v to,
               da smo podprli predlog SDS, sem vedel, da bo to se, na nek način izrodilo, in da bomo
               priča, kadar bodo takšne izredne seje, zmeraj želji SDS oziroma predlagatelju, da bo
               teh razprav, bom rekel, da bodo te razprave skoraj neomejene. Jaz se strinjam s tem
               kar je rekel Jože, da gre za velik problem v tej naši državi in bi razumel, da bomo v
               Državnem zboru bili racionalni in govorili o tem, da bomo iskali rešitev. Ampak glede
               na prakso, ki smo ji priča v vseh teh, ne samo v zadnjem obdobju, v vseh teh letih,
               bomo v tej razpravi slišali vse in še več, najmanj pa okoli TEŠ-a. In kaj lahko
               poslanke in poslanci na nek način rešimo, jaz ne vem. Mi smo se lahko seznanimo s tem
               kar bodo rekli, predvsem ljudje, ki se sedaj ukvarjajo s TEŠ na matičnem delovnem
               telesu in tam je čas za bolj poglobljeno razpravo. Ko bomo prišli pa v Državni zbor
               pa vemo, da bodo razprave samo politične in nič drugačne in bomo prali umazano perilo
               in bomo sigurno prišli v tej razpravi tudi do partizanov in domobrancev. Tega sem
               prepričan, pa kljub temu, da se bomo pogovarjali o TEŠ-u. In ravno zaradi tega, da ne
               bodo rekli, da Socialni demokrati, ker nas zmeraj nekam povezujejo s Šaleško dolino,
               itn., nasprotujemo tem predlogu in se bojimo razprave. Jaz bom podprl ta predlog,
               ampak predsednik, res, resnično zadnjič in tudi Jožeta Tanka prosim, kot
               predlagatelja SDS, da to ne bo zmeraj nek izgovor in kako je potrebno govoriti, ker
               so to veliki problemi. Jaz vem, da gre za politiko, vem da gre za to, da se SDS hoče
               dobivati politične pike, ampak jaz vas prosim, da smo bolj racionalni in da manj
               uporabljamo čustva pri teh razpravah. Tako da, jaz lahko to podprem. Bom pa spremljal
               koliko bo ljudi v parlamentu, koliko bodo govorili in koliko jih bo na dopustu. Hvala
               lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Besedo dajem še namestnici vodje Poslanske skupine Pozitivne Slovenije, gospe
               Barbari Žgajner Tavš. Izvolite.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ:</speaker>

               <p>Hvala lepa za besedo predsednik. Ne bom poskušala polemizirati kaj je prav in kaj ni
               prav, v smislu razprav. Vemo, izkušnje iz zadnje seje, izredne seje so pokazale, da
               je bila vsaj po moji oceni storjena napaka na Kolegiju, ko se je zaobšlo zelo jasna
                  pravila v pravilniku.
               Vsakokratno pristajanje, bom rekla, na neke dodatne obrazložitev in iskanje vzrokov
               zakaj namerno zaobiti Poslovnik Državnega zbora, bom rekla, dajo tudi manjšo veljavo
               temu parlamentu. Prevečkrat smo bili v preteklosti priča praksi, ko se je, bom rekla,
               prirejalo pravila igre in drugače razlagalo Poslovnik Državnega zbora. Z moje strani
               v imenu Pozitivne Slovenije predlagam, da res prekinemo s tovrstno prakso, da
               spoštujemo tisto, kar je zapisano v Poslovniku Državnega zbora. Zato tudi z naše
               strani ne bom podprla predloga, ki ga je dal kolega Tanko, ampak podpiram predlog, ki
               ste ga dali v osnovi bi in ki je tudi zapisan v scenariju.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Želi še kdo razpravljati o času oziroma o izredni seji? Ugotavljam, da ne,
               zato predlagam, da odločimo o naslednjih sklepih.</p>
               <p>Prvi sklep: Razpravo o točki dnevnega reda izredne seje zbora poslanske skupine
               najavijo v skladu s tretjim odstavkom 67. člena Poslovnika zbora. Glasujemo.</p>
               <p>Kdo je za? Socialni demokrati, Pozitivna Slovenija, Državljanska lista, Nova
               Slovenija, Slovenska ljudska stranka, Demokratična stranka upokojencev. Je kdo proti?
               Nihče.</p>
               <p>Ugotavljam, da je prvi sklep sprejet.</p>
               <p>Drugi sklep, o katerem glasujemo: Predlagatelj predloga priporočila, to je skupina
               poslank in poslancev s prvopodpisanim Jožetom Tankom za dopolnilno obrazložitev
               predloga priporočila lahko najavi največ do 30 minut, za razpravo pa največ do 60
               minut. Torej, upoštevam predlog poslanske skupine oziroma gospod Tanka. Vlada za
               predstavitev mnenja o predlogu priporočila lahko najavi največ do 15 minut, za
               razpravo pa do največ 90 minut. Glasujemo o tem sklepu. Kdo je za? Slovenska ljudska
               stranka, Slovenska demokratska stranka, Nova Slovenija. Je kdo proti? Pozitivna
               Slovenija, Demokratična stranka upokojencev, Državljanska lista.</p>
               <p>Ugotavljam, da ta predlog ni sprejet.</p>
               <p>Na glasovanje dajem še naslednji sklep, ki ga imate v gradivu: Predlagatelj predloga
               priporočila, to je skupina poslank in poslancev s prvopodpisanim Jožetom Tankom za
               dopolnilno obrazložitev predloga priporočila lahko najavi največ do 15 minut, za
               razpravo pa največ do 30 minut. Vlada za predstavitev mnenja o predlogu priporočila
               lahko najavi največ do 15 minut, za razprav pa do največ 90 minut.</p>
               <p>Kdo je za? Pozitivna Slovenija, Državljanska lista, Demokratična stranka upokojencev.
               Je kdo proti? <gap n="..."/><stage>/Oglašanje iz klopi./</stage> Očitno moramo oblikovati nek tretji predlog.
               To je kompromis. Če lahko predlagam kompromisni predlog, potem bi se lahko glasil ta
               kompromisni predlog na način, da bi imela skupina poslank in poslancev za uvodno
               predstavitev 20 minut, za razpravo pa 35 minut. To je moj kompromisni predlog. Lahko
               glasujemo o tem ali želi kdo razpravljati? Želite razpravljati? Barbara Žgajner
               Tavš.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Predsednik dovolite, jaz sem prej zelo jasno povedala, da v osnovi nasprotujem temu,
               da se Poslovnik Državnega zbora vsakokrat  nekako prireja. Jaz verjamem, da lahko najdemo, bom rekla,
               rešitev, ki je skladna s poslovnikom in ne neko novo prakso, da iščemo kompromisne
               rešitve, ne vem, sklepi, ki so, bom rekla, strogo po poslovniku enostavno niso
               izglasovani. Jaz priznam, da bom imela zadržke pri glasovanju o tem vašem predlogu
               ravno zaradi tega, ker sem zelo jasno povedala, da želim, da se spoštuje Poslovnik
               Državnega zbora v osnovnih določilih.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Naj še enkrat pojasnim. Parlamentarna praksa je bila takšna, da ima predlagatelj 15
               minut za uvodno predstavitev in potem v razpravi še 30 minut, to ni v poslovniku
               izrecno napisano. Je pa pač praksa, ki jo vedno nekako sledimo. Dejstvo pa je, da je
               pristojnost kolegija, da odloči o tem času, tako da v skladu s poslovnikom je to
               glasovanje, tako da ne moremo jemati tudi ta kompromisni predlog kot nekaj, kar ne bi
               bilo v skladu s poslovnikom. To je pristojnost, največja nerodnost bo, če na Kolegiju
               ne sprejmemo časa, ki ga določimo za uvodno predstavitev in za razpravo na sami seji
               za predlagatelja<gap n="..."/></p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Proceduralno.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Proceduralno gospod Han.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Mogoče sem jaz krivec, spoštovani predsednik, zato predlagam proceduralno. Glede na
               to, da ni bil sprejet predlog amandma gospoda Jožeta Tanka sem jaz razumel, da bomo
               šli po ustaljeni praksi, zato tudi jaz nisem glasoval. Če smatrate, predsednik, da je
               možno, da gremo še enkrat glasovati o tistem predlogu, ki ste ga vi na začetku dali,
               glede na to, da ni bil predlog amandmaja sprejet od Jožeta Tanka, potem bi jaz
               glasoval za, če je seveda možno, da rešimo ta problem. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>O tem smo že glasovali, tako da jaz bi ostal pri tej praksi, da poiščemo oziroma da
               gremo korak naprej na ta način, da oblikujemo nov sklep. Jaz sem ga podal in o tem je
               tudi želja po razpravi. Mislim, da se je prijavil k razpravi gospod Tanko. Gospod
               Prevc, tudi ne, torej prej je bil še gospod Jurša, Braniselj. Ali ima vse? Gospod
               Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala za besedo. Zdaj določitev časa za izredno sejo za predlagatelja in pa za
               razpravo predlagatelja, ni določbe v poslovniku. To je izrecno vedno dogovor na
               Kolegiju. Prej sem povedal, če boste pogledali zgodovino uporabe tega poslovnika,
               boste videli, da smo imeli zelo različne najave časa, ob predstavitvah in za
               razprave. Odvisno, kako je kdo ocenil, da potrebuje, potem se je kasneje v nekem
               obdobju pojavila neka zamejitev, predvsem v obdobju gospoda Gantarja, takrat se je
               radikalno poseglo v te stvari.</p>
               <p>Da rešimo to zagato, predsednik predlagam, da damo na začetku predlagatelju 15 minut,
               tako da tukaj ne bomo komplicirali. Predlagam pa, da se, ker je bistvo razprava,
               potem, ko bo predlagatelj pač moral tudi odgovarjati, zato je tudi sejo sklical, pa
               predlagam, da mu damo eno uro. Vlada ima itak uro in pol, koalicija ima čas, kot ji
               pripada, ampak bistvo je potem, da se, da predlagatelja odgovarja na te stvari in
               predlagam, da tako oblikujemo potem to rešitev. Jaz upam, da bo zdaj Han zadovoljen
               in da bo to podprl.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Jurša je naslednji, ki ima besedo.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa. Jaz mislim, da smo zadeve okoli poslovniških določil in prakse dodobra
               pomešali. Ampak jaz se ne bom spuščal v te razprave, ki so bile do zdaj. Vem pa eno
               in prepričan sem, da bomo s to razpravo zopet zadeve pogrevali, nič pa jih ne bomo
               rešili. Enostavno in preprosto, vsi tisti, ki sedimo v dvorani, prosil bi, da mi eden
               odgovori na naslednje vprašanje: Ali imamo korak pri TEŠ-u nazaj?</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Braniselj.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Jaz se ne strinjam, da pravzaprav tudi parlamentarna praks, da do neke mere ni
               zavezujoča in jaz predlagam, da se jo  držimo. Z leti mislim, da je prišlo do nekega dogovora in je ta praksa
               tudi predvidljiva za naprej in kaže na neke okvire do kje je ta razprava smiselna in
               kakšen časovni okvir zasleduje. Mi bomo, če bomo to prakso prepogosto spreminjali,
               pravzaprav dosegli, da bomo imeli dve vrste izrednih sej: izredne seje in pa izredne
               izredne seje. In kako bomo pravzaprav delali zdaj razliko med tema dvema
               kategorijama? Ali je ta seja kaj bolj pomembna kot katerakoli do zdaj? Jaz mislim, da
               so vse seje, ki se imenujejo izredne seje, pomembne in enako pomembne za to državo,
               zato predlagam, da se držimo ustaljene prakse, da so takšni okviri časovni kot so
               zdaj ustaljeni tudi na nek način obvezujoči za nas. In jaz predlagam, da naj bo temu
               tako tudi v tem primeru.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. No, saj jaz sem v gradivu, ki sem vam ga posredoval za današnji Kolegij, želel
               ohraniti to parlamentarno prakso, ampak odločitev Kolegija je bila drugačna, tako da
               to je dejstvo mimo katerega ne morem. Mi imamo zdaj dva predloga, jaz predlagam, da
               najprej glasujemo o predlogu, ki sem ga podal kot kompromisen predlog 20 minut za
               uvodno predstavitev, 35 minut potem za razpravo predlagatelja, v kolikor ta sklep ne
               bo izglasovan, bom dal potem naslednji predlog: to je 15 minut za uvodno predstavitev
               in 60 minut v razpravi. Lahko preidemo na odločanje? Torej, najprej glasujemo o
               sklepu: predlagatelj predloga priporočila, to je skupina poslank in poslancev s
               prvopodpisanim Jožetom Tankom za dopolnilno obrazložitev predloga priporočila lahko
               najavi največ do 20 minut, za razpravo pa največ do 35 minut. Vlada za predstavitev
               mnenja o predlogu priporočila lahko najavi največ do 15 minut, za razpravo pa do
               največ do 90 minut. Torej, glasujemo o tem sklepu.</p>
               <p>Kdo je za tak sklep? <stage>(Socialni demokrati, Pozitivna Slovenija, Državljanska lista,
               Demokratična stranka upokojencev Slovenije.)</stage> Je kdo proti?</p>
               <p>Ugotavljam, da je sklep tokrat sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO - PREDLOG ZA OBRAVNAVO ZAKONOV IN AKTA PO SKRAJŠANEM
                  POSTOPKU.</title> Imamo tri predloge. In sicer, prvi predlog: Predlog zakona o
               spremembah in dopolnitvah Zakona o splošnem upravnem postopku, EPA 1314/VI,
               predlagatelj vlada. Želi generalna sekretarka vlade predstaviti razloge za skrajšani
               postopek? Izvolite imate besedo gospa Tanja Šarabon.</p>
            </sp>
            <sp who="SDT6:ŠarabonTanja">

               <speaker>TANJA ŠARABON:</speaker>

               <p>Lep pozdrav!</p>
               <p>Vlada Republike Slovenije predlaga Državnemu zboru, da to novelo Zakon o splošnem
               upravnem postopku ali tako imenovani ZUP obravnava po skrajšanem postopku, saj gre za
               tehnično manj zahtevno dopolnitev veljavnega zakona, ki ne bo vplivala na temeljno
               upravno procesna razmerja, bo pa olajšala vzpostavitev formalnega stika med organom
               in stranko, ki je potreben za začetek upravnega postopka in čimprejšnjo izdajo
               pravnega akta. Sprememba oziroma veljavnega zakona se nanaša na določitev procesne
               obveznosti organa oziroma uradne osebe, ki je pristojna za sprejem vlog, da na
               zahtevo stranke sama izpolni obrazec vloge. Že sedaj stranke lahko vlagajo pisne ali
               ustne vloge neposredno pri organu, v bodoče pa bo uradna oseba morala stranki, ki bo
               za to izrazila interes, zagotavljati neposredno pomoč pri izpolnjevanju obrazca. To
               bo hkrati omogočalo, da ne bo potrebno jemanje vloge ustno na zapisnik, kar je
               praviloma zahtevnejše in dolgotrajnejše kot izpolnjevanje obrazca, s čimer se bo
               optimiziralo tudi poslovanje organa. S pravilno izpolnjenim obrazcem, ki bo
               izpolnjeval vse potrebne podatke, bo omogočeno hitrejše postopanje organa in zlasti v
               primeru prava neukih strank tudi hitreje odločanje o temeljnem zahtevku, kar se bo
               odražalo v krajšem času od vložitve zahtevka do izdaje odločbe. Uradna oseba bo
               obrazec izpolnila na podlagi navedb stranke, stranka bo pa s svojim podpisom
               potrdila, da se strinja z vsebino in s tem izrazila voljo po pridobitvi pravice ali
               pravne koristi.
               </p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Odpiram razpravo o tem predlogu za obravnavo po skrajšanem postopku. Ja, gospa Tomc,
               izvolite.</p>
            </sp>
            <sp who="SDT6:TomcRomana">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Jaz ne bi polemizirala o vsebini sami, ker je za to prostor in čas drugje, ampak
               vendarle opozarjam, da to, kar predlaga vlada niso manj zahtevne spremembe, ampak
               ravno obratno. To so izredno velike tektonske spremembe v poslovanju javnih
               uslužbencev, ne glede na to kaj vlada pravi v obrazložitvi, vendarle samo
               predstavljajmo si neko situacijo, ko pride stranka z vlogo k okencu k državnemu
               uradniku oziroma javnemu uslužbencu in mu poda ta obrazec in zahteva, ker mu to zakon
               omogoča, da uradna oseba namesto njega izpolni obrazec po njegovih navodilih. To so
               tektonski premiki v poslovanju javne uprave, in opozarjam, da v kolikor bo do tega
               prišlo bo to pomenilo potrebo po novih javnih uslužbencih, ker se bo poslovanje ne
               poenostavilo, ampak zakompliciralo, bo za to potrebno veliko, veliko več časa in bomo
               v bodoče najbrž soočeni s pritiski po zaposlovanju novih javnih uslužbencev. To je že
               malo poseg v vsebino. Jaz tej vsebini ostro nasprotujem, ampak opozarjam na to, da
               gre za zares velike premike v javni upravi in da to nikakor niso manj zahtevne
               spremembe. Mislim, da bi bilo o teh bistvenih spremembah v poslovanju javne oprave
               treba opraviti malce širšo, daljšo in bolj poglobljeno razpravo o tem kakšne
               prednosti, ker prav gotovo neke prednosti to tudi prinaša, vendar na drugi strani
               kakšne so tudi nevarnosti in slabosti, ki so povezane s takšno rešitvijo. Zato
               mislim, da bi bilo temu posvetiti malo več pozornosti, kot sprejet zakon po nujnem
               postopku.</p>
               <p>Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Gre sicer za skrajšani postopek, ampak v vsakem primeru je postopek relativno
               hiter.</p>
               <p>Gospa Tanja Šarabon, izvolite.</p>
            </sp>
            <sp who="SDT6:ŠarabonTanja">

               <speaker>TANJA ŠARABON:</speaker>

               <p>Seveda gre zdaj za razpravo o vsebini, kar pač naj ne bi bil namen, ampak vseeno bi
               želela opozoriti na to, da je dejansko že zdaj mogoče sprejem vloge na zapisnik, in
               ta sprejem vloge na zapisnik je bolj zapleten, kot enostavna pomoč pri izpolnjevanju
               obrazca. In na ta način bo zagotovo prihajalo do skrajšanja postopka in v obrazec se
               bodo vpisovali tisti podatki, ki so relevantni in ne bo prihajalo do nepopolnih vlog,
               ki izjemno podaljšujejo čas upravnih postopkov. Tako, da jaz, ki sem pač to tudi v
               praksi delala, mislim, da lahko zatrdim, da bo prišlo do skrajšanja postopka v
               primeru, da bodo uradne osebe pomagale izpolnjevati obrazce prosilcem oziroma
               strankam.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>Želi še kdo razpravljati o tem predlogu za skrajšani postopek? V kolikor ne,
               predlagam, da odločimo o naslednjem sklepu: Predlog zakona o spremembah in
               dopolnitvah zakona o splošnem upravnem postopku EPA 1314-VI se obravnava po
               skrajšanem postopku. Kdo je za tak sklep? <stage>(Socialni demokrati - za, Pozitivna
               Slovenija - za, Državljanska lista - za, Demokratična stranka upokojencev Slovenije -
               za in Poslanska skupina Narodnosti - za.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo še na obravnavo predloga zakona o spremembi zakona o socialnem varstvu EPA
               1317-VI, predlagatelj skupina poslank in poslancev prvopodpisani Branko Kurnjek. Želi
               kdo predstaviti predlog?</p>
               <p>Gospod Braniselj, izvolite.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Hvala lepa.</p>
               <p>Pri teh spremembah zakona o socialnem varstvu gre za črtanje ene od 10, 15 alinej v
               46. členu. Namreč, v predlogu zakona o spremembi zakona o socialnem varstvu se
               predlaga črtanje določbe, ki zahteva od koncesionarjev uporabo predpisov in
               kolektivnih pogodb, ki veljajo za zaposlene v javnih zavodih s področja  socialnega varstva.</p>
               <p>Osma alineja, za katero črtanje predlagamo, namreč ureja vsebino javnega razpisa in
               določa, da mora besedilo javnega razpisa vsebovati tudi navedbo, da se delovna
               razmerja zaposlenih urejajo v skladu s kolektivnimi pogodbami, zakoni in drugimi
               akti, ki veljajo za zaposlene v javnih zavodih s področja socialnega varstva. Ta
               določba namreč zahteva od koncesionarja, da uporablja predpise in kolektivne pogodbe,
               ki sicer veljajo za javni sektor. Na ta način zakon širi veljavnost plačnega sistema
               javnega sektorja tudi na zasebne izvajalce. S predlogom spremembe Zakona se tako
               odpravlja ureditev, ki širi veljavnost plačnega sistema javnega sektorja tudi na
               zasebne izvajalce in je v nasprotju z ustavnim načelom svobodne gospodarske pobude.
               Koncesionar naj za urejanje delovnih razmerij uporablja splošno delovno pravno
               ureditev, vključno s kolektivnimi pogodbami, ki ga vežejo kot delodajalca zasebnega
               sektorja. Torej nedopustno je, da od koncesionarja, ki je oseba zasebnega prava, ki
               ni del javnega sektorja, pravzaprav zahtevamo s to določbo, da uporablja vse kar, in
               plačni sistem in kolektivne pogodbe za zaposlene kot v javnem sektorju. In
               pravzaprav, da gre samo za črtanje, ne glede na vsebino, gre vendarle za črtanje ene
               same alineje in predlagam, da ta skrajšani postopek pravzaprav podpremo. Hvala
               lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Želi kdo razpravljati o tem predlogu? Gospa Barbara Žgajner Tavš.
               Izvolite.</p>
            </sp>
            <sp who="SDT6:ŽgajnerTavšBarbara">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa. Ni mesto na Kolegiju Državnega zbora predsednika Državnega zbora, da se
               razpravlja o sami vsebini, tako da o vsebini danes ne bom razpravljala. Nedvomno gre
               za pomembno vsebinsko spremembo, če tudi, kar se tiče samih tehnikalij, gre praktično
               za manj pomembno spremembo glede na to, da se črta samo ena alineja v okviru
               obstoječega zakona oziroma člena zakona. Tudi v Pozitivni Sloveniji podpiramo
               predlagan skrajšan postopek.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Želi še kdo? Ugotavljam, da ne. Prehajamo na odločanje o naslednjem sklepu.
               Predlog Zakona o spremembi zakona o socialnem varstvu, EPA 1317-VI, se obravnava po
               skrajšanem postopku.</p>
               <p>Kdo je za? <stage>(SD, PS, DL, DeSUS.)</stage> Kdo je proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Prehajamo na obravnavo predloga sprememb in dopolnitev Poslovnika Državnega zbora,
               EPA 1318-VI, predlagatelj skupina poslank in poslancev, prvo podpisani Rihard
               Braniselj. Gre za predlog za obravnavo akta po skrajšanem postopku. Želite
               predstaviti ta predlog. Gospod Braniselj. Izvolite.</p>
            </sp>
            <sp who="SDT6:BraniseljRihard">

               <speaker>RIHARD BRANISELJ (PS DL):</speaker>

               <p>Hvala lepa. Gre za spremembo Poslovnika, ki je pravzaprav na Komisiji za Poslovnik že
               doživela pravzaprav konsenzualno potrditev, zato smo potem tudi uvrstili v fazo
               sprejema tudi v Državni zbor. Namreč Državni zbor je 19. 11. 2009 sprejel resolucijo
               o normativni dejavnosti, ki predlagateljem zakonov in Državnemu zboru nalaga določene
               aktivnosti, ki jih morajo izvesti pri pripravi predloga akta in v okviru
               zakonodajnega postopka obravnave posameznega predloga zakona. Navkljub sprejeti
               resoluciji pa predlagatelji predlogov zakona niso sledili njenim določbam in niso
               predloženih zakonskih besedil opremili z elementi, ki jih predvideva resolucija. Tako
               predlogi niso vključevali presoj posledic na posamezna področja in tudi ne prikaza
               sodelovanja javnosti pri pripravi posameznih zakonov. Odsotnost zahteve po vključitvi
               teh elementov v Poslovniku Državnega zbora je onemogočala do sedaj predsedniku
               Državnega zbora, da bi pozival predlagatelje, da besedila dopolnijo s temi vsebinami
               oziroma, če tega ne bi storili v petnajstih dneh, da bi ugotovil, da predlogi zakonov
               niso bilo vloženi. Zato je nujno potrebno pripraviti spremembo  115. člena Poslovnika. Po drugi strani pa
               predlagana dopolnitev in spremembe poslovnika pomenijo tudi uskladitev določb z
               veljavno pravno ureditvijo, ne samo z resolucijo, temveč tudi s področno zunanjo
               politično zakonodajo. Gre za to, da sledimo temu, da so zakoni, ki jih vložijo,
               predvsem Vlada, da so pripravljeni boljši in da vsebujejo vse tisto, kar je po
               resoluciji tudi potrebno. Glede na to, da je bilo to na Komisiji za poslovnik
               dogovorjeno, da se v te spremembe gre, glede na to, da nas v to sili tako resolucija
               kot zakon o zunanjih zadevah in glede na to, da gre samo za spremembo enega samega
               člena predlagam, da Kolegij podpre, da se postopek izpelje skrajšano.</p>
            </sp>
            <sp who="SDT6:VeberJanko">

               <speaker>PRESEDNIK JANKO VEBER:</speaker>

               <p>Hvala. Želi kdo razpravljati o tem predlogu? Ugotavljam, da ne. Zato predlagam, da
               odločimo o naslednjem sklepu: Predlog sprememb in dopolnitve Poslovnika Državnega
               zbora, EPA 1318/VI se obravnava po skrajšanem postopku.</p>
               <p>Kdo je za? Socialni demokrati, Pozitivna Slovenija, Državljanska lista, narodnosti in
               Demokratična stranka upokojencev Slovenije. Je kdo proti? Nihče.</p>
               <p>Ugotavljam, da je sklep sprejet.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - TERMINSKI PROGRAM DRŽAVNEGA ZBORA ZA
                  SEPTEMBER 2013.</title> Na terminskem programu za september 2013 ostane predlog
               zakona o spremembah in dopolnitvah zakona o splošnem upravnem postopku, glede na
               odločitev, ki smo jo sprejeli ob skrajšanem postopku. Potem v terminski program za
               september 2013 se uvrstita tudi predlog zakona o spremembi zakona o socialnem varstvu
               in predlog sprememb in dopolnitev Poslovnika Državnega zbora, ravno tako v skladu z
               odločitvijo, ki smo jo sprejeli pri prejšnji točki. V terminski program za september
               2013 se uvrsti tudi predlog zakona o spremembah in dopolnitvah zakona o davku od
               dohodkov pravnih oseb, druga obravnava, EPA 1303/VI. Iz terminskega programa za
               september 2013 se črtata tretji obravnavi predloga zakona o spremembah in dopolnitvah
               zakona o sodiščih, EPA 1237/VI in predlog zakona o spremembah in dopolnitvah zakona o
               sodniški službi EPA 1236/VI, ker ju Državni zbor obravnava danes na 16. seji zbora.
               Odpiram razpravo o terminskem programu Državnega zbora za leto 2013. Želi še kdo
               besedo? Ugotavljam, da ne.</p>
               <p>Na glasovanje dajem naslednji sklep: Sprejme se terminski program Državnega zbora z
               dopolnitvami, ki sem jih navedel, za september 2013.</p>
               <p>Kdo je za ta sklep? Soglasno.</p>
               <p>Sklep je sprejet.</p>
               <p>Prehajamo še na obravnavo <title>4. TOČKE DNEVNEGA REDA - OKVIRNI TERMINSKI PROGRAM
                  DRŽAVNEGA ZBORA ZA OKTOBER 2013.</title> V okvirnem terminskem programu Državnega
               zbora imate uvrščene zadeve, ki so bile nekako predvidene že do sedaj. Sprašujem, če
               želi kdo razpravljati o tem terminskem programu? Ugotavljam, da ne.</p>
               <p>Na glasovanje dajem sklep: Sprejme se okvirni terminski program Državnega zbora za
               oktober 2013.</p>
               <p>Kdo je za? Socialni demokrati, Pozitivna Slovenija, državljanska lista, Slovenska
               ljudska stranka, Nova Slovenija, narodnosti, Demokratična stranka upokojencev
               Slovenije. Je kdo proti? Nihče.</p>
               <p>Ugotavljam, da je sklep sprejet.</p>
               <p>Prehajamo na <title>5. TOČKO DNEVNEGA REDA - RAZNO,</title> pri kateri nismo dobili najave
               za razpravo. Gospod Tanko želi besedo. 
               </p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Spoštovani predsednik. V petek smo vam predstavniki treh poslanskih
               skupin poslali en predlog za obeležitev dneva spomina na žrtve vseh totalitarizmov v
               Državnem zboru. Namreč, zdaj ste v skladu z resolucijo Evropskega parlamenta na
               začetku enega dneva seje opravili obeležitev glede na žrtve Srebrenice. Rad bi vas
               spomnil, da je Evropski parlament tudi sprejel resolucijo leta 2009, glede obeležitve
               žrtev vseh totalitarizmov. Ta datum je 23. avgust in predlagamo glede na to, da nam
               je najbrž vsem v interesu, da se pač žrtvam dostojno poklonimo in da tudi naredimo
               vse, da sovraštvo ali pa predsodki, ki so pripeljali do takih žrtev nenormalnih v
               izjemnem številu in to so pač posledice totalitarnih režimov 20. stoletja, da se tudi
               tem žrtvam dostojno poslovimo in to na ravni, ravno tako predsednika Državnega zbora,
               pač na začetku ene izmed sej, ki bo sledila, tam blizu tega 23<stage>(?)</stage>. avgusta ali pa
               prve naslednje seje, ki bo to. Mislim, da moramo tudi znotraj sebe v tej državi
               narediti vse potrebne korake, da se pač pride do sprave, da se spoštuje tudi žrtve,
               ki jih pri nas ni malo. Namreč, vsaj nekaj grobišč v Sloveniji iz obdobja po 2.
               svetovni vojni je večjih od Srebrenice, nekatera celo nekajkrat večja od Srebrenice.
               Menimo, da se tudi tem neljubim dogodkom po 2. svetovni vojni na ravni Državnega
               zbora, da dostojno obeleži te žrtve. Tako, da vam predlagamo, da tudi to, ta nagovor
               v Državnem zboru opravite. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Seznanjen sem z vašim dopisom, s tem da resnično moram poudariti, da je
               Srebrenica bila vključena v program Državnega zbora, ker smo takrat imeli zasedanje.
               Zagotovo pa bomo tudi ta dan dostojno obeležili, vendar mislim, da bi bilo vendarle
               nekako, tudi lahko rečem izven parlamentarne prakse, da to naredimo, recimo na
               jutrišnji seji. Ta dan pa je 23. avgust. Tako, da če me razumete, bi vendarle bilo
               smiselneje, da upoštevamo to prakso, ki jo imamo, lahko se pač zgodi sedaj, da se
               tudi takšen nagovor opravi, predlagam, da tega, kljub temu, da ste to pobudo dali, ne
               opravimo jutri, ampak na eni od naslednjih priložnosti. Zagotovo jih tudi veliko bo
               in tudi vedno se Državni zbor odzove na takšne predloge. Želi še kdo? Gospod
               Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa. Verjamem, da bi že radi šli na dopuste. Verjamem, da je zaradi tega že,
               kar smo, vlada nekako naelektrenost med nami in bom rekel en takšen eksces se je
               zgodil tudi v petek. In sicer na nivoju naše poslanske skupine. Dejstvo je, da je v
               petek potekala seja, ki je bila zaprta za javnost. In na tej seji je bila prisotna
               tudi naša podsekretarka, ki ima seveda vse potrebne dokumente za spremljanje zaprte
               seje. Seveda ne vem, kako je ta podsekretarka prišla v dvorano, jaz takrat nisem bil
               prisoten, ampak seveda, ko jo je generalna sekretarka opazila, potem na koncu, po
               dveh, treh urah, ne vem sicer kdaj, je seveda ta podsekretarka doživela kar hudo
               ploho s strani generalne sekretarke. Dobro, verjamem, da smo verjetno tudi mi v
               poslanski skupini naredili napako, tako kot smo na Kolegiju, kot je bilo na Kolegiju
               rečeno, da moramo javiti, sicer ne vem komu, komu bi to morali javiti,  da moramo javiti kdo bo prisoten
               s strani strokovnih sodelavcev na tej zaprti seji, tega res nismo storili, verjetno
               bi tudi zadeva mogla potekati drugače, verjetno bi morali nek obrazec poslati po
               poslanskih skupinah kamor bi se vpisal tisti strokovni sodelavec, ki lahko
               prisostvuje na takšni seji. Zdaj, ne vem, ali je bilo strogo rečeno na Kolegiju, da
               je to lahko samo sekretar poslanske skupine, tudi tega ne vem, v glavnem te zadeve
               niso bile dorečene, ampak vendarle mislim, da ni bilo na mestu, gospa generalna
               sekretarka, vsaj tako sem informiran, da je kar nekaj ostrih besed bila deležna naša
               podsekretarka s strani vas in verjetno te ostre besede, ki so bile namenjene njej,
               verjetno bi te ostre besede vi morali nameniti vašim službam, ki so gospod
               podsekretarko spustile v dvorano, tam je bila storjena napaka, če je bilo kaj narobe,
               potem bi ta podsekretarka morala ostati izven parlamenta. Tako je pa nemoteno, tako
               kot vsi ostali poslanci prišla v dvorano, seveda ima vse potrebne dokumente za
               spremljanje seje, takšne seje. Tako, da jaz bi res želel, gospa, da se v prihodnje to
               ne zgodi, da dejansko potem pokasira vso vašo ploho nekdo, ki pa mislim, da jo je
               pokasiral povsem po nedolžnem. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala.</p>
               <p>No, del odgovora ste že sam dal, ko ste omenil, da smo se na Kolegiju pogovarjali
               izrecno o tem kdo naj bi bil pristen na tej seji, ki je imela oznako tajno. Besedo pa
               lahko dam še generalni sekretarki tako, da pojasni tok dogajanj in izvolite.</p>
            </sp>
            <sp who="SDT6:PrelesnikMojca">

               <speaker>MOJCA PRELESNIK:</speaker>

               <p>Hvala lepa. </p>
               <p>No, gospod Prevc, jaz bi res pričakovala, da potem poveste kakšna je bila ta ploha,
               ne da se zdaj tukaj na nivoju tračev pogovarjamo. Jaz sem do gospe pristopila takoj,
               ko sem jo opazila v prostoru in sem jo prosila, da zapusti dvorano. Pika in to je
               vse. Je pa res, da sem potem policistom rekla, da je nedopustno, da so gospo spustili
               notri kljub temu, da gospa ima potrdilo, da ima določeno stopnjo tajnosti, da ima
               dostop do teh podatkov. Ampak problem je, da so jo policisti spustili notri, pa je ne
               bi smeli, ker so imeli seznam in na ta seznam so se prijavili samo iz Državljanske
               liste, skratka samo od Državljanske liste je bil potem tudi po scenariju prebran kot
               dopustni prisotni, bom rekla, razen poslancev. Od vas se ni nihče oglasil. Skratka
               zato je bila gospa napotena ven. Jaz se z gospo niti nisem pogovarjala, še manj, da
               bi bila deležna kakšne plohe. Tako, da gospod Prevc, jaz bi vas res prosila, da se
               vzdržite takšnih komentarjev. Ni vas bilo zraven in očitno so vam tudi napačne
               podatke dali. Gospa je šla tudi takoj ven, čeprav mi je kartico pokazala, sem rekla:
               <q>"Gospa, ni problema, vi kartico imate, vendar ne smete biti notri, ker vas predsednik
               ni določil, da ste lahko na sami seji."</q> Problem zaprtih podatkov je v sledljivosti, v
               zagotavljanju sledljivosti in zato je bil tudi dogovor na Kolegiju, da se enkrat za
               vselej razčisti kdo od strokovnih sodelavcev je lahko na posamezni seji prisoten,
               skratka dva pogoja sta potrebna: dopustnost, skratka pravica biti zraven zaradi
               formalnih zahtev in pa tudi da je prijavljen tisti, ki želi na konkretni seji biti
               zraven. Tako, da nobenega problema, jaz moram celo reči, da so se mi varnostniki
               potem tudi opravičili, da se je to zgodilo, ampak pač tudi policisti so zmotljivi in
               človeška napaka je prisotna. Je pa gospa takoj, ko je prišla notri tudi prostor
               zapustila, ni res, da bi bila kakšne tri ure notri. Skratka, gospo sem jaz takoj
               opazila in tudi takoj je brez problema odšla ven. Tako, da mislim, da res ni bilo
               nobenih težav, sploh pa ne kakšne toče ali plohe ali ne vem kakšne besede ste
               uporabili. Hvala lepa.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Gospod Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Čisto kratko. Saj jaz ne mislim zdaj tu neko toplo vodo odkrivati, ampak ne vem,
               generalna sekretarka, ne vem, če je vaša pristojnost bila v tistem primeru, da ste vi
               podsekretarko, ki je z vsemi dokumenti, pač ni bila na tistem spisku, da lahko
               spremlja zaprto sejo, če ste jo lahko kar tako spodila ven, ne vem, glejte, to boste
               tudi vi verjetno na kratko odgovorila, saj se ne bom več oglašal.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Dam lahko najprej za odgovor besedo generalni sekretarki? Ja.
               </p>
            </sp>
            <sp who="SDT6:PrelesnikMojca">

               <speaker>MOJCA PRELESNIK:</speaker>

               <p>Hvala lepa. Gospod Prevc, peti odstavek 101. člena pravi, <q>"Predsedujoči določi kdo je
               lahko poleg poslancev navzoč na seji ali delu seje, ki poteka brez navzočnosti
               javnosti."</q> In predsednik je ni prebral na začetku. Skratka, gospa ima formalni pogoj
               v smislu dopustnosti dostopa, splošno do podatkov. Ima. Ni imela pa pravice biti na
               konkretni seji, ker je predsednik ni določil. Hvala.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala gospod Han.</p>
            </sp>
            <sp who="SDT6:HanMatjaž">

               <speaker>MATJAŽ HAN (PS SD):</speaker>

               <p>Jaz mislim, da je mogoče lahko to star za Kolegij, vendar če smo korekten Kolegij
               vodij poslanskih skupin, na Kolegiju je bilo dogovorjeno, da javimo ime v pisni
               obliki, kdo bo na tej seji prisoten, in ko sva midva z mojim generalnim sekretarjev
               poslanske skupine ugotovila, da lahko generalni sekretar samo sedi na tej seji in
               tudi ne more pregledovati teh dokumentov, kljub temu, da ima vsa dovoljenja, smo
               rekli, da je to izguba časa in bolje, da delajo generalni sekretarji, ki so že tako
               ali tako obremenjeni, kakšno drugo bolj pomembnejše delo kar se tiče Poslanske
               skupine. In smo pismeno javili generalnemu sekretarju oziroma generalni sekretarki,
               da iz poslanske skupine, pač na tej seji ne bo nobeden prisoten. In tukaj, zdaj lahko
               mi vse zvalimo na generalno sekretarko, da je najslabša, najbolj grada, itn., ampak
               malo pa tudi moramo kdaj se vprašati, če pa mi kaj narobe naredimo. In v tem primeru,
               oprosti, naredila je Ljudska stranka narobe. Tako, da jaz ne bi preveč polemiziral in
               ne bi bil deležen preveč dolgih razprav.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Hvala. Mislim, da lahko sklenemo razpravo tudi pri tej točki razno. Želite še besedo,
               gospod Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Seveda. Vendarle pričakujem, jaz mislim, da ima generalna sekretarka pripravljen
               odgovor, kdo je dejansko za to odgovoren, da lahko o tem primeru, kot se je pač
               zgodil, da lahko enostavno spodi podsekretarko iz dvorane.</p>
            </sp>
            <sp who="SDT6:VeberJanko">

               <speaker>PREDSEDNIK JANKO VEBER:</speaker>

               <p>Poglejte, gospod Prevc. Zelo jasno je bilo povedano, da jaz kot predsednik Državnega
               zbora določim predlog poslanskih skupin, kdo je lahko prisoten. Nekoliko nerodno bi
               bilo, če bi šel jaz fizično opozoriti, da ni na spisku in sem tudi prosil generalno
               sekretarko, da pristopi k vaši sodelavki in jo opozori na to pomanjkljivost oziroma
               na njeno neopravičeno prisotnost v dvorani. To je bil potek dogodkov. Žal pa jaz sam
               res ne morem iti tja in ji reči, da ni na spisku. Tako, da mislim, da je vse potekalo
               resnično korektno.</p>
               <p>Če se lahko zadovoljimo s temi odgovori. Predlagam, da sklenemo današnjo sejo
               Kolegija in vas lepo pozdravljam in se vam zahvaljujem za udeležbo in nasvidenje na
               naslednjem Kolegiju, ki bo jeseni. Hvala. Nasvidenje. <stage type="time">Seja je bila končana 15.
                  julija 2013 ob 9.56.</stage>
               </p>
            </sp>
         </div>
      </body>
   </text>
</TEI>
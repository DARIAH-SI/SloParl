<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZKGPIO-nujna-18-2013-02-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1DC4AF16860FD6D3C1257D1F005A6E24</idno>
               <idno type="custom" subtype="day">8C20DAF582E7932FC1257B180038F903</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=8C20DAF582E7932FC1257B180038F903</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZKGPIO-nujna-18-2013-02-19.OZKGPIO" n="18">
               <name>nujna seja</name>
               <date when="2013-02-19"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZKGPIO-nujna-18-2013-02-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZKGPIO-nujna-18-2013-02-19.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">18. nujna seja</stage>
            <stage type="date">(19. februar 2013)</stage>
            <stage type="chairman">Sejo je vodil mag. Dejan Židan, predsednik odbora.</stage>
            <stage type="time">Seja se je pričela ob 16. uri. </stage>


            <sp xml:id="SDT6-OZKGPIO-nujna-18-2013-02-19.sp1">

               <speaker>PREDSEDNIK MAG. DEJAN ŽIDAN:</speaker>

               <p>Spoštovani gospodje, gospod minister s sodelavci, gospod direktor s sodelavci.</p>
               <p>Pričenjamo 18. nujno sejo Odbora za kmetijstvo, gozdarstvo, prehrano in okolje. Na
               tej seji, gospod direktor dr. Andrej Simončič, hvala da ste nas sprejeli in
               omogočili, da seja Državnega zbora poteka na zunanji lokaciji. Tukaj tudi dovolite,
               da na začetku povem, da osebno obžalujem, da med nami ni našega in mojega prijatelja
               in strokovnega sodelavca, že vrsto let, dr. Miroslava Rednaka, ki mu želim, da
               uspešno okreva in se vrne na kmetijski inštitut. Kar se tiče tehnikalij, ugotavljam,
               da je med nami še vedno Sašo, Sašo pozdrav, našega stalnega člana gospoda Ljuba
               Žnidarja nadomešča.</p>
               <p>Prehajamo na določitev dnevnega reda, to je seznanitev s pomenom in problematiko
               ohranjanja rastlinskih in živalskih genskih vrst v Sloveniji. In do tega trenutka
               tudi ugotavljam, da ni bilo nobene želje po spremembi ali dopolnitvi dnevnega reda in
               s tem ugotavljam, da je dnevni red, kot takšen tudi sprejet.</p>
               <p>Na sejo so bili vabljeni: Ministrstvo za kmetijstvo in okolje, še enkrat pozdrav
               gospod minister. Tukaj tudi povem, da sva z ministrom dogovorjena, da je danes z nami
               do pol šestih, tudi zato, bomo takoj po teh prvih formalnostih nadaljevali dnevni red
               tako, da gremo na konec, tako da si gremo ogledati gensko banko, ki je na kmetijskem
               inštitutu Slovenije in potem nadaljujemo z vsebino. Vabljen je kmetijski inštitut
               Slovenije, gospod direktor s sodelavci, še enkrat lep pozdrav, Kmetijsko gozdarska
               zbornica Slovenije, ali je kdo tukaj. Nihče. Biotehniška fakulteta, kadar se ne gre
               za denar jih pa ni. Fakulteta za kmetijstvo in biosistemske vede, lep pozdrav gospa.
               Gozdarski inštitut Slovenije. Imam obvestilo, da se bo seje udeležila prof. dr. Hojka
               Kraigher, gospa Kraigher dober dan. Inštitut za hmeljarstvo in pivovarstvo Slovenije,
               lep pozdrav. Čebelarska zveza Slovenije, lep pozdrav gospod podpredsednik in Katarina
               Hölzl, občanka, ki je posredovala dopis njenega videnja reševanja problematike
               semenarstva v Sloveniji, Katarina kje si? Nimam očal, in potem imam probleme z
               gledanjem. Lep pozdrav.</p>
               <p>Kot gradivo ste, spoštovane gospe in spoštovani gospodje, prejeli gradivo Ministrstva
               za kmetijstvo in okolje in dopis gospe Katarine HÖlzl. Naj še dodam, da ker tukaj
               poteka uradno zasedanje odbora, vse ki ste zunanji in niste z ministrstva oziroma iz
               Državnega zbora, prosim, da ko razpravljate, se predstavitev z imenom in priimkom ter
               navedite inštitucijo iz katere prihajate in s tem spreminjamo dnevni red.</p>
               <p>Gospod direktor, vi boste zdaj naš vodič, da si ogledamo gensko banko, pogovarjali se
               ne bomo zdaj, ampak si bomo ogledali banko, ko pridemo nazaj pa se bomo pogovarjali. </p>
               <p>Torej, spoštovane poslanke in poslanci, zdaj bomo vstali in bomo šli za gospodom
               direktorjem. Gremo.
               </p>
            </sp>
            <sp xml:id="SDT6-OZKGPIO-nujna-18-2013-02-19.sp2">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane poslanke, spoštovani poslanci, spoštovani minister in ostali prisotni,
               nadaljujemo z 18. nujno sejo, ki poteka na Kmetijskem inštitutu Slovenije.</p>
               <p>Kot prvo dajem besedo predstojniku inštituta, direktorju dr. Andreju Simončiču.
               Andrej, po prekmursko "guč" je tvoj.</p>
            </sp>
            <sp xml:id="SDT6-OZKGPIO-nujna-18-2013-02-19.sp3">

               <speaker>DR. ANDREJ SIMONČIČ:</speaker>

               <p>Ja. Hvala lepa. Spoštovani gospod minister, spoštovani gospod predsednik odbora,
               spoštovane gospe poslanke in poslanci.</p>
               <p>Najprej moram reči, da nam je v izredno čast, da ste nas tako, kot vaši predhodniki v
               prejšnjih sklicih vsaj enkrat v sklicu obiskali in mi dovolite, ker kar nekaj izmed
               vas je takšnih, ki še niste imeli priložnosti biti na Kmetijskem inštitutu par besed,
               da je naš javni zavod en izmed najstarejših zavodov, sploh tudi s področja kmetijstva
               in tudi drugače segajo začetki v 1898 leto, tako da se z veseljem tudi pohvalimo, da
               smo eni tistih, ki smo na tem območju prestali že šest različnih držav v preteklosti.
               Zdaj upajmo, da bo zdajšnja trajala bistveno dlje. Ampak od vsega začetka so naloge
               Kmetijskega inštituta več ali manj enake, skratka skrbeti in bdeti nad področjem
               kmetijstva v dobro kmetu in seveda vseh državljanov in naloge, ki jih danes
               opravljamo so vezane predvsem na razne temeljne uporabne in razvojne raziskave,
               številne naloge javnega značaja, strokovne naloge, ki jih delamo za Ministrstvo za
               kmetijstvo, svetovanje, študije, razne laboratorijske stvari in nadzor nad kvaliteto
               pridelane hrane v določenem obsegu in tudi skrb za varstvo okolja. Zdaj smo pod juris
               dikcijo, če tako rečemo, vlade kot javni raziskovalni zavod, v imenu vlade
               ustanoviteljstvo izvajata dve ministrstvi, kot osnovno Ministrstvo za šolstvo,
               izobraževanje, znanost, kulturo in šport in Ministrstvo za kmetijstvo in okolje in to
               so tudi naši členi, ki v imenu vlade izvajajo v upravnem odboru to koordinacijo.
               Naloge, ki jih opravljamo, trenutno opravlja 175 ljudi, med katerimi je 85
               raziskovalcev. Organizirani smo po oddelkih, ravno v letošnjem letu smo po dolgem
               času pristopili k reorganizaciji, nekaj zaradi priključitve Centra za razvoj
               kmetijstva in podeželja Jable k našemu inštitutu, pod naše okrilje smo dobili zavod z
               20 ljudmi in približno 400 hektarji zemljišč in zaradi tudi prilagoditve evropski
               zakonodaji smo morali ustanoviti novo službo, Službo za uradno potrjevanje semenskega
               in sadilnega materiala, ker je šlo za konflikt interesov dejavnosti v obstoječi
               organiziranosti. Našo dejavnost izvajamo na lokaciji kjer smo danes, hkrati pa imamo
               še ostale dislocirane lokacije, od Jable, potem je tu Center za krompir v Komendi,
               potem imamo poskusni sadovnjak v Brdu pri Lukovici in še Senično čebelarski center.
               Zdaj upajmo, ker smo sredi zaključka pridobitve gradbenega dovoljenja za gradnjo
               novih prostorov na območju Jabel, da se bomo v enem doglednem času, če nam bodo
               seveda zvezde naklonjene in še kaj drugega, da bi se v enem doglednem času lahko z
               vsemi našimi dejavnostmi preselili na območje Jabel, kjer smo tudi v ta namen
               priključili ta center za raziskave. Tako, da to so te osnovne dejavnosti.</p>
               <p>Če se čisto na kratko dotaknem današnje seje, lahko rečemo, da je vsebina, ki jo
               boste danes obravnavali izredno pomembna, tudi Kmetijski inštitut od samega začetka
               deluje na teh rastlinskih genskih virih, ob tem, da smo tudi koordinatorji en izmed
               teh glavnih izvajalcev rastlinske genske  banke, lahko rečemo, da potem tudi uporabljamo to gensko banko, kar je
               tudi osnovni namen genske banke za žlahniteljske namene, da se ukvarjamo tudi z
               žlahtnenjem v razmerah, ki nam dopuščajo sredstva, in to na tistih najbolj za
               Slovenijo pomembnih vrstah gojenih rastlin, kot so krompir, vrtnine, trave, detelje,
               lucerna in še nekatere druge rastline, za katere vemo, da so več ali manj že
               značilnost pridelave v Sloveniji.</p>
               <p>Jaz bi s tem zaključil, ker bo v nadaljevanju kratko predstavitev podal kolega dr.
               Vladimir Meglič, ki je tudi koordinator genske banke. Na koncu bi se rad samo še
               enkrat zahvalil, da ste si vzeli čas, da ste nas počastili z obiskom. Upam, da se
               boste kmalu zopet ob kakšni drugi takšni vsebini vrnili. Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp4">

               <speaker>PREDSEDNIK MAG. DEJAN ŽIDAN:</speaker>

               <p>Hvala. ...<stage>/izključen mikrofon./</stage> potem pa vi gospod Meglič. Minister, izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp5">

               <speaker>FRANC BOGOVIČ:</speaker>

               <p>Hvala lepa, predsednik. Članice in člani odbora. Spoštovani direktor, sodelavke,
               sodelavci. Lep pozdrav tudi v mojem imenu s sodelavci, ki so tudi danes prisotni in
               še nekaj ostalih smo bili vaši gostje pred kratkim. Zato me veseli, da smo lahko
               danes tudi ta dan začeli malce drugače kot smo ga zadnjič mislili zaključiti, pa nam
               ni uspelo, se pravi z ogledom genske banke. Tema, ki je danes, je ena od tem, ki se
               na več področjih obravnava glede genskih virov tudi v svetovnem merilu je zavedanje
               pomena biodiverzitete ena od ključnih pomenov, ki na nek način združuje tudi
               področje, katero pokriva naše ministrstvo, tako okolje, kakor tudi kmetijstvo, ima
               velik pomen za prihodnost in za obstoj, če hočete, tako človeštva kakor tudi
               živalskega in rastlinskega bilja. Prepričan sem, da bo tudi današnja razprava
               pripomogla k temu, da se v Sloveniji ta problematika spravi še na višji nivo in da
               poskušamo tudi spregledati tudi po pregledu teh gradiv, ki so bila pripravljena, pa
               tudi s pobudami, ki so prišle s strani civilne družbe, ki so toliko bolj aktualne kot
               je tudi ena od gospodarskih družb, ki je ključna družba na tem področju Slovenije
               zašla v težave in resnično pozdravljam, predsednik, da je sklic in na tej lokaciji in
               da danes spregovorimo o tem. Jaz ne bi bil v tem uvodu bil daljši, zato kar po voznem
               redu, ki je predviden. V nadaljevanju bo pa tudi sekretar se aktivno vključil v ta
               del predstavitve gradiva, ki je bilo z naše strani podano.</p>
            </sp>
            <sp xml:id="SDT6-OZKGPIO-nujna-18-2013-02-19.sp6">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospod minister. Dr. Meglič.</p>
            </sp>
            <sp xml:id="SDT6-OZKGPIO-nujna-18-2013-02-19.sp7">

               <speaker>DR. VLADIMIR MEGLIČ:</speaker>

               <p>...<stage>/izključen mikrofon./</stage> smo si ogledovali, bi rekel, na en način pač ta
               najpomembnejši del ali pa vsaj izgleda tako, najpomembnejši del ali pa del, ki je
               pomemben za dolgoročno in srednjeročno hranjenje genskih virov, bi tukaj na kratko
               skušal porisati, to se pravi v sliki, skici in besedi, delovanje genske banke. Tukaj
               par besed kaj je njena naloga in poslanstvo. Sta zbiranje, vrednotenje,
               evidentiranje, hranjenje, razmnoževanje ...<stage>/nerazumljivo./</stage> genskih virov kmetijskih
               rastlin in njihovih divjih sorodnikov. V okviru programa slovenske rastlinska genska
               banka pa so shranjene slovenske sorte, linije, kloni kmetijskih rastlin, avtohtone in
               stare sorte ter populacije kmetijskih rastlin, .....<stage>/nerazumljivo./</stage> travniških
               rastlin in drugih avtohtonih rastlin pomembnih za kmetijstvo na način, ki omogoča
               "eksito in vivo" ter "in vitro" pristop.</p>
               <p>Tukaj je skica organiziranosti slovenske rastlinske genske banke. V slovensko
               rastlinsko gensko banko so vključene štiri inštitucije. Če gremo od desne, pa potem
               proti levi: Inštitut za hmeljarstvo in pivovarstvo v Žalcu, Fakulteta za kmetijstvo
               in biosistemske vede Univerze v Mariboru,  Biotehniška fakulteta Univerze v Ljubljani in Kmetijski inštitut
               Slovenije, tu na tej lokaciji.</p>
               <p>Nadzor imamo financiran s strani Ministrstva za kmetijstvo in okolje, kjer je tudi
               lociran strežnik za ....<stage>/nerazumljivo./</stage> rastlinsko gensko banko, to se pravi,
               datoteko s temi osnovnimi podatki o posameznih ...<stage>/nerazumljivo./</stage> ki jih hranimo v
               Sloveniji. Poleg tega je na naši lokaciji tudi ta centralna genska banka ali
               centralna banka ...<stage>/nerazumljivo./</stage> en del ste videli pred nekaj minutami. Na naši
               lokaciji, v bistvu Kmetijski inštitut Slovenije tudi nacionalni koordinator in
               koordinira delo ob jeseni lanskega leta v program slovenska rastlinska genska
               ...<stage>/nerazumljivo./</stage> Poleg uradnih inštitucij so vključene v delo genske banke ali pa
               delo z genskimi viri, tudi nevladne organizacije, botanični vrtovi, šole,
               ...<stage>/nerazumljivo./</stage> svetovalna služba, civilne iniciative in tako naprej.</p>
               <p>Kdo je odgovoren za posamezne vrste? Vsaka inštitucija je odgovorna za posamezne
               vrste. Tukaj pa ne ...<stage>/Nerazumljivo./</stage> štiri inštitucije in pač je tukaj omenjeno vse
               vrste s katerimi delajo in ki jih ohranjajo. In desni pa je število vseh
               ...<stage>/Nerazumljivo./</stage> shranjenih v slovenski rastlinski genski banki, in ne samo v
               obliki semena, ampak tudi v obliki trajnih nasadov, to se pravi kot je genska banka
               sadnih rastlin, vinske trte, ..<stage>/Nerazumljivo./</stage> jagodičja in tako naprej. Vse skupaj
               imamo 5.331 genskih virov kmetijskih rastlin shranjenih v Sloveniji ta trenutek.</p>
               <p>Kako pridemo do teh genskih virov? Tukaj je kolaž, kako skušamo priti, kako pač
               nabiramo. Ali jih nabiramo na travnikih, poljanah, na zapuščenih, recimo, tirih ali
               zapuščenih lokacijah. Zelo pomembne so kmetije, kmečki vrtovi, kjer najdemo v bistvu
               tudi kakšne ...<stage>/nerazumljivo./</stage> kot je tobak, ki so ga prinesli v Slovenijo še iz časa
               balkanskih vojn. Poleg semena in poleg genskih virov pa zbiramo tudi tradicionalno
               znanje in tradicionalno kulturo. V principu poleg tega, recimo, tudi kakšni so
               izdelki ali hrana iz teh genskih virov, ki ...<stage>/nerazumljivo./</stage> ali pa v principu tudi,
               recimo, olje iz rička, ki ga stiskajo in ki ima tudi, bi rekel, zdravilne
               lastnosti.</p>
               <p>Kaj je pomembno za seme, ki pride v gensko banko? Mora biti kakovostno, da ga lahko
               dolgoročno hranimo. Pač moramo preveriti kaljivost, vsebnost vlage, čistost semena.
               To delamo v našem laboratoriju. Potem ga shranimo v prostorih, ki sem vam jih že
               pokazal. Lahko so tudi v obliki tkvinih kultur ali, kot sem že omenil, trajne nasade.
               Če je potrebno vzorec razmnožiti ga razmnožujemo pač na polju, mrežnikih,
               rastlinjakih in tudi "in vitra". Kot je že gospod direktor omenil je genska banka
               samo pač da seme obleži v hladilnici in da se ga ne uporabi ne pomeni nič. Pomeni pač
               nadaljnja uporaba. Zelo pomemben aspekt nadaljnje uporabe je žlahtnenje. To se pravi,
               da se iz teh genskih virov, ki jih shranimo in ki nosijo določene lastnosti ali pa
               želene lastnosti, da jih izberemo in iz njih potem požlahtnimo nove sorte kmetijskih
               rastlin, ki pač odgovarja ali novemu okusu ali novim izzivom okolja, novim
               škodljivcev, pač odpornost na škodljivce in tako naprej. Pomembno pa je tudi
               takojšnja uporaba na kmetijah. Jaz mislim, da je to tudi en del današnjega dnevnega
               reda. V principu, da pridejo določeni genski viri, se pravi predvsem ti tradicionalne
               in stare sorte kmetijskih rastlin, nazaj v uporabo in da se s tem potem tudi širi
               zavedanje o pomembnosti genskih virov, pomembnosti ohranjanja tradicije in, recimo,
               tudi nacionalne identitete. S tem bi jaz končal in sem vam zahvalil za pozornost.</p>
               <p>...<stage>/Izklopljen mikrofon./</stage>...
               </p>
            </sp>
            <sp xml:id="SDT6-OZKGPIO-nujna-18-2013-02-19.sp8">

               <speaker>PREDSEDNIK MAG. DEJAN ŽIDAN:</speaker>

               <p>Nekako nisem v simbiozi danes z njim. Sedaj bom šel po vrstnem redu, kot sem pred tem
               prebral. Ker predstavnika Kmetijsko-gozdarske zbornice med nami ni... <stage>/Oglašanje v
               ozadju./</stage> A, je že? Aha, vi ste tukaj. Gospod Zgonec, vi imate prvi besedo.
               Pogovarjamo se o pomenu genskih virov.</p>
               <p>Preden dokončno zavzamete mikrofon, mogoče, spoštovane poslanke in poslanci, samo ena
               kratka informacija, zakaj je sploh sklicana seja s to tematiko. Vsi prebiramo tako v
               splošnih kot strokovnih in tudi vladnih gradivih, da so klimatske spremembe pač
               tukaj. In del borbe proti klimatskim spremembam je tudi varovanje genskih virov, ker
               ti genski viri, ki so raznoliki, nam bodo mogoče vsaj dali neko možnost, da se bomo
               lažje prilagodili spremembam in da nam bo nekaj lažje, kot bi nam drugače bilo. To je
               razlog, da je danes sklicana seja na to temo, ki mislim, da je bolj pereča, kakor se
               zavedamo.</p>
               <p>Zdaj pa, gospod Zgonc, beseda je vaša.</p>
            </sp>
            <sp xml:id="SDT6-OZKGPIO-nujna-18-2013-02-19.sp9">

               <speaker>UROŠ ZGONEC:</speaker>

               <p>Hvala za besedo. Lep pozdrav v imenu Kmetijsko-gozdarske zbornice! Zahvaljujem se za
               povabilo na to sejo.</p>
               <p>V zbornici podpiramo aktivnosti za ohranjanje genskih virov, tako pri živalskih
               sortah, ki jih imamo v Sloveniji kar nekaj, kot tudi pri rastlinskem delu. To je
               namreč naša osnova za bodoče delo, kjer bi lahko s pomočjo žlahtnjenja in ohranjanja
               pridobili nove dodane vrednosti. Toliko zelo na kratko, bi se pa še kasneje vključil
               v razpravo. Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp10">

               <speaker>PREDSEDNIK MAG. DEJAN ŽIDAN:</speaker>

               <p>Najlepša hvala.</p>
               <p>Besedo ima Biotehniška fakulteta. <stage>(Predstavnikov ni.)</stage> Sicer pravijo, okno priložnosti
               je včasih odprto, potem pa se včasih tudi zapre.</p>
               <p>Fakulteta za kmetijstvo in biosistemske vede, izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp11">

               <speaker>METKA ŠIŠKO:</speaker>

               <p>Pozdravljeni! Moje ime je Metka Šiško, prihajam s Fakultete za kmetijstvo in
               biosistemske vede.</p>
               <p>Na naši fakulteti imamo, se pravi, hranimo genske vire koščičarjev. Imamo večjo
               gensko banko vinske trte na Meranovem in jagodičevja, se pravi, hranimo akcesije, ki
               jih hranimo "in vivo", se pravi, na polju. To je v bistvu naša vloga pri tem. Toliko
               z moje strani, pa potem še kasneje.</p>
            </sp>
            <sp xml:id="SDT6-OZKGPIO-nujna-18-2013-02-19.sp12">

               <speaker>PREDSEDNIK MAG. DEJAN ŽIDAN:</speaker>

               <p>Bili ste zelo kratki. Če dovolite, vam v uk pošljem Gašpar Gašpar Mišiča... <stage>/Smeh./</stage>
               Hvala.</p>
               <p>Besedo ima dr. Kraigherjeva z Gozdarskega inštituta Slovenije.</p>
            </sp>
            <sp xml:id="SDT6-OZKGPIO-nujna-18-2013-02-19.sp13">

               <speaker>DR. HOJKA KRAIGHER:</speaker>

               <p>Zahvaljujem se za vabilo.</p>
               <p>Slovenska gozdna genska banka je pred leti sodelovala z rastlinsko banko kmetijskih
               rastlin. Začeli smo okrog leta 1998 tako, da smo imeli skupni informacijski sistem.
               Ker pa gre za povsem različne pristope, je naša genska banka vodena in organizirana v
               okviru javne gozdarske službe. Pri nas so v večini genske banke gozdni genski
               rezervati oziroma dinamične enote varovanja v gozdu - ne seme, semenska banka je
               manjši del, v glavnem smo vključeni v rastoče, dolgo živeče sestoje na terenu. Tako
               je tudi naša problematika malo drugačna. Sodelujemo pa v podobnih, recimo, evropskih
               programih kot rastlinska banka kmetijskih rastlin. Oni so vključeni v ECPGR,  naš program je pa EUFORGEN,
               Evropski program varovanja gozdnih genskih virov. Toliko zaenkrat.</p>
            </sp>
            <sp xml:id="SDT6-OZKGPIO-nujna-18-2013-02-19.sp14">

               <speaker>PREDSEDNIK MAG. DEJAN ŽIDAN:</speaker>

               <p>Dr. Kraigher, najlepša hvala.</p>
               <p>Besedo ima predstavnica Inštituta za hmeljarstvo in pivovarstvo Slovenije.</p>
            </sp>
            <sp xml:id="SDT6-OZKGPIO-nujna-18-2013-02-19.sp15">

               <speaker>ANDREJA ČERENAK:</speaker>

               <p>Hvala za besedo. Moje ime je Andreja Čerenak, in sicer prihajam iz Žalca. Hkrati
               opravičujem odsotnost gospe direktorice Martine Zupančič.</p>
               <p>Na inštitutu vodim žlahtnjenje hmelja in tudi gensko banko hmelja, ki, kot ste že
               slišali, zelo dobro sovpadata in se je hkrati pri nas v Žalcu začelo razvijanje obeh
               področij. Namreč, nedvomno je, da so genski viri izredno pomembni pri vzgoji novih
               sort, kot smo že slišali. Pri nas imamo 15 lastnih sort hmelja, ki pokrivajo več kot
               95% slovenskih hmeljišč. In več kot polovico teh sort ima vključenih dednino naših
               avtohtonih genskih materialov, kar pomeni, tistih divjih hmeljev, ki so bili nabrani
               nekje v okolici izven pridelovalnih območij hmeljarstva. To je, se mi zdi, res eden
               izmed takih pokazateljev, kjer se vidi pomen genskih virov. Hkrati pa se čisto vsega
               z lastnimi materiali ne da, zato pa imamo tudi v okviru žlahtnjenja genski sortiment
               okrog 150 tujih sort hmelja, s pomočjo katerih potem vnašamo v našo dednino vire
               odpornosti. Genska banka hmelja je na inštitutu tako na njivi, v hmeljišču, kjer
               imamo trajni nasad. Ohranjamo tudi najpomembnejše vire v tkivni kulturi, ker se v
               obliki semena to pri hmelju ne da. Po drugi strani pa, kot ste slišali od kolega
               Megliča, delujemo v okviru javne službe, v okviru Kmetijskega inštituta, in vključuje
               naša genska banka tudi zdravilne in aromatične rastline. In sicer imamo - tisti, ki
               še niste bili pri nas, lepo vabljeni oziroma mogoče kdaj ob naslednji priliki ste
               toplo vabljeni kot kompleten odbor k nam, da bi si lahko pogledali enega izmed večjih
               vrtov zdravilnih in aromatičnih rastlin, ki je pri nas v Žalcu, z 250 do 300
               različnimi akcesijami. Del teh je res avtohtonih in se krijejo v okviru genske banke.
               Tu je kolegica Ferentova, ki pokriva to področje. Eno izmed pomembnejših je
               ohranjanje arnike, kolmeža, vseh teh zdravilnih rastlin, kjer bi v primeru, če jih ne
               bi hranili v genskih bankah, lahko res prihajalo zaradi nabiranja v naravi do
               izginotja teh vrst. Toliko zaenkrat z moje strani. Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp16">

               <speaker>PREDSEDNIK MAG. DEJAN ŽIDAN:</speaker>

               <p>Gospa Čerenak, najlepša hvala.</p>
               <p>Čebelarska zveza, izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp17">

               <speaker>FRANC ŠMERC:</speaker>

               <p>Dober dan! Lep pozdrav v imenu Čebelarske zveze Slovenije! Sem Franc Šmerc,
               podpredsednik Čebelarske zveze in predsednik Strokovnega sveta priznane rejske
               organizacije za kranjsko čebelo. Opravičil bi predsednika Noča, ker ima neke druge
               obveznosti na terenu.</p>
               <p>Veseli me ta pobuda, da se skliče tudi sejo Odbora za kmetijstvo, gozdarstvo,
               prehrano in okolje na to temo. Ker prihajam iz živinorejskega dela, se mi zdi
               tematika mogoče še bolj kritična kot v rastlinski proizvodnji, zaradi tega, ker pri
               živalskih genskih virih se lahko samo pri določenih speciesih hrani spermo oziroma
               seme, medtem ko za ohranitev predvsem avtohtonih in tradicionalnih vrst in pasem v
               Sloveniji pa je pomembno, da družba pripravi takšne pogoje in kmetijsko politiko, da
               bodo ti genski viri, te živalske vrste, te pasme dejansko se uporabljale v ekonomske
               namene.</p>
               <p>Mislim, da je problematika širša. Tu bi moralo biti prisotno tudi Ministrstvo za
               gospodarski razvoj glede turizma, ker namreč tudi s to ponudbo lahko te genske vire,
               tako živalske kot rastlinske, ponudimo našim prebivalcem. Zelo pomembno pa je,
               verjetno bolj pri rastlinskih virih, to, da dokler jih imamo v svojih rokah, smo
               gospodarji na svoji zemlji sami, ko pa  bodo prevzeli naše vire tujci, multinacionalke, bo pa problem, ker
               bomo mi svoje zadeve morali kupovati. Zato, mislim, da je to, minuto pred dvanajsto,
               da se na tem področju nekaj naredi.</p>
               <p>Žal mi je, da ni nobenega predstavnika javne službe, genske banke v živinoreji tukaj,
               to je Biotehniške fakultete, oddelka za zootehniko. Sam sem tam tudi član strokovnega
               sveta in srečujemo se s hudimi težavami, kako še ohranjati določene vrste ali pasme.
               Naj povem, v Sloveniji imamo samo dve živalski vrsti ali pa pasmi, ki sta avtohtoni
               tukaj, to je lipicanec in kranjska čebela. Slovenija je domovina, izvorna dežela
               kranjske čebele, zato smo pred dvema letom začeli pripravljati nacionalni program za
               zaščito kranjske čebele, ki je bila lani spomladi dokončana javna obravnava,
               dostavljen na Ministrstvo za kmetijstvo, kjer pa je obstal in si čebelarji želimo, da
               se, ker smo pač na obrobju genske banke, da si preko tega nacionalnega programa
               zagotovimo obstoj čiste kranjske čebele.</p>
               <p>Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp18">

               <speaker>PREDSEDNIK MAG. DEJAN ŽIDAN:</speaker>

               <p> Hvala.</p>
               <p>Sedaj bo besedo dobila gospa Katarina Hölzl, mogoče samo informacijo, kako to, da ta
               gospa danes z nami sedi.</p>
               <p>Prišel je na odbor dopis, ki če bi bil namenjen samo problematiki v semenarni, seveda
               to ni razlog, da bi bila gospa povabljena sem, na ta odbor, ker se mi ne moremo
               ukvarjati s posameznimi <stage>/Nerazumljivo./</stage> družbami, vendar je gospa opisala v svojem
               dopisu eno fundacijo, ki koliko, če to dobro razumem, temelji na socialnem
               podjetništvu, to je v bistvu družbeno odgovorno podjetništvo, kar je osnova
               zadružnega sistema že 140, 150 oziroma še več let in je ideja tako neobičajna, da sem
               se odločil, da nam tudi gospa to, kar razmišlja, tudi predstavni na ta način, da je z
               nami prisotna.</p>
               <p>Katarina, izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp19">

               <speaker>KATARINA HÖLZL:</speaker>

               <p> Najlepša hvala.</p>
               <p>Morda na začetku samo, da se predstavim, moje ime je Katarina Hölzl, ta tematika me
               ne zanima z vidika, ker bi bila strokovnjak s področja semenarstva, drugače sem
               diplomirana pravnica, podiplomska študentka izvršnega menedžmenta na IEDC Bled ter
               aktivistka v eko-civilni iniciativi.</p>
               <p>Dogodki s samo semenarno so nas vse dosti pretresli, predvsem zaradi tega, ker smo mi
               že v lanskem letu zelo intenzivno opozarjali na problematiko, ki se pojavlja na
               področju avtohtonih semen. Seveda imaš vedno v življenju dve možnosti, ali stvari
               opazuješ, ali pa razmišljaš o možnih rešitvah. Ker smo nagnjeni bolj k temu, da
               iščemo rešitve, smo takrat, jaz sem naredila eno Facebook stran, začelo se je vse
               skupaj s Semenarna Ljubljana - odkupimo jo, ampak jaz zdaj ne bi o tem, ampak
               predvsem potem o ideji, ki se je razvila iz vseh diskusij in debat, tukaj se moram
               res še zahvaliti Fakulteti za kmetijstvo in biosistemske vede iz Maribora, ki so nam
               dali prostor za naše prvo srečanje, prav tako pa tudi Kmetijskemu inštitutu
               Slovenije, ki nas zvesto gosti, nam tudi pomaga oziroma svetuje s področja samih
               avtohtonih semen.</p>
               <p>Zakaj fundacija oziroma eno vprašanje morda na začetku. Ali je to dobro, da so
               avtohtona semena v lasti pravnih oseb, ki lahko spreminjajo lastniško strukturo? To
               je eno tako vprašanje, ki se je meni zastavilo, glede na to, da tudi, ne glede na to,
               da je sedaj Deželna banka in Abanka sta prevzeli semenarno, ne vemo, kako in kaj
               naprej.</p>
               <p>Zakaj fundacija, zakaj je prišla ta ideja? Fundacija lahko izbira sredstva za določen
                  namen in je vezano
               premoženje, ki se lahko uporablja izključno za ta namen. Namen fundacije pa je
               splošno koristen ali dobrodelen in praviloma trajen. Sedaj trenutno aktivno delujemo
               v smeri vzpostavljanja fundacije, fundacija je to zdaj eno delovno ime, naj bi nosila
               ime Fundacija za zaščito in razvoj semen, ključne naloge bi bilo zbiranje sredstev,
               namenjenih za razvoj in zaščito semen, ohranjanju in vzdrževanju semen, podprlo bi se
               raziskovalne dejavnosti na tem področju, podpora družbeno odgovornim projektom, ki
               imajo trenutno vlogo, bodisi v obliki civilnih nevladnih organizacij in promovirajo
               zaščito semen, ali pa jih tudi kot varuhi semen, imajo semensko knjižnico in seveda v
               primeru samega stečaja ali kakršnihkoli drugih pripetljajev, ki so vedno lahko možni,
               bi bili tako rekoč ustrezno pripravljeni.</p>
               <p>Kaj je bilo ključno, eno tudi vodilo? Da pravzaprav semena so tista, sploh ta
               avtohtona, ki pripadajo državljanom in državljankam in nikakor tukaj ne moremo
               pustiti kakršnihkoli manipulacij. Fundacija kot taka, kot veste, ima lahko samo
               upravo, 3 člane, vendar smo se nekako odločili, da bo imela ta fundacija tudi
               nadzorni svet in strokovni svet in zato bi povabila vse organizacije, institucije, ki
               ste danes tudi tukaj prisotne, poslali vam bomo seveda tudi uradni dopis, da
               postanete partnerji te fundacije in hkrati imenujete v strokovne svete svoje
               člane.</p>
               <p>To je to. Mislim, da je to zaenkrat vse, kar bi povedala z zvezi s tem. Aktivnosti
               potekajo, v naslednjih teh dveh tednih gredo aktivnosti v smeri tudi izvora članov
               upravnega odbora, nadzornega sveta, strokovnega sveta, iskali bomo seveda tudi sam
               ustanovitven kapital, morda bomo našli kak zanimiv način, kaj novega, razmišljamo o
               "crowdfunding-u", kar pomeni, da bomo vključili verjetno v to tudi državljane, bi pa
               bila zelo vesela, če bi vaš odbor ali pa tudi vi, kot člani tega odbora, kakorkoli,
               po svojih močeh prispevali k vzpostavljanju temeljev za to fundacijo.</p>
               <p>Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp20">

               <speaker>PREDSEDNIK MAG. DEJAN ŽIDAN:</speaker>

               <p> Hvala, gospa Hölzl.</p>
               <p>Besedo ima državni sekretar, gospod Branko Ravnik.</p>
            </sp>
            <sp xml:id="SDT6-OZKGPIO-nujna-18-2013-02-19.sp21">

               <speaker>BRANKO RAVNIK:</speaker>

               <p> Hvala lepa za besedo, spoštovane poslanke, spoštovani poslanci.</p>
               <p>Torej, avtohtone sorte in pravice njihove uporabe in tudi prenosa koristi so urejene
               tudi z mednarodnimi sporazumi, tudi evropska zakonodaja na tem področju je, obstajajo
               seveda iz teh sporazumov tudi zaveze držav na tem področju.</p>
               <p>Kar se Republike Slovenije tiče, je seveda to izjemno pomembno vprašanje z vidika,
               tudi zdaj aplikacije resolucije Zagotovimo si hrani za jutri, zaradi tega je tudi za
               ministrstvo izjemno pomembno področje. Mi smo imeli kar nekaj sestankov v takih in
               drugačnih formacijah, na katerih smo se pogovarjali o tem, kako pravzaprav to
               politiko, se pravi politiko na področju, ne samo varovanja genskih virov, ampak tudi
               semenarske proizvodnje postaviti na nek višji nivo.</p>
               <p>Normativno država Slovenija ima to relativno dobro urejeno, imamo v štirih zakonih te
               stvari urejene, mislim, da tudi iz gradiva to dosti natančno sledi, celo kopico
               podzakonskih aktov, tisto ključno, kar pa predstavlja neko operativo so pa seveda
               programi javnih zavodov, videli ste iz predstavitve, da praktično vsi javni zavodi na
               področju kmetijstva sodelujejo tako ali drugače v tem sistemsko urejenem področju,
               poleg tega pa tudi v enem primeru koncesionar.</p>
               <p>Zdaj, temi sledi tudi politika, predvsem politika razvoja podeželja in pa ukrepi na
               področju posameznih programov. To področje je treba z več vidikov gledati, eno je z
               vidika ohranjanja biodiverzitete oziroma genskih virov za kasnejše rodove oziroma za
               čase, ko nas bodo preplavile monokulture in bo treba praktično v nekem trenutku se
               začeti tega vprašanja malo bolj zavedati kot danes, seveda drugo pomembno področje je pa z vidika kmetijske
               pridelave in prireje in pa gozdarske proizvodnje, se pravi kot nek temelj za
               nadaljnji razvoj in v tem delu je bilo večkrat omenjeno področje žlahtnjenja. To je
               drugo področje, ki je neposredno vezano na to vprašanje, tako ali drugače, jaz bom,
               ker predstavljam predvsem politiko ministrstva na tem področju, lahko rečem, da sila
               različno imamo stvari urejene na področju žlahtnjenja, med tem, ko je relativno dobro
               ali pa lahko rečemo odlično na področju hmeljarstva, kjer smo nosilci novih sort, ne
               samo izboljšave posameznih sort, ampak nove sorte se proizvajajo, žlahtnjenje je
               relativno močno na področju vinogradništva, na področju sadjarstva bolj kot ne
               vzdržujemo stanje oziroma izboljšujemo, oziroma spremljamo obstoječe, je na področju
               živinoreje imamo pravzaprav lastno selekcijo in praktično žlahtnjenje na tem
               živinorejskem področju je pravzaprav v celoti v naši domeni, ker tudi sicer relativno
               malo komercialno uvažamo tuje genetike, nekoliko slabša situacija je pa na področju
               poljščin, poljedelske pridelave, smo bili odlični v preteklosti na področju pridelave
               krompirja, imamo kar nekaj svojih sort krmnih rastlin, predvsem trav, detelj, imamo
               na pa ostalih področjih pravzaprav neke poskuse v preteklosti, ki pa niso prišli v
               komercialno rabo.</p>
               <p>No, in tretje področje, ki je zelo pomembno, je sama pridelava semena, tudi z vidika
               prehranske varnosti, pridelava semena za komercialne namene, tako tradicionalnih
               sort, kot tudi avtohtonih pasem, tu ne smemo zanemariti tudi, ker govorimo o
               prehranski varnosti, tudi licenčni pridelavi, ampak to je na nek način že druga
               zgodba, eno je seveda gensko banko, kot osnovo za hranjenje tega materiala, drugo je
               pa za uporabo tega v namene pridelave hrane.</p>
               <p>Kot rečeno, mi smo se lotili priprave politike razvoja semenarske dejavnosti, tudi v
               okviru resolucije, bo imel pač tudi svoj strateški vidik, smo v tem času tudi
               komunicirali z nevladnimi organizacijami, ki so začele aktivnosti promocije zbiranja
               uporabe, širjenja, in tisto, kar je naš vidik pri tem je predvsem, da stvari, tudi če
               delujejo v okviru nevladnih organizacij, morajo biti strokovno postavljene.</p>
               <p>Na koncu pridemo vedno do tistega klasičnega vprašanja, ali je zadosti denarja za
               izvajanje vseh teh nalog, sisteme imamo, službe imamo, tradicijo na tem področju
               imamo, denarja, kot običajno, vedno primanjkuje, moram reči, da je za letošnje leto,
               v okviru restriktivnih dejavnosti, to bilo eno redkih področij, ko govorimo o genski
               banki, na področju rastlinske pridelave, kjer smo se odločili, da ne bo nikakršnih
               rezov. Sicer v prvi fazi smo šli horizontalno črtanje sredstev, vendar zaradi
               pomembnosti področja smo se na koncu dogovorili, da obseg sredstev za to dejavnost
               vrnemo na tisto, ki je po mnenju stroke nujna, da ohranimo, to kar smo do danes
               uspeli zbrati in ohraniti in da se potem, ko bomo sprejeli tudi strateške usmeritve
               na tem področju in ko bodo časi za nove politike, le-to ustrezno umestimo tudi v same
               ukrepe, ki jih bomo izvajali.</p>
               <p>Če zaključim, za ministrstvo je to izjemno področje, ne samo ohranjanje genskih
               virov, ampak predvsem vprašanje, kako bomo kot država zagotovili, da bomo imeli
               zadosti semenske proizvodnje, ki so temelj za to, da se sploh pogovarjamo o
               prehranski varnosti.</p>
               <p>Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp22">

               <speaker>PREDSEDNIK MAG. DEJAN ŽIDAN:</speaker>

               <p> Hvala, državni sekretar.</p>
               <p>S tem, spoštovane gospe, spoštovani gospodje, prehajamo na razpravo poslank in
               poslancev.</p>
               <p>Prvi se je k besedi javil gospod Roman Žveglič, ali se še kdo želi  javiti? Sledi gospod Gašpar Gašpar Mišič.
               Roman izvoli.</p>
            </sp>
            <sp xml:id="SDT6-OZKGPIO-nujna-18-2013-02-19.sp23">

               <speaker>ROMAN ŽVEGLIČ (PS SLS):</speaker>

               <p>Hvala za besedo. Lep pozdrav vsem skupaj. Prav z veseljem mi je bilo nekaj tu
               poslušati, mogoče bi še sam določene zadeve dodal, predvsem bolj na tem živinorejskem
               delu. Poleg tega kaj je prej gospod rekel, kranjske čebele, lipicanca imamo še kar
               nekaj tega. Predvsem znan je krško poljski prašič katerega pa seveda je v prejšnji
               državi zootehnična in veterinarska stroka zelo nasprotovala in če nebi bilo teh
               trmastih Posavcev seveda danes nebi mogli več imeti jih po rejah, da vemo štajerski
               kokoški, cika bohinjska, istrski boškarin se zdaj spet zelo začne.</p>
               <p>Žal nam ni, spomnim se ene akcije 20 let nazaj, ko smo ravno s pomočjo kmetijskega
               inštituta, tudi na pobudo kmetijskega inštituta mojega pokojnega prijatelja Milana
               Lončarja, enega kmeta in tudi jaz sem se vključil, probali najti še kakšne ostanke
               zametke goveda, minister me bo znal popraviti, mi smo mu rekli včasih mislim, da
               mariodvorsko<stage>(?)</stage> govedo to nam ni uspelo. To nam je ušlo. Spomnimo se tudi kakšen
               napor je tudi bil pri soških postrvih, tudi ovce lahko rečemo, da imamo nekaj
               avtohtonega, jezersko, solčavsko in dobovško in tudi belokranjsko ampak kaj je zdaj
               bistveno pri teh avtohtonih rastlinah in pri proizvodnji semen.</p>
               <p>Mi tega nekaj v bankah imamo, res pa je, da se s proizvodnjo in distribucijo semen
               pač v Sloveniji ne znamo delati biznisa in smo ne nazadnje odvisni ves
               ...<stage>/nerazumljivo/</stage>... da je kmetijstvo seveda odvisno od multinacionalk.</p>
               <p>Pri določenih semenih ni problem, to se na hitro dati zagnati, tudi na dokaj
               primitivne načine, pri drugih stvareh pa verjetno skoraj težko ali pa nikoli in bomo
               kot taki seveda odvisni.</p>
               <p>Bi pa mogoče rekel nekaj. Da pri samem zagotavljanju prehranske varnosti in hrane za
               jutri pa mislim, da seveda v tem trenutku genske banke nimajo nekega ključnega pomena
               in neke vrednosti, seveda so nujne, je to dobro vendar v samem tem današnjem biznisu
               kdor ga poskuša, kot se pač stroški znižajo, cene padajo, je pa seveda to
               problem.</p>
               <p>In še enkrat poudarjam to nevarnost, ki jo imamo, se pravi vsak tisti, ki je odvisen
               za večje količine semena in ki je resni player na trgu, je v bistvu pri teh nabavah
               semena skoraj 100% odvisen od multinacionalk. Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp24">

               <speaker>PREDSEDNIK MAG. DEJAN ŽIDAN:</speaker>

               <p> Hvala Roman. Besedo bo dobil gospod Gašpar Gašpar Mišič, mene pa zanima ali se bo
               še kdo prijavil. Ok. Še dva prijavljena, gospod Branko Ficko in Dejan Židan. Gašpar
               izvoli.</p>
            </sp>
            <sp xml:id="SDT6-OZKGPIO-nujna-18-2013-02-19.sp25">

               <speaker>GAŠPAR GAŠPAR MIŠIČ (PS PS):</speaker>

               <p> Hvala lepa. Torej jaz pozdravljam vse skupaj in pozdravljam tudi to idejo
               iniciativo, da se dobimo danes, kot člani odbora za kmetijstvo in okolje izven
               Državnega zbora in da se seznanimo z dejanskimi težavami oziroma problemi, ki jih
               imate pri varovanju in skrbi za naša semena, rastlinska in drugačna.</p>
               <p>Če izhajamo iz dejstva, da vsaka oskrba oziroma samooskrba začne s semeni, je nujno,
               da znamo poskrbeti v naši državi za varovanje, evidentiranje, hranjenje in
               razmnoževanje genskih virov.</p>
               <p>Zelo zaskrbljujoči so podatki, da Slovenija uvozi skoraj dve tretjini prehranskih
               izdelkov, ki se kot vse druge nenehno dražijo in to kar delamo s to gospodarsko krizo
               in s temi varčevalnimi ukrepi, krčimo socialno državo bo še razmeroma stanje
               poslabšalo.</p>
               <p>Da je Slovenija izgubila 82% avtohtonih semen, kar pomeni čisto rastlinsko erozijo,
               da se soočamo z dejstvom, da Slovenija uvozi 80% semen mislim, da glede na situacijo
               in stanje danes videno  vse kar
               se začne na črko b in se nadaljuje z anka oziroma da se reče banka, ima težave v tej
               državi in tudi tukaj na tem področju bi morali morda razmišljati o nekakšni slabi
               banki ali pa o neki integraciji oziroma povezovanju in boljši pripravljenosti, kajti
               v tem globalnem svetu ko se čezmejno povezujemo, če smo nepripravljeni in ko vstopamo
               v globalni svet kaj se nam dogaja? Če si nepripravljen si dejansko odprt za vse in
               tisti, ki so bolje pripravljeni te enostavno nekako zasužnijo in tukaj razpolagamo s
               podatki zelo evidentnimi in da Slovenija dejansko ne zna poskrbeti zase sama. Če ne
               znaš poskrbeti zase sam, si potem nekako hočeš ali nočeš, odvisen od drugih. In potem
               če si odvisen od drugih je normalno in logično, da se moraš podrejati drugim. Potem
               ne stojmo jamrati, da nam je slabo in da nam je hudo ampak mislim, da tukaj vsi, ki
               sedimo na tem današnjem sestanku, da prepričujemo prepričan prepričanega.</p>
               <p>Nekje je vendarle en feler<stage>(?)</stage>, nekje je neka sistemska napaka, ki jo bo treba
               dejansko odpraviti ne glede kako majhni smo.</p>
               <p>Mi se moramo zavedati, da ohranjanje tradicionalnega znanja, da ohranjanje
               tradicionalne kulture, ki mora biti naš temelj za nadaljnji razvoj in da je varovanje
               genskih virov naša eksistenčna nujnost in namesto, da bi danes razpolagali s podatki,
               da smo uspeli z lastnim znanjem izvoziti toliko na tuje trge, pa da smo uspeli ne vem
               kaj doseči, ne, mi se ponašamo s tem, da govorimo, da je 80%, 20% imamo tega in tega.
               Nekje je očitno neka sistemska napaka.</p>
               <p>Že to kar sem danes ugotovil, da imamo tako rekoč štiri banke, na štirih različnih
               inštitucijah, je vprašanje tudi kako ste med seboj povezani, kako ste med seboj
               koordinirani, kako ste med seboj usklajeni in ali tukaj vse dejansko, ali je vse tako
               kot mora biti. Morda res ni vse tako, kot mora biti. Zakaj? Zato, ker očitno je neka
               napaka, če je Slovenija odprla vrata v svet in Evropi in širše in je potem nekaj
               letih ugotavljamo, da smo si dovolili uvoz in odvisnost v 80% od tujih genskih
               oziroma od tujih semen, ki so dejansko v neki tuji lasti in jo predelujemo doma.</p>
               <p>Zakaj je pomembna ta ohranitev lastnega semena? Zaradi tega, ker tukaj glede na naše
               slovenske podnebne razmere, so naša semena za nas najbolj varna, najbolj zanesljiva
               in tudi ne nazadnje gre za naše prehranske navade. In tudi glede raznorazne bolezni.
               Ne vem kako je urejeno to tudi v čezmejni svobodi prehoda ljudi, blaga in storitev in
               s tem tudi raznoraznih semen. Kakšne bolezni se selijo iz kraja v kraj, iz kontinenta
               na kontinent in tako naprej.</p>
               <p>Enkrat ko onesnažiš zemljo in širšo okolico, ker vemo, da se semena prenašajo po
               naravni poti, z vetrom in z raznoraznimi živimi bitji, to lahko dejansko ... potem se
               pa sprašujemo pri čebelah zakaj se dogaja to, pri drugih živih bitjih zakaj se
               dogajajo takšne drugačne bolezni in tako naprej.</p>
               <p>Mislim, da ta Evropa vendarle ni tako poštena do vseh in da smo dejansko vsi skupaj
               ujetniki določenih multinacionalk, ki upravljajo s celotnim svetom. Saj ne rečem, da
               se lahko to ... mi nismo, mi smo premajhni, da bi bili učinkoviti upreti se
               multinacionalkam, ker so dejansko gospodarji sveta in upravljajo tudi evropski
               parlament in cel svet ampak lahko pa smo bolj odločni. Lahko pa smo dejansko, kot je
               gospa prej podala svojo pobudo o tem skladu, lahko pa smo dejansko inovativni, lahko
               podpiramo domače znanje, lahko se trudimo in pokažemo, da smo borci za tisto kar smo
               dejansko podedovali in kar imamo. In ta tradicija, ki jo je nekdo prej omenil,
               tradicionalno znanje in tradicionalna kultura na kateri mora temeljiti vse kar imamo,
               se mi zdi pač nujno, da tudi slovenska politika to bolje razume.</p>
               <p>Zdaj na kakšen način bomo dosegli, da bomo dejansko bili bolj učinkoviti, ker očitno
               do sedaj in žal kadarkoli jaz to izpostavim in povem sem zelo kritičen in direkten,
               pa ne prihajam direktno iz tega področja, ker sem diplomirani inženir navtike ampak
               dejstvo pa je, da smo si podobni na vseh področjih. Ni samo na področju kmetijstva in
               ohranitve naših naravnih in genskih vrednot in virov in semen na katerem dejansko
               temelji tudi naš razvoj.</p>
               <p>Če si  dovolimo uničiti seme,
               potem je logično, da si dovolimo ... smo samouničevalen narod in temu je pač ... Ne
               rabimo kričati, ne rabimo se med seboj obtoževati ampak mislim, da moramo za
               ...<stage>/nerazumljivo/</stage>... jasno stališče kaj smo, kje smo in kam želimo priti oziroma kaj
               želimo postati. In če si enkrat damo odgovore na ta tri vprašanja in zastavimo jasne
               cilje, vi pa, ki ste iz stroke ne rabite samo, gospod pravi meni je žal, da ni tega,
               ni onega, ali nekdo to resno jemlje? Ali tudi na koncu koncev ko pa Državni zbor
               sprejme določen zakon ali pa napačen zakon, potem pa vsi mediji pišejo kako smo nekaj
               naredili slabo. Ko pa je treba biti aktiven, danes in včeraj, o tem ni pravih
               akterjev, zato je potrebno na povabilo, ko predsednik odbora za kmetijstvo in okolje
               povabi, potem morajo ljudje sodelovati. Če ne sodelujejo, če jih ni zraven je vse
               zastonj, ropotati po toči je prepozno.</p>
               <p>Mislim, da smo v Sloveniji zavozili toliko priložnosti ampak danes ni čas da jokamo
               za zamujenim ampak da rečemo od danes naprej bomo pa delali pravilno. Samo kako bomo
               to delali pravilno? Imamo stroko, imamo znanje, imamo vse. Torej kaj nam še manjka?
               Povezovanje, to je to, povezovanje in bi prosil za en odgovor od vseh vas štirih
               inštitucij, ki imate štiri banke, vsaka imate svoje koščično in ostale te ki jih
               imate, gozdne banke, potem hmeljske vrste in tako dalje. Ampak mene zanima od kje ...
               V avtu ko smo se vozili sem je rekel predsednik, da to v tujini imajo eno banko tako
               in drugačno in se ve kje kaj je, da je to pravilno narejeno, tu se pa pri nas očitno
               izgublja ena rdeča nit, če ne nebi bili odvisni v 80% od tujine, ne od lastnih virov.
               Kje je potem to tradicionalno znanje? Kje je vse tisto kar imamo mi tukaj?</p>
               <p>Mislim, da nekje je neka sistemska napaka, ki jo boste morali in boste morali tudi z
               nami pač skupaj odpraviti in uravnovesiti in urediti. Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp26">

               <speaker>PREDSEDNIK MAG. DEJAN ŽIDAN:</speaker>

               <p> Gašpar hvala ti. Besedo ima Branko Ficko, jaz pa se pripravim. Branko izvoli.</p>
            </sp>
            <sp xml:id="SDT6-OZKGPIO-nujna-18-2013-02-19.sp27">

               <speaker>BRANKO FICKO (PS PS):</speaker>

               <p>Če smo že pri banki, jaz nebi začel s slabo banko, ker vi še imate dobro banko, polno
               kapitala.</p>
               <p>Mislim, da manjka funkcija trženja. Se pravi kako to bogastvo spraviti, če smo zdaj
               pri semenih, v slovensko zemljo, da bomo imeli res tisti naš slovenski produkt.</p>
               <p>Pa zopet naj bi tisto zemljo po principu Ljubljanske banke, da ne bo rezultata ampak
               na pravi način.</p>
               <p>Se pravi dajmo razmišljati o obliki ali je to preko socialnega podjetništva, ali je
               to bilo kakšna druga oblika, da se to bogastvo razširi in da ne bomo res odvisni od
               tistega semena iz tujine od multinacionalk, ker potem seveda bomo s tem izgubili tudi
               svojo suverenost.</p>
               <p>Tako da jaz bi bil čisto praktičen in bi rad, da razmišljamo o liniji, o verigi, o
               rezultatih, o trženjski funkciji pa ne samo o semenih, sicer je danes gospod malo še
               govoril o živinorejski zgodbi, ker mislim, da smo to tudi malo zadeve zapustili in bi
               tudi na tem planu še potrebno bilo kaj narediti. Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp28">

               <speaker>PREDSEDNIK MAG. DEJAN ŽIDAN:</speaker>

               <p> Hvala Branko hvala. Se bo še kdo prijavil mogoče. Ne. Katarina danes te nismo še
               nič slišali. malo te izzivam, da se malo zbereš v tem času ko bom jaz govoril.</p>
               <p>Poglejte, spoštovane gospe, spoštovani gospodje. Ob tej razpravi jaz dejansko
               razmišljam mogoče o dveh ali o treh stvareh.</p>
               <p>Prvo, vsaj legitimno, da multinacionalke, ki se ukvarjajo s semeni, zdravili in tako
               naprej, da počnejo to kar počnejo, tisto kar pa ni nam všeč je pa, da postanemo
               monopolno od njih odvisni, kajti v trenutku ko nas imajo v monopolnem oprijemu,
               prijemu nas v bistvu že davijo za vrat in nam izstavljajo monopolno rento.</p>
               <p>Torej za materiale, za usluge 
               ali kar koli podobnega ki ima neko ceno potem plačujemo višjo ceno, ker plačujemo
               monopolno ceno. Zato jaz razumem zakaj si mi ne moremo privoščiti, zakaj si tudi naše
               kmetijstvo ne more privoščiti absolutne ali pa zelo, zelo velike odvisnosti od
               multinacionalk. To je prvo.</p>
               <p>Drugo; zelo sem vesel in tu bi rad pred vsemi vami povedal tudi ministru, da cenim to
               njegovo besedo oziroma dejanje, da je ena redkih postavk ki se v proračunu za leto
               2013 pa ne velja samo za kmetijstvo in okolje ampak generalno, ni zmanjšala, je
               denar, ki je namenjen za rastlinske genske vire. Saj številka ni velika, številka je
               sto petinosemdeset tisoč evrov, to je pri državnem proračunu devetih milijard stvar
               velikosti statistične napake skorajda, vendar je kljub vsemu namen tu jasno viden.
               Torej, v bistvu, da prvo so rastline, rastlinska proizvodnja tudi mislim da v
               Sloveniji predstavlja že več kot 55 % vse kmetijske proizvodnje in to mi je všeč. Je
               pa dejstvo, da tako za rastline kakor za živalske vrste seveda v Sloveniji gre
               pomembno več denarja kakor samo ozko za genske vire. Ker, ko seštejemo denar za
               genske vire, to je teh sto dvainsedemdeset tisoč sedemsto evrov, ki so namenjeni
               živinoreji pa sto petinosemdeset tisoč, pridemo na tristo petinsedemdeset tisoč, je
               pa denarja dejansko, ki ga država namenja za domačo živinorejo, za domačo rastlinsko
               proizvodnjo bistveno več, tu se pogovarjamo o milijonih.</p>
               <p>Tisto kar pa nihče ni upal narediti in tu se tudi jaz posipam v prejšnji službi, ko
               sem bil, je pa da smo vsi videli, da obstaja hudo nesorazmerje med denarjem, ki gre v
               živinorejo in ki gre v rastlinsko proizvodnjo. S tem, da nihče izmed nas, verjamem,
               ni upal iti po poti, da bi v bistvu dodatno hitro zmanjševal denar, ki je na
               razpolago za živinorejo, na ta način, da bi bil dodatni denar za rastlinsko
               proizvodnjo. Verjetno smo si vsi takrat želeli, da bi bili v času konjunkture, ki bi
               omogočil, da bi tudi manj kot denarja na rastlinski proizvodni, ki pa je zelo
               pomembna, v bistvu lahko iz te konjunkture, ki je rasti BDP-ja in s tem tudi višanja
               proračuna za kmetijstvo črpali in to je v bistvu nesorazmerje, ki je še vedno
               prisotno. Na to nas strokovnjaki pogosto opozarjate kadar se o tem pogovarjamo. Jaz
               verjamem da tudi politiki to razumemo ampak nam je zelo težko iskati rešitve na ta
               način, da bi živinorejo, ki ji je pa tudi zelo težko, da bi v bistvu rezali na ta
               način, da bi dodatni vir za rastlinsko proizvodnjo zagotovili. Je pa to problem, ki
               obstaja in ga do sedaj nismo rešili. In nekje v prihodnosti bomo to morali
               narediti.</p>
               <p>Potem naslednja zadeva, mi danes tukaj ne moremo govoriti o semenarni in tudi ne
               želim govoriti o gospodarski družbi kot takšni, ne o njeni preteklosti privatizacije,
               ne privatizacije in podobnih zadevah. Edino kar bi pa rad povedal je pa naslednje, mi
               smo nekoč imeli v Sloveniji zelo močno semenarsko hišo. Semenarsko hišo ki je
               proizvajala dragocen material, z veliko dodano vrednostjo za nek širši prostor, ne
               samo za Slovenijo. Na žalost se je dogodilo kar koli se je dogodilo, zdaj jokati za
               nazaj ne smemo. Moram pa povedati, da pa me je veselilo to kar sem prebral v
               časopisih pa tudi drugače v elektronskih medijih, da obstaja neka možnost očitno, da
               bo semenarsko hišo prevzel slovenski kmet, preko zadružnega sistema, če jaz dobro
               sistem zdaj razumem. In to je prav! Prav je, da v bistvu slovenski kmet nadzira tisto
               kar mu je osnova za njegovo proizvodnjo in si želim, da bi ta projekt, če ga vodijo
               na ta način se tudi uspešno zaključil.</p>
               <p>To je vse kar imam za povedati, sedaj pa se obračam proti gospe Katarini Hočevar, bi
               mogoče imela besedo? Izvoli.</p>
            </sp>
            <sp xml:id="SDT6-OZKGPIO-nujna-18-2013-02-19.sp29">

               <speaker>MAG. KATARINA HOČEVAR (PS DL):</speaker>

               <p>Tudi jaz prav lepo vse pozdravljam.</p>
               <p>Jaz bi se mogoče zahvalila za vse to kar ste danes povedali, jaz mislim da je bilo
               koristno, da je ena takšna tematika o kateri mogoče poslanci nismo tako podrobno
               seznanjeni. Moram pa tudi reči, da te problemske seje, ki jih naš odbor ima, da sem
               ko smo obravnavali prašičerejo pa zelenjadarstvo pa druge zadeve, da je bilo veliko
               več jamranja kot ga je danes, pa čeprav, če pogledam številke se dejansko za te
                  strokovne naloge, ki jih
               izvajate štiri institucije namenja malo sredstev. In zato bi mogoče iz tega vidika
               izrazila eno pohvalo ali pa to, da v Sloveniji trenutno potrebujemo ljudi pa
               institucije, ki povedo kaj se da ne pa česa se ne da.</p>
               <p>Ampak kljub temu imam pa mogoče eno vprašanje; jaz sem mogoče z razliko od mojega
               kolega Gašparja Mišiča, ne vem če bi imelo smisel kakšno povezovanje na enem mestu te
               štiri inštitucije, ki izvajajo strokovne naloge slovenske rastlinske genske banke,
               ker včasih pač centralizacija kljub vsemu ni najboljša pot in da kljub vsemu se, bom
               rekla, skrbijo za tako različne zadeve, da je ta razpršenost čisto ustrezna.</p>
               <p>Imam pa za vas mogoče vprašanje, kaj pa so tiste operativne težave ali pa problemi s
               katerimi pa se srečujete pri izvajanju teh strokovnih nalog, so mogoče to sistemske
               narave, da niso samo finančne pa bi mogoče, ne vem, vam lahko poslanci, da smo
               pozorni pri sprejemanju zakonodaje ali pa tudi kmetijsko ministrstvo, če vam gre
               lahko pri tej problematiki kako nasproti. Kaj je v bistvu največja problematika pri
               izvajanju vaših nalog, ki jih dejansko imate? Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp30">

               <speaker>PREDSEDNIK MAG. DEJAN ŽIDAN:</speaker>

               <p>Katarina, hvala ti.</p>
               <p>Sedaj pa poteka razprava naprej na ta način, prvi besedo dobi predstavnik ministrstva
               gospod Branko Ravnik, ki se je javil potem pa vas je bilo kar nekaj izzvanih. In
               potem, če poslanke in poslanci nimamo več vprašanj bi potem prosil, da odgovarjate na
               izzive, ki ste jih dobili. Gospod državni sekretar, izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp31">

               <speaker>BRANKO RAVNIK:</speaker>

               <p>Hvala.</p>
               <p>Jaz bi vseeno še enkrat ponovil, da sistemsko imamo genske vire dobro urejene. In da
               tako zbiranje kot hranjenje, cel sistem kot država smo v temu delu pravzaprav lahko
               rečemo vzorno. Vsaka iniciativa, ki pripomore k temu, da bi bile stvari še boljše
               tudi s kakšnimi fundacijami in novimi politikami je vsekakor samo korak v pravo smer. </p>
               <p>Tudi samo politiko spodbujanja pridelave oziroma reje je sistemsko urejena saj imamo
               v okviru programa razvoja podeželja financiramo, bom rekel proizvodno vezano
               pridelavo poljščin, avtohtonih in pa tradicionalnih sort in pa rejo živali,
               tradicionalnih in avtohtonih pasem. Poleg tega seveda tam kjer imamo pa lipicanca
               imamo pa seveda posebej zavod za to, da to gensko banko ohranjamo.</p>
               <p>Zdaj tisto kar je bilo povedano, definitivno je naša odvisnost od multinacionalk, ko
               gre za rastlinsko predelavo predvsem v poljedelstvu izjemno velika. Razlogi za to so
               verjetno tudi v tem, ker pa bom se malo mogoče bom šel prej na to razmerje med
               živinorejo pa rastlinsko pridelavo; v živinoreji imamo praktično v celoti sistem
               napravljen tako, da je osnovni cilj sistema na koncu proizvodnja semena. To se pravi,
               cel sistem je narejen za to, da osemenimo slovenske krave, da imamo sistem pri
               drobnici, da imamo lastne plemenjake. Pri prašičih imamo drugačno situacijo kjer
               imamo en del imamo lastno selekcijo, en del imamo kupljeno selekcijo, pri
               perutninarstvu smo pa v celoti odvisni od multinacionalk recimo. Ampak tisto kar je
               ključna proizvodnja, se pravi govedoreja je namenjena temu da ali pa vse aktivnosti
               pa financiranje namenjeno temu, da na koncu pridelamo seme in da smo s tem
               samooskrbni. In ta sistem toliko kot stane ta trenutek stane. Mi, če začnemo kakor
               koli krčiti, mi smo na minimumu tega da lahko celoten sistem še obdržimo kot
               samooskrben. In je seveda obseg sredstev za selekcijo oziroma žlahtnjenje v
               živinoreji nujno v teh ključnih sektorjih obdržati in se mogoče malo drugače
               organizirati ampak sicer ja to, to.</p>
               <p>Na področju rastlinske pridelave sem že prej povedal, so stvari malo različne.
               Medtem, ko imamo pri hmelju odlično situacijo, pri vinogradništvu smo pridelovalci in
               izvozniki trsnih cepljenj  pri
               sadjarstvu imamo praktično tisto kar je samooskrbno oziroma razmnoževanje, tukaj smo
               relativno samooskrbni, nimamo pa svojega žlahtnjenja. Popolnoma smo ne samooskrbni
               pri koruzi, ki je ena ključnih krmnih rastlin ampak poglejte, ta trenutek vlagati
               sredstva v žlahtnjenje lastne koruze in pridelave lastne koruze bi bil strel v
               prazno. Nobeden od kmetov tega ne bi kupoval in mi lahko milijone vržemo v
               žlahtnjenje koruze, tudi naredimo inštitucije za to, mi v temu delu ne bomo
               konkurenčni.</p>
               <p>Bilo bi pa prav, da bi se nekdo ukvarjal oziroma, da bi nekdo licence od teh tujih
               proizvajalcev imel v tej državi in, da bi imel neko lastno semensko proizvodnjo ali
               pa da bi se v temu delu obnašali samooskrbno in bi si na zalogo toliko in toliko
               okvirov, bi rekel zdaj pa blagovnih rezerv in teh podobnih zgodb, zagotovili tisto
               osnovno prehransko varnost.</p>
               <p>Na področju pšenice je situacija malo drugačna, mi lastne selekcije nimamo, nimamo
               svojih sort vendar tukaj so stvari šle toliko naprej, da nam bližnji proizvajalci
               oziroma tisti, ki imajo licence za posamezne sorte so zdaj pri nas pridobili
               proizvajalce in mi semensko pridelavo pšenice imamo. In smo v temu delu, bi rekel,
               blizu tega da gremo v smeri samooskrbe. Največji problem seveda so krmne rastline
               kjer imamo nekaj tistih svojih ampak tudi tukaj bomo težko konkurenčni, da bi rekel
               bomo zdaj žlahtnili lastne sorte oziroma razvijali neke svoje sorte krvnih rastlin,
               ki jih bodo potem kmetje široko kupovali. Mislim, tudi tukaj nimamo nobene šanse.</p>
               <p>Na področju zelenjadarstva; zelenjavo praktično vsa tržna prihajajo semena iz
               Nizozemske, komercialna, proizvodna, selekcije, ki so visoko komercialne in praktično
               zalagajo cel svet. Imamo pa in naši proizvajalci so pravzaprav vezani na uvoz teh
               semen, tukaj nimamo lastne proizvodnje. In verjetno v tej smeri smo, ko gre zdaj za
               tržno proizvodnjo zelenjave smo v neki poziciji kjer bo potrebno, bom rekel, se o
               nečem odločiti. Tisto kar je tista klasična samooskrba z vrtninami seveda je lahko na
               tradicionalnih sortah in tako naprej vendar pri zelenjavi je ključna tista masovna
               zelenjadarska proizvodnja. Imamo pa nekaj priložnosti, imamo priložnost pri
               krompirju, ta trenutek lahko v Sloveniji dobiš štirideset sort krompirja ali pa
               petdeset sort... Zmeša se ti od tega kar je danes na trgu, ljudje so prišli v zadnjih
               desetih letih iz lastnega krompirja, ki smo ga imeli, ki smo ga pravzaprav najdlje
               pripeljali na te uvožene. In mi pri krompirju moramo začeti ali pa nadaljevati s
               tistem kar smo dosegli in prepričati slovenske proizvajalce krompirja, kolikor jih je
               še, da uporabljajo komercialno to seme. Ker mi lahko toliko in toliko denarja vložimo
               v žlahtnjenje, če na koncu ne bo nekoga, ki bo kupil to seme smo vse skupaj delali
               zastonj.</p>
               <p>Imamo velike priložnosti pri bučah, kjer je na nek način omejena zgodba in tukaj se,
               bom rekel, išče priložnost zato, da bi začeli z lastnim žlahtnjenjem oziroma je to na
               nek način tudi priložnost in ima tudi neki komercialni učinek lahko. Mogoče bi bilo
               pa dobro od nekih obstoječih sort zelenjave oziroma vrtnin najti tisto kar bi bilo
               tržno zanimivo. In tisto potem razvijati, nadgrajevati še naprej žlahtniti in potem,
               bi rekel, pripeljati do potrošnika nek specifičen tradicionalen okus, ki bi mu verjel
               kot nek anti po tistem kar zdaj dobiva kot, bi rekel to masovno proizvodnjo, ki
               temelji na nekih holandskih selekcijah. Se pravi, da iščemo alternativo temu kot
               tržno priložnost. In to so tiste vsebine definitivno pa v Sloveniji rabimo nekega
               nosilca dejavnosti, ki bo skrbel za to, da bomo imeli tisto kar se da v Sloveniji
               pridelovati semen, da jih bomo naprej pridelovali ali pa da bomo nazaj to pridelavo
               vzpostavili. In pa država, seveda da tam kjer smo v celoti odvisni od tuje selekcije,
               da imamo nek sistem tiste temeljne prehranske varnosti. Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp32">

               <speaker>PREDSEDNIK MAG. DEJAN ŽIDAN:</speaker>

               <p>Hvala državni sekretar. Sedaj pa gremo tako, prvi ste besedo vi zaprosili gospod
               direktor potem bomo pa kar po vrsti šli od tam v to smer. Izvolite.</p>
               <p>Hvala lepa.</p>
               <p>Mogoče bi izkoristil to priložnost, da bi po eni strani odgovoril  malo na vprašanja, ki so bila v diskusiji,
               da bi pomagal priti bližje mogoče sklepom, če že nimate kakšne predloge sklepov
               oblikovane, da bi malo zožili vso zadevo.</p>
               <p>Gospod Mišič, tudi gospa je prej povedala ali pa nakazala ene stvari tako, da do zdaj
               ni bilo jamranja. Ja, sem tudi sam presenečen, da ni bilo nobene diskusije iz vseh
               omenjenih inštitucij, ki so bile brez kakršnih koli izraza teh težav s katerimi se
               soočamo. Moram reči, da je ohranjanje genskih virov, ki pa je seveda zgolj prvi del.
               Mi bi se morali danes meniti, kot je že bilo prej rečeno, ne zgolj o ohranjanju
               genske banke, ker to samo za sebe ne pomeni ničesar. Mi imamo to gensko banko zato,
               da na njej gradimo, da imamo potem vzdrževalno selekcijo, pridelovanje vseh tistih
               tradicionalnih sort in da na podlagi nekih prioritet zopet vršimo žlahtniteljski
               program kot je rekel Brane.</p>
               <p>Na tistem področju kjer seveda smatramo da lahko dodamo neko dodano vrednost in da se
               ne spuščamo v nek boj kot je bilo ravno tako rečeno na področju pšenice ali na
               področju kakšne koruze kjer imajo inštitute samo za koruzo večje kot je vseh javnih
               kmetijskih delavcev na področju kmetijstva v Sloveniji. Pa kljub vsemu lahko rečem,
               da smo mi obiskovali vse minister, od Osterca naprej. Zdaj tudi, da smo se napovedali
               že pri obema predsednikoma odbora, gospodu Židanu pri tudi ministru Bogoviču, pri
               prejšnjem ministru. Tako da to seveda poskušamo vendar lahko rečemo, da do pred
               petimi leti, ko je šele prišla v ospredje prehranska varnost, zopet po dolgem
               obdobju, prej je bila hrana kot nekaj samoumevnega in se nihče s to prehransko
               varnostjo ni ukvarjal.</p>
               <p>No, zdaj lahko rečemo, da tukaj nekaj več poudarka je ampak kljub vsemu je potrebno
               povedati, da bo verjetno tako kot drugje, na drugih področjih, da tukaj ni kmetijstvo
               edina izjema, da bo potrebno ponovno ovrednotiti javni interes in pa javne službe.
               Namreč vsa čast, ne vladnim organizacijam ampak stvari kot je genska banka, varnost
               hrane, to pač ne more biti prepuščeno nevladnikom. To so stvari Vlade, to je stvar
               ministrstev, ki morajo skrbeti za tiste najpomembnejše stvari v državi. Za to
               praktično tudi so. In, kot sem že dejal, ohranjanje teh rastlinskih in pa živalskih
               genskih virov je prav gotovo ena izmed takšnih vsebin. In to mora biti seveda prvi
               del.</p>
               <p>Drugi del je potem nadgradnja tega od vzdrževalne selekcije, pridelovanja
               tradicionalnih sort in pa potrebno se bo odločiti kar je tudi rekel gospod Ravnik,
               kaj pa je tisto čemur bomo posvečali v prihodnje prioritetno sredstva in kamor bomo
               vlagali. Mi ne moremo vsega imeti, to je jasno. Prej smo govorili, da je mogoče slaba
               organiziranost teh služb oziroma inštitucij, ki delujejo na področju ohranjanja
               genskih virov. Mislim, da je sodelovanje skoraj zgledno, kje je težava? Mi ne moremo
               imeti toliko v Prekmurju in ne moremo imeti tudi mediteranskih kultur v Ljubljani
               ampak zaradi tega je to sicer pod eno koordinacijo, je pa to na različnih
               lokacijah.</p>
               <p>Zdaj, ali moram počakati ali lahko nadaljujem? Lahko nadaljujemo. Druga stvar je
               tudi, da kot veste, mi ne da smo samo omejeni s finančnimi sredstvi, tudi kadri so
               problem. In zaradi tega imamo na inštitucijah ki v večji meri pokrivajo ali
               koščicarje ali pokrivajo pečkarje ali pokrivajo neke druge vrste ali hmelj... Ne bodo
               se verjetno Primorci ali Ljubljančani s hmeljarstvom ukvarjali, če imamo cel
               inštitut, ki se ukvarja praktično z vsemi temi tehnologijami, z vsemi področji dela
               na temu področju hmeljarstva.</p>
               <p>Skratka, za razmere v katerih delamo lahko rečemo, da smo izredno inovativni in
               racionalni, da lahko s temi sredstvi, ki so na razpolago, vsaj minimalno ohranjamo
               gensko banko. Ampak to je dejansko tisto kar je ta minimum  kar si pa mi želimo in bi želeli, da bi mogoče tudi
               pršilo potem v to kar v imenujete sklepe ali pa priporočila za ministrstva je, da bi
               si želeli neko intenzivnejše in pa dolgoročno stabilnejše izvajanje javne službe. Ne
               zgolj na področju ohranjanja genskih virov ampak tudi potem to drugo fazo,
               vzdrževalne selekcije, žlahtnjenja vseh teh tradicionalnih sort, ki jih imamo, to pa
               je seveda tisto kar bi moralo biti ampak ne, kot je bilo tudi s strani mag. Židana
               omenjeno, na račun na primer neke druge službe. Ker zdaj v Sloveniji smo soočeni s
               tem, vreča je in zdaj, če si mi izborimo nek denar nas bo na drugi strani udarilo,
               ker bomo pa na neki drugi postavki dobili manj denarja.</p>
               <p>In, to je tisto kar je najbolj problematično, da je dejansko denarja za vso izvajanje
               te različne javne službe izredno, izredno malo. Ne rečem, da niso kakršne koli možne
               tudi racionalizacije ampak predvsem je potrebno še enkrat tukaj pogledati, da če ima
               država javne službe je potrebno te javne službe dodobra opredeliti in potem
               izkoristiti predvsem te javne službe, da opravljajo svoje delo. Kajti še vedno se
               pogosto dogaja, da se v to službo potem ali da se sredstva, ki so namenjena za tisto
               javno dobro namenjajo tudi izven javne službe zaradi razno raznih interesov. In na ta
               račun še tista mala sredstva, ki so na razpolago potem prehajajo v, lahko rečemo tudi
               druge službe, kjer je bistveno manj izkazan interes oziroma ta javni interes.</p>
               <p>Želel bi zgolj to povedati, da so lahko vse druge firme nevladne inštitucije, tukaj
               ne mislim seveda v temu primeru kot je gospa rekla ampak da je potrebno v kolikor je
               država pristopila k oblikovanju javnih zavodov, javnih služb, seveda te javne službe
               in pa javne zavode potem v polni meri izkoristiti za to, da bo tukaj največji učinek.
               In znotraj tega je seveda tudi ta naloga ena izmed najbolj pomembni. So pa zelo
               dobrodošli in verjetno jih potrebujemo tudi vse, nevladne organizacije, tudi takšen
               sistem kot sem razumel da bi lahko bil, celo ne eden tistih, ki bi bil konkurent
               javnim inštitucijam na področju delovanja ampak bi celo bil pripravljen pomagati
               financirati to javno službo. To je res nek unikum in smo lahko več kot veseli, da bi
               do takšnega združevanja, povezovanja prišlo. </p>
               <p>Ampak še enkrat bi bilo potrebno povedati, da je pa vseeno glavna odgovornost pa ne
               na nevladnih inštitucijah, da to delajo ampak na vladnih inštitucijah, na
               ministrstvih, da pripravijo program in prioritete in zato potem tudi stojijo za tem
               in odgovarjajo. Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp33">

               <speaker>PREDSEDNIK MAG. DEJAN ŽIDAN:</speaker>

               <p>Hvala lepa. Mislim da je gospod Perhar.</p>
            </sp>
            <sp xml:id="SDT6-OZKGPIO-nujna-18-2013-02-19.sp34">

               <speaker>TOMAŽ PERHAR:</speaker>

               <p>Lep pozdrav tudi v mojem imenu, sem Tomaž Perhar, prihajam iz Kmetijskega inštituta
               Slovenije, se pravi tukaj iz te hiše v kateri gostujete danes.</p>
               <p>Predsedujoči, če dovolite bi v bistvu nekaj rekel o teh živalskih genskih virov glede
               na to, da predstavnika genske banke ni bi si nekaj minut na temu področju vzel,
               lahko?</p>
            </sp>
            <sp xml:id="SDT6-OZKGPIO-nujna-18-2013-02-19.sp35">

               <speaker>PREDSEDNIK MAG. DEJAN ŽIDAN:</speaker>

               <p>Kar.</p>
            </sp>
            <sp xml:id="SDT6-OZKGPIO-nujna-18-2013-02-19.sp36">

               <speaker>TOMAŽ PERHAR:</speaker>

               <p>Ohranjanje in razmnoževanje genskih virov v živinoreji je veliko težje kot pri
               rastlinskih genskih virih, to se moramo zavedati. Pasme domačih živali so del naravne
               in kulturne dediščine, naše, ki so. In zelo lahko in hitro jih lahko tudi
               izgubimo.</p>
               <p>Že leta 1996 je Slovenija ratificirala konvencijo o bioloških raznovrstnosti, ki je
               bila sprejeta v Rio de Janeiro leta 1992 in ta konvencija v bistvu ima za cilj znatno
               zmanjševanje stopnja upadanja biotske raznovrstnosti na globalni kot tudi na
               regionalni ali nacionalni ravni.</p>
               <p>Po tej konvenciji moramo posebno skrb posvetiti lokalno prilagojenim pasmam, to so
               avtohtone pasme in tradicionalne pasme. V Sloveniji imamo več avtohtonih pasem. To so tiste
               pasme, ki so nastale na območju današnje Slovenije, to so avtohtone pasme.
               Tradicionalne pasme so pa tiste, ki so pod našim selekcijskim vplivom, pod vplivom
               našega okolja že vrsto let. Pri govedu in pri konjih je to 50 let, pri ostalih vrstah
               domačih živali so vsaj 30 let pod vplivom našega okolja. Se pravi, to so pasme, ki so
               prilagojene našim razmeram.</p>
               <p>V živinoreji smo na podobni stopnji, kot je bilo v rastlinski proizvodnji leta nazaj.
               Zaradi velike konkurenčnosti in zaradi odprtega trga na živinorejskem področju
               postaja reja avtohtonih pasem in tudi tradicionalnih pasem, tako pri govedu,
               prašičih, perutnini, vedno manj privlačna. Dodaten pritisk pa povzroča tudi
               globalizacija izbora komercialno najzanimivejših pasem. Tisti, ki ste živinorejci,
               veste, da je v svetu kar naenkrat črno-bela pasma tista, ki je na vrhu, ki
               prevladuje, s katero se prireja mleko. Na drugi strani imamo specializirane mesne
               pasme, ki so samo za prirejo mesa. In ali je to dobro, da imamo v bistvu dve
               skrajnosti, na eni strani živali, od katerih imamo samo prirejo mleka, na drugi
               strani živali, od katerih imamo samo prirejo mesa. Imamo pa v bistvu že tudi naše
               pasme, ki so primerne tako za eno kot drugo in so prilagojene okolju, ki ga imamo.
               Poleg tega pa tudi pri tradicionalnih pasmah prihaja do tega, na primer pri slovenski
               lisasti pasmi, da dokupujemo seme rdečega holšena, ki je tako rekoč črno-bela pasma z
               genom za rdečo barvo. Osemenjujemo lokalne pasme in s tem pridobivamo sicer genetski
               material, ki je komercialno zanimiv, ki prinaša večjo količino mleka, vendar hkrati
               izgubljamo prilagojenost teh pasem našemu okolju.</p>
               <p>Naj za zaključek povem, da je v Sloveniji - naj še nekaj v številkah povem - stopnja
               ogroženosti teh lokalno prilagojenih pasem zelo velika, mogoče bolj, kot si
               predstavljate. Ogroženih je kar 10 od skupno 16 tradicionalnih pasem domačih živali.
               Se pravi, tistih, ki so v Sloveniji pri govedu 50 ali več let ali 30 in več let pri
               ostalih vrstah živali. Stopnja ogroženosti pri avtohtonih pasmah pa je še veliko
               večja. Imamo 12 avtohtonih pasem domačih živali in med njimi eno raso čebele. Od teh
               so ogrožene skoraj vse, 9 pasem od 12 avtohtonih pasem je ogroženih. Potem pasme pri
               konjih in ovcah, po ena pasma pri govedu, prašičih in kozah. Naj omenim, da imamo
               tudi avtohtono pasmo psov, kraškega ovčarja, ki tudi velja za ogroženo. Pritisku
               tujih pasem in rase čebel se uspešno upirajo predvsem pasme in rasa, ki so zelo
               prilagojene na naravne razmere, in to sta kranjska čebela in jezersko-solčavska ovca
               ter deloma tudi bovška ovca. Vse ostale pasme, avtohtone, so ogrožene.</p>
               <p>Zdaj mogoče še za zaključek to, kar je bilo že prej omenjeno, da se kar veliko
               denarja namenja strokovnim nalogam  v živinoreji. To je res, vendar je treba vedeti, da so te
               strokovne naloge v živinoreji na nek način razvojni oddelek naših kmetij, za nekatere
               teh kmetij pa celo laboratoriji. In vi prav dobro veste, kaj se zgodi v podjetjih
               oziroma kaj se je zgodilo, ko smo ukinili razvojne oddelke - ta podjetja so šla
               počasi pot navzdol in marsikaterega od teh ni več. Zato opozarjam, da je pomembno, da
               te razvojne oddelke naših kmetij, ki si vsaka svojega ne more privoščiti, da jih tudi
               obdržimo. Živinoreja je v bistvu zelo pomembna kmetijska panoga. Če pogledamo po
               kmetijskih panogah, koliko katera prinese, recimo, samo DDV-ja v proračun, je
               živinoreja zagotovo med tistimi najpomembnejšimi in največjimi. In tu je tista naša
               priložnost, kjer lahko zagotavljamo tudi povraten tok sredstev, ne samo iz proračuna
               ven, ampak tudi v proračun nazaj.</p>
               <p>Hvala za vašo pozornost.</p>
            </sp>
            <sp xml:id="SDT6-OZKGPIO-nujna-18-2013-02-19.sp37">

               <speaker>PREDSEDNIK MAG. DEJAN ŽIDAN:</speaker>

               <p>Tu pa smo bili časovno dobro usklajeni. Hvala za vse, kar ste povedali.</p>
               <p>Kdo bo naslednji? Izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp38">

               <speaker>GOSPOD_____:</speaker>

               <p>Hvala lepa.</p>
               <p>Ugotavljam, da ste člani odbora in gospod predsedujoči, pa tudi z ministrstva, zelo
               dobro povzeli predvsem ta živinorejski del. Kot je že gospod Perpar rekel, živinoreja
               in rastlinska proizvodnja ali pa varstvo semen ali genskega materiala je tudi razlika
               v tem, da pri rastlinskih virih se da tudi s tehnologijo, s tehniko pomagati, da se
               hitreje vse skupaj obrača. Medtem ko pri živinoreji pa od plemenjaka do potomca traja
               precej let. Kot je rekel gospod Žveglič, krškopoljski prašič je bil pred izumrtjem in
               zanimivo, da tisti, ki so ga poskušali likvidirati, so zdaj največji obujevalci. In
               nekateri še stavijo na rekonstrukcijo posameznih pasem ali vrst. Tu je malenkost
               težav. Ker, poglejte, gospod je omenil prej tudi boškarina, boškarin je bil pri nas
               načrtno uničen in zdaj ga želimo ponovno oživiti. Vendar tisti genski viri, ki so
               živeli v naši Istri, na naši zemlji, tistih ni več. Mi rekonstruiramo to pasmo z
               uvozom italijanskih embriev. Hrvati iz Istre nam pa nočejo prodati telet, ki so
               verjetno bliže, bolj sorodni našemu nekdanjemu boškarinu kot italijanski, ali pa celo
               italijanski so si opomogli. Jaz sem pri tem za to, da moramo enako pozornost
               posvečati tako rastlinski proizvodnji kot živalski in enako varovanju enih in drugih
               virov. Ker ko jih enkrat izgubiš, lahko samo še slike gledaš. Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp39">

               <speaker>PREDSEDNIK MAG. DEJAN ŽIDAN:</speaker>

               <p>Hvala.</p>
               <p>Želi še kdo besedo? Izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp40">

               <speaker>GOSPOD______:</speaker>

               <p>Samo eno pojasnilo. Boškarin v bistvu ni rekonstrukcija iz italijanskih zarodkov,
               ampak gre dejansko zdaj za uvoz telic iz hrvaške Istre, kjer so ga uspeli ohraniti.
               In ocenjujem, da je to v bistvu tista edina prava pot, po kateri smo prišli do
               boškarina. 
               </p>
            </sp>
            <sp xml:id="SDT6-OZKGPIO-nujna-18-2013-02-19.sp41">

               <speaker>PREDSEDNIK MAG. DEJAN ŽIDAN:</speaker>

               <p>Hvala. Gospa Črnak izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp42">

               <speaker>GOSPA ČERENAK:</speaker>

               <p>Hvala za besedo. Nekajkrat je bilo hmeljarstvo izpostavljeno kot eno izmed področij,
               kjer imamo dobro vzpostavljen ta sistem. Dejansko sedaj na današnji čas, in če
               primerjamo z ostalimi področji, kmetijskimi rastlinami je to res.</p>
               <p>Tu bi želela poudariti par stvari. Da v bistvu pred 10 leti približno je bilo daleč
               od tega, da smo mi imeli veliko prekinitev v kompletnem programu in da je bilo
               ogromno energije, v bistvu tudi ogromno lastnih sredstev inštituta vloženo v to, da
               se je ponovno sistem zagnal. Tu bi želela podpreti, kot je rekel dr. Simončič, da
               dejansko bi bilo potrebno res generalno tu urediti v obliki javne službe. To
               parcialno, s projekti, z dvoletnim reševanjem v bistvu to ni to. Sedaj po 10, 15
               letih prihajajo pri nas tudi materiali, bom rekla, bodoče nove sorte, ki dejansko to
               kaže, da to so lahko. Ampak čim pa se nekaj prekine je pa to 5, 10 letni zamik takoj.
               Ker tudi tukaj, na primer, kot pri hmelju, ki je trajna rastlina, traja tudi,
               verjetno podobno kot pri živinorejskih materialih, nove sorte šele po 10 do 15 letih.
               Tudi pri rastlinah v bistvu ne gre to tako hitro in so v bistvu velika vlaganja in
               energija preden prideš tako daleč, da lahko imaš novo sorto.</p>
               <p>Drugo kar je, se mi zdi pa pomembno, pa mogoče nismo izpostavili oziroma je bilo
               izpostavljeno trženje potem naprej, teh sort. Želela bi izpostaviti, na primer, da
               sedaj, ko smo na inštitutu, da imamo nove sorte, jih želimo zaščititi na mednarodnem
               nivoju, ker dejansko so na nek način, bom rekla, kot patent. Ker šele ko to imamo na
               mednarodnem nivoju narejeno je dejansko smo potem mi imetnik žlahtniteljske pravice
               in mi odločamo ali bomo to pri nas sadili oziroma če se ne bo kot Slovencem izplačalo
               tudi potem na zunanji trg sadilni material dati. Ampak dokler tega ni se pa v bistvu
               to lahko tudi odtuji na kakršenkoli način. Ampak tudi tu niso majhni stroški. Recimo,
               se sedaj to po minimalno 5, 8.000 evrov prihaja za zaščito, za to, da se neka sorta
               zaščiti v dveh letih, so stroški taki. In potem za vzdrževanje, da 25 let, recimo,
               obdržiš, da imaš zaščiteno spet ponovno so stroški.</p>
               <p>Potem tretje, kar pa je, čim prihajamo do trženja izven države je pa ogromno potrebno
               narediti na promociji, recimo hmeljarstvo je tipično, ker izvozimo veliko na zunanji
               trg. V bistvu smo slabo prepoznavni, oziroma če želim, tudi če so naše analize
               identične z referenčnimi laboratoriji v tujini smo v bistvu tako majhna in država in
               inštitut, da dejansko niso primerljive, tudi če so primerljive, strokovno na zunanjem
               trgu nam ne verjamejo enako. In moramo prav zato namenjati ponovno 5, 10.000 evrov
               letno, zato da damo naše materiale testirati v zunanje referenčne laboratorije. Hočem
               pač povedati, da se mi zdi, da bi država mogoče morala vnaprej, tudi tam, kjer se
               sorte razvijajo, določena sredstva nameniti za zaščito tega materiala, ker če ne
               dejansko se lahko res, kot so že primeri, se potem lahko tudi odtujijo in dejansko
               vložek, ki je bil je izgubljen. Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp43">

               <speaker>PREDSEDNIK MAG. DEJAN ŽIDAN:</speaker>

               <p>Najlepša hvala. Gospod ...<stage>/nerazumljivo./</stage></p>
            </sp>
            <sp xml:id="SDT6-OZKGPIO-nujna-18-2013-02-19.sp44">

               <speaker>UROŠ ZGONEC:</speaker>

               <p>Hvala za besedo. Jaz bi se pridružil mnenju gospoda državnega sekretarja, da
               živinoreja je tisto področje v Sloveniji, na katerega smo dobesedno obsojeni zaradi
               naravnih danosti, zaradi trave, zaradi razmer, ki jih imamo. Mi pač tukaj lahko
               gojimo samo prežvekovalce in delež podpore na tem delu bi moral ostati. Tudi kolega
               iz kmetijskega inštituta je te zadeve dovolj natančno razložil. Je pa res, v
               rastlinskem delu pa bi potrebovali dodatna sredstva. Ne da bi enim jemali in drugim,
               ampak dodatno.</p>
            </sp>
            <sp xml:id="SDT6-OZKGPIO-nujna-18-2013-02-19.sp45">

               <speaker>PREDSEDNIK MAG. DEJAN ŽIDAN:</speaker>

               <p>Kako težka je včasih matematika. Včasih ugotavljamo, da nekateri ne znajo šteti do
               46, pa tudi drugače ne znamo. Izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp46">

               <speaker>DR. HOJKA KRAIGHER:</speaker>

               <p>Gozdarski inštitut. Jaz moram priznati, sem malo tako na vrat na nos padla notri na
               vašo sejo in sem navdušena, da se Odbor za kmetijstvo in gozdarstvo pri Državnem
               zboru želi pozanimati in priti do neposrednih informacij od tistih, ki izvajajo javne
               službe, razvoj in tako naprej in strokovno usmerjenje. Področje KBBE "Knowledge Base
               by Economy" je v Evropi končno bilo spoznano kot eno najbolj perspektivnih v obzorjih
                  2020 na veliko podporo.
               Vključeno je pač vse razvojne strategije Evrope se usmerjajo predvsem na to področje
               in verjetno bi bilo prav, da tudi vaš odbor preda naprej informacijo raznim vsem
               odgovornim, da se sredstva in aktivnosti na tem področju dolgoročno čim bolj podprejo
               in razvijajo. In dolgoročno je tisto, kar je pomembno pri tem področju. Recimo, prej
               smo omenili v čem se razlikuje rastlinske genske banke ali pa genske banke v
               živinoreji od genskih bank in gozdnih genskih virov. Gozdno drevje raste 120, 250
               let. Ena sama generacija je zelo dolga. Mi nismo toliko vezani na akcesije semena v
               semenskih hranilnicah, ampak na dolgo rastoče populacije gozdnega drevja. Prej je
               bilo omenjeno tudi podpora bidiverziteti klimatske spremembe. To gozdno drevje se ne
               more izkoreniniti, če mu bodoče razmere v okolju ne bodo več ustrezale. Izhod za to,
               če želimo ohraniti gozd v Sloveniji na 61% površin Slovenije v sedanjem obsegu, je v
               ohranjanju potenciala prilagajanja bodočih populacij gozdnega drevja na bodoče
               spremembe v okolju. Tega pa ne dosežemo z žlahtnenjem, ampak z ohranjanjem
               biodiverzitete genetske pestrosti bodočih generacij, ki se bodo lahko v svojem dolgem
               življenjskem obdobju potem prilagodile na take razmere kakršne bodo, mi ne vemo
               kakšne točno bodo. Trenutna situacija v gozdarstvu je pa taka, da se sredstva za
               javno gozdarsko službo stalno krčijo. Prvo kar se skrči in ukine so sredstva za
               gozdno semenarstvo in drevesničarstvo, ki je v resnično slabi situaciji. Tudi seme
               sadike, glavna naša semenarska hiša, je lani šla v stečaj.</p>
               <p>Vse ostale, se pravi proizvodnja hrane, obstoj kmetij, sociodemografski razvoj na
               podeželju je pa odvisen, naši kmetje so odvisni od gozdov, tudi od gozda. Gozd
               zagotavlja celo serijo funkcij, od klimatskih, vodnih in tako naprej, do vseh naših
               rekreativnih. Se pravi, podpora gozdu, jaz mislim, da bi bila bistvena, da jo tudi
               vaš odbor podpira in propagira. Med drugim bi lahko bolj podprli gozdarske tematike,
               na primer v programu razvoja podeželja. Tam so v Evropi vključili v več, v vsaj štiri
               člene, tudi gozdne genske vire. Pri nas v naših strategijah se gozdnih genskih virov
               v te strategiji razvoja podeželja ne bodo podpirale. Tu bi se že dalo mogoče
               vzpodbuditi neko diskusijo in podpreti tudi bolj gozdarske tematike v teh bodočih
               aktivnostih.</p>
               <p>Mislim, da bi bilo prav, da se dolgoročno gleda na razvoj narave, gozda in podeželja
               v Sloveniji, da se podpre tiste javne službe, ki so vezane na dolgoročno
               funkcioniranje naših eko sistemov in naše krajine. Se pravi, v gozdarstvu recimo v
               obnovo. Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp47">

               <speaker>PREDSEDNIK MAG. DEJAN ŽIDAN:</speaker>

               <p>Hvala. Želi še kdo spregovoriti? Dr. Bačveva, generalna direktorca Direktorata za
               kmetijstvo.</p>
            </sp>
            <sp xml:id="SDT6-OZKGPIO-nujna-18-2013-02-19.sp48">

               <speaker>DR. MARTINA BAVEC:</speaker>

               <p>Lepo pozdravljeni tudi v mojem imenu in imenu mojih sodelavcev. Jaz bi rada opozorila
               še na en specifičen segment kmetijstva, ki pa je specifičen po tem, da potrebuje tudi
               ekološko pridelano seme, to je seveda ekološko kmetijstvo. Ne bo nič novega, če jaz o
               tem govorim  tudi temu zboru
               verjetno. Tukaj je pa pravzaprav situacija še slabša, kajti osnovna zahteva evropskih
               uredb za področje ekološkega kmetijstva govori tudi o tem, da mora tudi seme ali pa
               sadika ali pa trsna cepljenka, sadna sadika, biti pridelana, proizvedena na ekološkem
               kmetijskem obratu. Tako, da je pomanjkanje tovrstnih semen prav pri ekoloških
               kmetijah še toliko večje kot generalno sicer v Sloveniji. En del zgodbe je
               žlahtnjenje, jaz o tem ne bi govorila, ker so drugi več povedali. Bi pa mogoče se
               ustavila samo z nekaj besedami še na semenarstvu. V začetku prejšnjega desetletja tam
               med leti 2001 in 2004 smo v Sloveniji predelovali seme na 2500 hektarjih, po vstopu v
               Evropsko unijo nam je padla lastna pridelava semena za 1000 hektarjev, ko se je
               sprostil uvoz vseh semen brez teh notranjih kontrol v tistem letu, so izgubili delo v
               velikem obsegu po moj oceni tudi recimo semenski laboratoriji na kmetijskem
               inštitutu, pa recimo tudi še kateri drug semenarski laboratorij v Sloveniji, ker ni
               bilo več potrebno na meji delati, pač kontrole kaljivosti na te in druge parametre.
               Od tega leta dalje imamo evropsko sortno listo, kar pomeni vse, kar se v Evropi sme
               sejati, se sme sejati tudi v Sloveniji, ne glede na to, ali v naše klimatske razmere
               paše ali ne, danes pa je ocenjena pridelava še na 500 hektarjev manj, ca 1500
               hektarjev, po recimo toliko in toliko letih življenja v tej naši skupni združeni
               Evropi. Tako, da lahko nekako zaključimo po teh podatkih, da pravzaprav ta vstop ni
               najbolj optimalno vplival na lastno pridelavo semena, na drugi strani je pa preko ali
               pa ca 700 podjetij operaterjev, tistih, ki se na tak ali drugačen način ukvarjajo s
               semenom, v našem registru na ministrstvu od pridelave priprave za trg in trženje. Žal
               je teh, ki so pridelovalci bolj malo, več je teh, ki pač uvozijo, prepakirajo,
               distribuirajo ali pa da že kar končna pakiranja uvozijo in potem samo razdelijo med
               naše uporabnike. Če se jih 700 v Sloveniji s tem ukvarja, pomeni, da to je biznis, ki
               ga pač unovčijo kot dodano vrednost tuji pridelovalci semena, ne pa slovenski. Tako,
               da moje mnenje je, zdaj, ampak žal vam ne vem nekih mehanizmov povedati, da bi pač
               morali energijo vložiti tudi v samo pridelavo semen. Seveda za tiste zainteresirane
               za avtohtone, tradicionalne, te, kot je že državni sekretar že povedal tudi podpiramo
               v okviru programa razvoja podeželja. Letno je zdaj v zadnjem obdobju s tem ukrepom
               pokritih ca 5 tisoč hektarjev, število kmetij zdaj ta trenutek na pamet ne vem. Prav
               trenutno je, na žalost že bil en razpis, ki pa ni bil uspešen oziroma poziv
               strokovnim inštitucijam, da pripravijo podlage, opise avtohtonih, ogroženih rastlin,
               poljščin in ostalih seveda vrst za vpis v seznam za novo prihodnje obdobje v PRF do
               leta 2020, jaz upam, da bomo še nek širši nabor teh kultivarjev dobili in da bomo iz
               teh kultivarjev tudi naredili kakšne zgodbe, ki jih bomo znali prodati. Ko pa
               govorimo o tem, imamo zgodbo ptujski lüg, upam, da ga poznate, da ste ga zasledili,
               avtohtona slovenska čebula s ptujskega polja, tam med Moškanjci in Dornovo specifične
               oblike, specifične barve, specifične arome, dolgo skladiščenje, znana iz zgodovine z
               geografskim poreklom tudi zaščitena, ampak hudič je v podrobnostih. Pridelek tega
               ptujskega lüga je tam med 12 in 25 ton na hektar. Med tem, ko ene holandske,
               nizozemske, hibridne čebule, pa lahko 60, 70 ton na hektar. In seveda tukaj imamo
               zdaj problem ekonomičnost in želja po poceni hrani v Sloveniji. Ob nezavedanju, da je
                  pravzaprav hrana dragocena,
               ne pa draga, če jo znamo prav postaviti, pa še en drug primer bom povedala iz Gradca.
               V Gradcu in okolici na Štajerskem imajo eno lokalno sorto Grazer Krauthauptel se
               imenuje, ki je zelo podobna oziroma enaka kot naša ljubljanska ledenka. In glavica te
               sorte Grazer Krauthauptel je za 25 do 40 % dražje, višje cene kot pa ostale
               nizozemske sorte solate v istem termin pridelane. In Gradec z okolico išče to lokalno
               sorto, ker je bolj okusna, kot so prepričani, je domača itd.</p>
               <p>Tudi primer ptujskega prašiča, krško poljskega prašiča se opravičujem je bil omenjen.
               Zelo podobnega prašiča po videzu sem nedavno tega videla v Nemčiji, v kraju
               Schwäbisch Hall, črno belega iz katerega so naredili kmetje in organizatorji zgodbo,
               tržijo v ekskluzivnih restavracijah, imajo svoje prodajalne, del njihove proizvodnje
               je tudi ekološki. Nam manjka to, ni namen samo, genska banka ja, moramo jo imeti,
               ampak ni namen samo to.</p>
            </sp>
            <sp xml:id="SDT6-OZKGPIO-nujna-18-2013-02-19.sp49">

               <speaker>PREDSEDNIK MAG. DEJAN ŽIDAN:</speaker>

               <p>Spoštovane gospe, spoštovani gospodje. Tisti, ki nas ne poznate, to je danes že druga
               zaporedna seja Odbora za kmetijstvo in okolje, s tem da se opravičujem, ker vmes
               občasno klepetamo, prva je tudi pomembna, ker se je šlo o deklaraciji, ampak bomo
               zmogli do konca pozorno poslušati. Izvolite.</p>
            </sp>
            <sp xml:id="SDT6-OZKGPIO-nujna-18-2013-02-19.sp50">

               <speaker>GOSPA ________:</speaker>

               <p>Bom kar zaključila. V bistvu nam manjkajo zgodbe, kako to, kar bomo naredili ali
               požlahtnili ali ohranili domače tudi potem v biznis spraviti. In tukaj pa jaz upam,
               da nam bodo kmetijcem pomagali druge stroke ali pa drugi sektorji. Mi agronomi znamo
               pridelati ali pa požlahtniti, pač drug sektor pa je tisti, ki bo moral to znati prav
               spakirati in našim potrošnikom tudi predstaviti. Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp51">

               <speaker>PREDSEDNIK MAG. DEJAN ŽIDAN:</speaker>

               <p>Hvala, gospa direktorica. Besedo ima gospod Gašpar Gašpar Mišič.</p>
            </sp>
            <sp xml:id="SDT6-OZKGPIO-nujna-18-2013-02-19.sp52">

               <speaker>GAŠPAR GAŠPAR MIŠIČ (PS PS):</speaker>

               <p>Samo nekaj na kratko bi rad pojasnil. Ko vas poslušam, draga gospa, se samo potrjuje
               to, kar jaz ves čas govorim, da mi moramo slovenskemu pridelovalcu, kmetu ustvariti
               pogoje, da svoj pridelek predvsem proda. Ni dovolj to, kar je bila v preteklosti
               politika naša kmetijska politika, da ustvarimo pogoje, da slovenski kmet pridelek
               pridela. Ravno tukaj je problem brendirnja, ustvarjanja imidža, inovativnosti našega
               pristopa in tukaj smo mi padli na izpitu. Imamo znanje, imamo identiteto pravo in
               tako naprej. Vse imamo, dejansko imamo vse te vrednote tradicionalne, vendar nekako
               smo v krču, ko moramo dejansko svoj produkt zaščititi, ko moramo ustvariti zgodbo in
               danes se trži zgodba, in to je gospod prej omenil, tudi glede povezovanja kmetijstva
               in turizma. In dejansko mi moramo znati svoj pridelek tržiti. Tukaj je problem
               trženja, moramo znati tržiti in brendirati državo, kajti Slovenija namesto, da bi
               glede na svoje primerjalne prednosti v odnosu do partnerskih držav v EU in širše, v
               širšem prostoru v svetu, mi dejansko nekako nazadujemo. Imamo odlične bom rekel,
               primerjalne prednosti, kar drugi nimajo. V nečem smo najboljši. In v tem, v čemer smo
               najboljši, zanimivo je dejstvo, da prepoznajo potencial drugi in ne mi. Samo za
               medklic, naj vam povem, našo Tino Maze so prepoznali Švicarji, pa pravite Švicarji,
               mi ne bomo nikoli Švica. Ker Tina Maze nosi Milko gor in tako naprej, čokolado in
               tako dalje, to je brand. To je znanje brandiranja, mi ne znamo prepoznati v vas, v
               potencialu, v vaših otrocih, ki se danes šolajo, kaj bodo jutri naredili. Vse te naše
               tradicionalne vrednote, a veste, moč vsakega naroda je odvisna od njene lastne
               identitete, od moči identiteta, identiteta se pa kaže skozi vse to, skozi to
               tradicionalno znanje, tradicionalno kulturo. In, če mi tega ne znamo brendirati in
               ponuditi, bomo vedno v kategoriji držav, ki sledi države sledilke, namesto, da bi
               prišli v kategorijo držav, ki trende ustvarjajo. To je point, kar hočemo dejansko
               doseči. In še enkrat bom poudaril, da v letu dni v Državnem zboru zaradi vsega tega,
               kar opazujem in kar sem na novo spoznal kot nov poslanec, prav trpim zato, ker ne
               morem verjeti. Ne morem verjeti, da imamo toliko dobrih strokovnjakov. Ampak, kar sem
               pa ugotovil, da imamo odlične strokovnjake, ki so dobri za ugotoviti post festum za
               nazaj, da kritizirajo. To je problem. Isto, ko da bi vam vremenar rekel, včeraj je
               deževalo, predvčerajšnjim je bilo sonce in tako naprej. Kaj me briga, kaj je bilo
               včeraj,  je že prav, da vem,
               ampak mene zanima, kaj bo jutri in prednost, če hočete biti uspešni, morate imeti
               sposobnost predvidevanja, korak pred drugimi, pred konkurenco in to je tisto,
               majhnost je samo v glavi, tisti fant, ki je naredil Facebook je bogatejši štirikrat
               od Slovenije, pa je eden, nas je pa 2 milijona, pa smo reveži, v narekovajih. Jaz bi
               rad samo, da to našo inovativnost, vse to, kar je gospa zdaj omenjala in kar je
               predstavila, problem je dejansko, kar je naš kolega Ficko omenil, ker je dolgoletni
               izkušen komercialist, pozna teren in tako dalje, problem je, prijatelji moji, ravno v
               tem trženju. Kaj nam pomaga, če bomo pridelali, poglejte Toskano, Toskana ima vrhunec
               sezone v novembru, decembru, naši vinogradniki pokajo po šivih v novembru, za
               Martinovo in dalje, ampak ni sezone, hoteli se zaprejo, kapacitete ni, ker ne znamo
               pritegniti dejansko te tradicije, običaja, ne znamo pritegniti turista in zato je
               treba povezati turizem in kmetijstvo in tu bomo preživeli in to je naš "brand", to je
               naša prihodnost, jaz sem rekel, nimamo nafte, imamo pa štiri letne čase, imamo
               pridnega kmeta v Sloveniji, imamo odlične, tradicionalne vrednote, imamo naravno
               bogastvo, ker, pazite, kdor obvladuje naravna bogastva, naravo in energente, je
               gospodar ljudstva in če bomo mi dovolili, da nas bodo zasužnjili, multinacionalke, ki
               obvladujejo cel svet, lahko nas, itak so nas že zasužnjili, ekonomsko odvisnost so
               naredili, ampak vsaj dajmo se upreti, ena žilica upora, da ohranimo tudi nekaj
               svojega, če ne bomo čisto zbledeli, vsaka generacija nas odseka, nekaj manj, nekaj
               manj, čez 50, 100 let ne bo več naše identitete, to je problem nas.</p>
            </sp>
            <sp xml:id="SDT6-OZKGPIO-nujna-18-2013-02-19.sp53">

               <speaker>PREDSEDNIK MAG. DEJAN ŽIDAN:</speaker>

               <p> Gašpar, najlepša ti hvala. Pozabil si na golf igrišče, ampak to drugič.</p>
               <p>Branko Kurnjek, če pa noben drugi si ne upa nič reči. Branko izvoli.</p>
            </sp>
            <sp xml:id="SDT6-OZKGPIO-nujna-18-2013-02-19.sp54">

               <speaker>BRANKO KURNJEK (PS DL):</speaker>

               <p> Hvala za besedo, spoštovani vsi prisotni.</p>
               <p>Jaz bi imel pravzaprav eno vprašanje za gospoda vis-a-vis mene s Kmetijskega
               inštituta, oprostite, vašega imena nisem ...</p>
               <p>Torej, govorili ste, da je 12 avtohtonih živalskih pasem, da so praktično vse na robu
               izumrtja, zdaj zakaj je temu tako, lahko čisto logično sklepamo, najverjetneje za
               slovenskega kmeta ekonomsko niso privlačni in če bi želeli, da jih, torej te pasme,
               vzrejali, bi najverjetneje potrebovali kmetje kakšne finančne injekcije ali kaj
               podobnega.</p>
               <p>V bistvu me samo zanima, ali obstajajo kakšni programi, s katerimi se vi, torej, ki
               jih izvajate, da ne pride do izumrtja teh avtohtonih živalskih pasem na našem
               področju. Torej, ali neki dolgoročni programi za to obstajajo, ker izgleda, da jih
               ekonomsko tržiti očitno ne bomo mogli teh pasem.</p>
               <p>Hvala lepa.</p>
            </sp>
            <sp xml:id="SDT6-OZKGPIO-nujna-18-2013-02-19.sp55">

               <speaker>PREDSEDNIK MAG. DEJAN ŽIDAN:</speaker>

               <p> Hvala za vprašanje.</p>
               <p>Preden dobijo na nek način naši gostje, čeprav smo mi tukaj goste, besedo, še enkrat,
               spoštovane poslanke in poslanci, ali je še kakšno vprašanje, misel mogoče, med
               nami.</p>
               <p>Gospod podpredsednik, gospod Zvonko Lah. Zvonko, izvoli.</p>
            </sp>
            <sp xml:id="SDT6-OZKGPIO-nujna-18-2013-02-19.sp56">

               <speaker>ZVONKO LAH (PS SDS):</speaker>

               <p> Hvala lepa za besedo.</p>
               <p>No, zelo zanimivo je tole poslušati, mislim, da bo dalo tudi kakšne rezultate. Jaz bi
               samo malo povzel to, kar je rekel državni sekretar, mislim, da je zelo pomembno, da
               je pomembno, da mi ohranjamo genske vire, tako v rastlinski kot v živalski
               proizvodnji, da je pa potrebno razvijati oziroma žlahtnjenje tam, kjer vidimo neko
               priložnost, da se tudi komercialno stvari izplačajo, da smo konkurenčni na teh
               področjih. Mogoče bolj v smeri tudi, da preprečimo zaraščanje kmetijskih zemljišč,
               ker vidimo, da se kar precej kmetijska zemljišča zaraščajo, kjer enostavno je tako
               težko obdelovanje teh zemljišč, da se komercialno praktično ne splača. Mi moramo
               ohraniti kulturno krajino, podeželje tako kot je, kot smo ga prejeli in moramo iskati
               način, kako bomo to dosegli in jaz vidim priložnosti tudi preko tega, da ohranjamo te
               avtohtone rastline, kot avtohtone pasme živali, na nek način tudi mogoče s pomočjo
               države oziroma državnega denarja, nekega subvencioniranja.</p>
               <p>Mislim, da je državni sekretar povedal, kje so priložnosti, kje smo nekatere stvari
               že zamudili in jih moramo obuditi, tudi direktorja sem prej poslušal s pozornostjo,
               da ni zdaj problem, da nimamo genske banke vse na enem mestu, da ni treba zdaj to
               siliti skupaj, ker verjetno tudi ne gre in bi bilo veliko stroškov s tem, da pa želi
               biti ta stroka koristna, bolj, da ne gre samo za ohranjanje, da to ohranimo za bodoče
               rodove, ampak da iščemo priložnosti, da vse te avtohtone pasme in rastline poskušamo
               nazaj obuditi in da pač izkoristimo tiste priložnosti, kot je Gašpar rekel, tam kjer
               smo boljši. Verjetno zelenjava tam razvita nekje v Holandiji, ni ravno najboljša za
               naše podnebje, da mi lahko razvijemo ali pa imamo boljšo za naše podnebje, ki je
               lahko tudi komercialno bolj zanimiva, če ne drugo pa moramo, tako kot v Avstriji,
               propagirati, da bodo ljudje prepričani, da je to domače in boljše in da bo to šlo
               tudi v promet.</p>
               <p>Ta podatek, da je bistveno manj zdaj proizvajalcev teh semen, kot je bilo pred
               osamosvojitvijo, preden je ta globalizem prišel k nam, preden so ta semena prodrla k
               nam, je tudi vprašljivo in mislim, da bomo počasi res samo odvisni od tujine.</p>
               <p>Bi pa opozoril še na nekaj, to kar je gospod Žveglič prej rekel, mi imamo probleme
               določene pasme ohraniti, težko jih bomo ohranili, po drugi strani pa imamo tudi v
               kmetijstvu, kot pravimo, koruza je ena od rastlin, ki se najbolj množično seje pri
               nas in porablja za krmne živali, imamo potem pa probleme, kolobarjenje, škodljivci,
               tretiranje s <stage>/Nerazumljivo./</stage>, čebele in ne vem kaj še vse, ker smo prešli neko mejo
               tistega naravnega in se borimo sedaj s temi nadlogami, spet uporabljamo pa, da
               rešujemo določene stvari, preparate, ki onesnažujejo okolje. Ali je to, nekateri
               pravijo, ekologi, da prav, da na njivah sejemo kulture, s katerimi prehranjujemo
               živali, ker za kravo je trava in s tem smo neko ravnovesje porušili in je vprašanje,
               ali smo v prihodnosti konkurenčni s takim načinom kmetovanja, kot ga imamo sedaj.</p>
               <p>Tudi ekološko pridelana hrana, pri nas je imamo bistveno premalo, se ne splača, ali
               zavest ni še tako velika ali ne vem, kaj je tukaj narobe, jaz mislim, da bi morali,
               tako stroko, kot politiko vključiti zraven, pa mogoče še koga, saj imamo en kup
               inštitucij, to bil bilo potrebno po mojem sinhronizirati, najti skupne cilje in neko
               skupno pot in mislim, da bi na ta način lahko zadovoljili tako potrošnike, kulturno
               krajino ohranili, navade ohranili, ki so od nekdaj, mene je strah, tudi način
               življenja, ki ga imamo Slovenci, da bomo počasi spremenili in da bomo iz periferije,
               iz podeželja šli v center, ker se nič ne bo splačalo, vse bo držaje, tako nekateri
               ekonomisti že trdijo, da bi bilo najbolje, da bi vsi v blokih, pa skupne kuhinje, pa
               bi bilo vse najceneje, tudi voda in vse.</p>
               <p>Ampak tako ne gre, mislim, da se moramo temu upreti in izkoristiti vso znanje in
               tradicijo konec koncev in mislim, da je tale seja odbora res prava, da bi morali še večkrat, predsednik, se
               zgledovati po takem, in mi priti nasproti stroke in poslušati predvsem ljudi na
               terenu, tam kjer smo jih prepričevali, da so nas izvolili, bi se morali tudi kaj
               zapomniti, kaj so nam takrat ljudje govorili, ko smo jih rabili.</p>
               <p>Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp57">

               <speaker>PREDSEDNIK MAG. DEJAN ŽIDAN:</speaker>

               <p> Samo da nas vse spomnim, naslednji teden že gremo v zelo skrajni konec Slovenije,
               ki čuje na ime Šalovci.</p>
               <p>Sedaj pa predlagam takole, dva sta še javljena, prosim za kratko vaše mnenje,
               kakršnokoli bo, ker mi še seje nismo končali, namreč prehajamo potem na sklepe.</p>
               <p>Gospod Perpar, potem pa gospa Katarina Hölzl.</p>
            </sp>
            <sp xml:id="SDT6-OZKGPIO-nujna-18-2013-02-19.sp58">

               <speaker>TOMAŽ PERPAR:</speaker>

               <p> Jaz sem samo dolžan odgovor.</p>
               <p>Ja, imamo podpore ali pa subvencije, kot jih recimo tudi na kratko imenujemo, za rejo
               določenih avtohtonih pasem, tistih, ki so ogrožene in to tudi ima že določene
               rezultate. Samo dva primera recimo, če povem, krškopoljski prašič je v bistvu kar
               eden od teh primerov, za katerega veliko slišimo in je eden od boljših primerov, ali
               pa recimo reja cike, kjer je bilo leta 1992 16 osemenitev cikastih krav s semenom
               cikastih bikov, zdaj pa imamo približno 800 krav v Sloveniji.</p>
            </sp>
            <sp xml:id="SDT6-OZKGPIO-nujna-18-2013-02-19.sp59">

               <speaker>PREDSEDNIK MAG. DEJAN ŽIDAN:</speaker>

               <p> Hvala.</p>
               <p>Gospa Katarina Hölzl.</p>
            </sp>
            <sp xml:id="SDT6-OZKGPIO-nujna-18-2013-02-19.sp60">

               <speaker>KATARINA HÖLZL:</speaker>

               <p> Jaz bi morda samo, zelo mi je bilo všeč, ko je dr. Andrej Simončič dejal, da se mu
               zdi ta ideja o fundaciji en tak unicum in jaz verjamem, oziroma v tem trenutku imamo
               že pripravljen model, za katerega pa je potrebno predvsem sodelovanje in povezovanje
               vseh deležnikov. Jaz verjamem, da s fundacijo lahko dosežemo promocijo tega področja,
               tudi pospešimo trženje, pospešimo pridelavo ter promocijo tradicionalnih vrednot, ter
               zaščito genskih virov.</p>
               <p>Zaradi tega bi še enkrat pozvala vse, da se potem temu vabilu, ki bo bilo poslano,
               nekako se odzovete, seveda če čutite tako, da želite pri tem sodelovati, jaz bom kar
               določila v tem dopisu nek rok, nekje 8 dni, jaz upam, da je to dovolj in to je
               to.</p>
               <p>Hvala.</p>
            </sp>
            <sp xml:id="SDT6-OZKGPIO-nujna-18-2013-02-19.sp61">

               <speaker>PREDSEDNIK MAG. DEJAN ŽIDAN:</speaker>

               <p> Hvala.</p>
               <p>Če se strinjate, spoštovane poslanke in poslanci s tem, razpravo zaključujem.</p>
               <p>Prehajamo na predloge sklepov. Čeprav v začetku sklica ni bilo zamišljeno, da bomo
               danes sprejemali sklepe zato, ker je glavni namen, da se seznanim s stanjem, pa je
               tekom samega izvajanja odbora v bistvu nastal predlog treh sklepov.</p>
               <p>Preberem počasi prvi sklep, na žalost ni vse tako napisano, kot bi moralo biti, ker
               enostavno to tukaj ne omogoča tehnika. To je prvi sklep, ki na nek način predlog
               sklepa, s katerim se oba z ministrom, ki ga več ni tukaj, strinjava in kaže, da v
               bistvu čutimo pomen področja, o katerem razpravljamo, glasi se pa predlog sklepa
               takole: Odbor predlaga Ministrstvu za kmetijstvo in okolje, da sprejme ukrepe, s
               katerimi bo zagotovljeno intenzivnejše in dolgoročnejše izvajanje javne službe na
               področju zagotavljanja in ohranjanja genskih virov v Sloveniji. To je predlog prvega
               sklepa, bom sicer še dal besedo tudi gospodu državnemu sekretarju, da se opredeli,
               čeprav so vsi trije sklepi tudi z njim usklajeni že.</p>
               <p>Predlog drugega sklepa: Odbor za kmetijstvo, gozdarstvo, prehrano in okolje predlaga
               Ministrstvu za kmetijstvo in okolje, da pri pripravi predloga programa varstva
               biotske raznovrstnosti v živinoreji za leto 2013 določi prioritete, ki bodo kljub
               zmanjševanju sredstev na proračunski postavki namenjeni izvajanju nalog genske banke
               v živinoreji omogočale doseganje dolgoročnih ciljev, namenjenih razvoju, varstvu in
               ohranjanju živinorejskih genskih virov.</p>
               <p>In predlog tretjega sklepa: Odbor predlaga, da se izvajalci genske banke povežejo in
               vzpostavijo sodelovanje s predstavniki civilne družbe pri zbiranju in ohranjanju
               genske banke.</p>
               <p>Preden dam na razpravo vse tri sklepe, bi prosil kljub vsemu, gospod državni
               sekretar, če poveste vaše mnenje.</p>
            </sp>
            <sp xml:id="SDT6-OZKGPIO-nujna-18-2013-02-19.sp62">

               <speaker>BRANKO RAVNIK:</speaker>

               <p> Ja, s predlaganim se strinjam.</p>
            </sp>
            <sp xml:id="SDT6-OZKGPIO-nujna-18-2013-02-19.sp63">

               <speaker>PREDSEDNIK MAG. DEJAN ŽIDAN:</speaker>

               <p> Hvala.</p>
               <p>Dajem sklepe v razpravo. A se strinjate, spoštovane poslanke in poslanki, da
               glasujemo skupaj? Kdo je za?
               <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo sprejeli vse tri sklepe.</p>
               <p>Tudi vam se, spoštovane poslanke in poslanci, zahvaljujem za izčrpno razpravo, ob tem
               da že je bila izčrpna razprava, ki smo jo imeli pred tem o deklaraciji. Gospod
               direktor, tudi vam, vašim sodelavcem in ostalim gostom se zahvaljujem za zelo aktivno
               udeležbo na današnji seji odbora. Pobudo podpredsednika, gospoda Zvonka Laha, da bolj
               pogosto potekajo seje v bolj ustvarjalnem vzdušju, kot je na Šubičevi 4, bomo
               absolutno upoštevali.</p>
               <p>S tem zaključujem današnjo sejo. Lepo se imejte! <stage type="time">Seja je bila končana 19.
                  februarja 2013 ob 18.21.</stage>
               </p>
            </sp>
         </div>
      </body>
   </text>
</TEI>
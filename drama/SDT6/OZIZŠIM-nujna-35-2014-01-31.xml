<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIZŠIM-nujna-35-2014-01-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">13FFD73597643911C1257D1F005A83BD</idno>
               <idno type="custom" subtype="day">696400B7EBD9E694C1257C7C002C4DAE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=696400B7EBD9E694C1257C7C002C4DAE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZŠIM-nujna-35-2014-01-31.OZIZŠIM" n="35">
               <name>nujna seja</name>
               <date when="2014-01-31"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZŠIM-nujna-35-2014-01-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZŠIM-nujna-35-2014-01-31.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, KULTURO, ŠPORT IN MLADINO</stage>
            <stage type="session">35. nujna seja</stage>
            <stage type="date">(31. januar 2014)</stage>
            <stage type="chairman">Sejo je vodil Jožef Kavtičnik, predsednik odbora.</stage>
            <stage type="time">Seja se je pričela ob 08.03.</stage>
            


            <sp xml:id="SDT6-OZIZŠIM-nujna-35-2014-01-31.sp1">

               <speaker>PREDSEDNIK JOŽEF KAVTIČNIK:</speaker>

               <p> Dobro jutro.</p>
               <p>Pričenjam s 35. nujno sejo Odbora za izobraževanje, znanost, šport in mladino. Med
               nami pozdravljam vse članice in člane odbora in vse vabljene. Obveščam vas, da so
               zadržani s seje in so se opravičili kolega Mihael Prevc, po pooblastilu poslanke
               Marije Plevčak pa je na seji prisotna mag. Jana Jenko, ki jo prav lepo
               pozdravljam.</p>
               <p>Na sejo sem vabil prvopodpisanega za zahtevek seje, te nujne seje, Jožeta Tanka,
               namesto njega sem slišal, da bo sodeloval oziroma prebral zahtevo kolega Andrej Čuš.
               Upošteval sem tudi predlog predlagatelja za ta sklic nujne seje, da na sejo vabim
               ministra za izobraževanje, ki bi ga itak vabil, dr. Jerneja Pikalo, vabil sem tudi
               bivšega ministra, dr. Igorja Lukšiča, državnega sekretarja na Ministrstvu za
               izobraževanj,e znanost in šport, Aljuša Pertinača, predstavnika Fakultete za družbene
               vede Univerze v Ljubljani, ne vem, a je, a, ste tukaj, potem predstavnika
               znanstvenoraziskovalnega centra SAZU, tudi, torej, lepo pozdravljeni, hvala, da ste
               se odzvali. S sklicem ste prejeli tudi dnevni red in ni bilo v času poslovniškega
               roka nobenega predloga, da bi se dnevni red spremenil, zato dnevni red ostaja takšen,
               kot je bil s sklicem tudi napovedan. To je sum nepravilnosti in korupcije pri javnem
               razpisu <q>»Formalne oblike izobraževanja za državljanstvo v multikulturni družbi«</q>
               ministrstva za šolstvo iz leta 2009.</p>
               <p>Zahteva Poslanske skupine SDS za sklic nujne seje odbora z dne 16. 1. 2014 je bil
               objavljena na spletni strani Državnega zbora, vi pa ste z vabilom prejeli tudi ta
               zahtevek v pisni obliki.</p>
               <p>Besedo dajem, torej, ker prehajamo na <title>1. TOČKO DNEVNEGA REDA</title>, besedo dajem
               predlagateljem zahteve za sklic nujne seje.</p>
            </sp>
            <sp xml:id="SDT6-OZIZŠIM-nujna-35-2014-01-31.sp2">

               <speaker>ANDREJ ČUŠ (PS SDS):</speaker>

               <p> Hvala lepa, gospod predsedujoči. Lep pozdrav vsem prisotnim, gospodu ministru.</p>
               <p>Skratka, v Poslanski skupini Slovenske demokratske stranke smo se odločili da
               skličemo oziroma zahtevamo sklic nujne seje Odbora za izobraževanje, znanost, šport
               in mladino za obravnavo točke sum nepravilnosti in korupcije prijave na razpisu
               <q>»Formalne oblike izobraževanja za državljanstvo v multikulturni družbi«</q> ministrstva
               za šolstvo iz leta 2009.</p>
               <p>Zaradi suma nepravilnosti pri javnem razpisu formalne oblike izobraževanja za
               državljanstvo v multikulturni družbi, na katerem je zmagal projekt Fakultete za
               družbene vede, je bila pred nekaj dnevi, oziroma zdaj že tedni, na policijo vložena
               anonimna ovadba zoper nekdanjega šolskega ministra in predsednika SD, dr. Igorja
               Lukšiča, ministra za izobraževanje, dr. Jerneja Pikala ter državnega sekretarja,
               Aljuša Pertinača.</p>
               <p>Na razpisu formalne oblike izobraževanja za državljanstvo v multikulturni družbi
               tedanjega ministrstva za šolstvo in šport je zmagal projekt Državljanska vzgoja
               Fakultete za družbene vede, ki je iz državne blagajne prejela 590 tisoč evrov.
               Projekt je na FDV izvajal Center za kritično politologijo, ki ga vodi dr. Andrej
               Lukšič, brat dr. Igorja Lukšiča. Vodja projekta je bil dr. Jernej Pikalo, sodelovala
               pa je tudi dr. Marina Lukšič Hacin, sestrična dr. Igorja Lukšiča. Ravno tako je bil
               med sodelavci projekta direktor Znanstvenoraziskovalnega centra slovenske akademije znanosti in umetnosti, dr.
               Oto Lutar, večletni sodelavec dr. Igorja Lukšiča. Šolsko ministrstvo naj bi po
               poročanju medijev v okviru istega razpisa podelilo še dodatnih 800 tisoč evrov ZRC
               SAZU, kjer je zaposlena Lukšičeva sestrična, dr. Marina Lukšič Hacin. Ob vprašanjih,
               povezanih z nepotizmom in načinom izbire projektov, se pojavlja tudi vprašanje
               smotrnosti porabe teh sredstev, torej kar 1,4 milijona evrov. Gre za ogromno vsoto
               denarja za pretežno teoretsko delo. Na primer za belo knjigo vzgoje in izobraževanja
               je bilo tako recimo namenjenih precej manj, okoli 600 tisoč evrov, pri projektu pa je
               sodelovalo ogromno ljudi. Pregled stroškov kaže, da so od 1,4 milijona evrov kar 1,15
               milijona evrov namenili za plače, honorarje in podjemne pogodbe za obdobje med
               januarjem 2010 in avgustom 2011. Za ta denar je sicer ob smernicah za prenovo
               poučevanja državljanske vzgoje nastalo 5 zbornikov in 31 strokovnih člankov. Čeprav
               pregled kaže na akademsko korupcijo in avtoplagiatorstvo, saj je zdajšnji minister,
               dr. Jernej Pikalo, članek Kozmopolitanska demokracija napisal in objavil še preden je
               razpis sploh obstajal. Lukšičev brat, dr. Andrej Lukšič, pa je podobno storil s
               člankom konec demokracije.</p>
               <p>Predsednik SD, dr. Igor Lukšič, naj bi pri svojem delu zlorabil uradni položaj, saj
               naj bi tedaj sedanjemu ministru, dr. Jerneju Pikalu in drugim, omogočil pridobitev
               večje premoženjske koristi. Po navedbah iz ovadbe je postopek izbire usmerjal
               zdajšnji državni sekretar, Aljuš Pertinač, ki naj bi sodeloval po navodilih dr.
               Igorja Lukšiča. Po mnenju ovaditelja obstaja tudi utemeljen sum, da je Lukšič v
               sostorilstvu s Pikalom in Pertinačem storil kaznivo dejanje sprejemanja koristi, dr.
               Pikalo pa naj bi zagrešil tudi kaznivo dejanje dajanja daril za nezakonito
               posredovanje. Tedanji minister, dr. Igor Lukšič, naj bi zdajšnjemu ministru, dr.
               Pikalu, omogočil nadaljevanje in financiranje dejavnosti, ki jo je že izvajal, ob tem
               pa obseg celotnega sofinanciranja omejil na Državljansko vzgojo. Očitek drži, ne
               nazadnje ZRC SAZU, ki je za projekt dobival 800 tisoč evrov, že pred tem delala na
               projektu. Obstaja torej utemeljen sum oziroma vtis podvajanja plačil. Verjetno se
               lahko spomnimo, da je bila podobna projektna ekipa v sestavi dr. Lukšič ter Aljuš
               Pertinač vpletena tudi v proces dodeljevanja evropskih sredstev za športni center
               Stožice, zaradi katerega mora Mestna občina Ljubljana vrniti skoraj 2 milijona evrov.
               Vodja projektne enote za strukturne sklade na šolskem ministrstvu, ki ga je vodil dr.
               Igor Lukšič, je bil tedaj zdajšnji državni sekretar, Aljuš Pertinač. Ministrstvo je
               tokrat Stožicam odobrilo prejem denarnih sredstev, kasneje pa je bilo ugotovljeno, da
               je Mestna občina Ljubljana v prijavi na razpis za sofinanciranje stadiona Stožice
               napačno navedla število diskontnega eksponenta, ki upravičuje višino stroškov in
               prijavila tudi dela, za katera je vložila terjatev do podjetja SCT, zaradi
               neustreznosti nekaterih del.</p>
               <p>V medijih smo lahko tudi zasledili, da projekt Državljanska vzgoja ni edini
               prijateljsko in družinsko dodeljeni projekt. ZRC SAZU naj bi v času, ko je bil
               minister dr. Lukšič, prejelo sredstva s strani šolskega ministrstva, tudi za projekt
               Medkulturni odnosi, ki ga vodi Lukšičev osebni prijatelj, dr. Lutar. Koordinirala pa
               ga je Lukšičeva sestrična, dr. Marina Lukšič Hacin, med sodelavci pa je bil tudi dr.
               Jernej Pikalo.</p>
               <p>Po opravljeni razpravi na Odboru za izobraževanje, znanost, šport in mladino
               predlagamo, da sprejme naslednje sklepe. Odbor za izobraževanje, znanost, šport in
               mladino se je seznanil z nepravilnostmi na razpisu <q>»Formalne oblike izobraževanja za
               državljanstvo v multikulturni družbi«</q>. Drugi sklep, Odbor za izobraževanje, znanost,
               šport in mladino poziva Komisijo za preprečevanje korupcije, da preuči korupcijska
               tveganja in realizacijo projekta Državljanska vzgoja. Ter kot zadnjega, Odbor za
               izobraževanje, znanost, šport in mladino poziva Ministrstvo za izobraževanje, znanost
               in šport, da opravi evalvacijo ter strokovni nadzor realizacije projekta Državljanska
               vzgoja.</p>
               <p>To je zaenkrat vse. Hvala lepa.</p>
            </sp>
            <sp xml:id="SDT6-OZIZŠIM-nujna-35-2014-01-31.sp3">

               <speaker>PREDSEDNIK JOŽEF KAVTIČNIK:</speaker>

               <p> Hvala lepa.</p>
               <p>Ja, postopkovno. Kolega Branko Kurnjek, prosim.</p>
            </sp>
            <sp xml:id="SDT6-OZIZŠIM-nujna-35-2014-01-31.sp4">

               <speaker>BRANKO KURNJEK (PS DL):</speaker>

               <p> Hvala za besedo, gospod predsednik in dobro jutro vsem skupaj.</p>
               <p>Glejte, iz vložene zahteve za sklic nujne seje in tudi iz besed predlagatelja je bilo
               povedano, da je bila pred nekaj dnevi na policijo vložena anonimna ovadba, tudi zoper
                  prisotnega, dr. Jerneja
               Pikala, ministra za izobraževanje. Ponovno, kakor tudi na nekaterih drugih delovnih
               telesih v zadnjem času, se postavljen v bistvu, da moram igrati sodnika in tožnika in
               to na delovnem telesu, ki za to ni pristojno, namreč naš odbor ni pristojen za
               obravnavo in ugotavljanje nepravilnosti, ker če bi že bil, bi tu morala sklicana
               preiskovalna komisija, kjer so pristojnosti poslancev popolnoma drugačne, kot so na
               tem odboru.</p>
               <p>Gospod predsednik, predlagam, in tudi v skladu s tem, kar ste enkrat že dobili tudi s
               strani Zakonodajno-pravne službe, da vsebina zahteve predstavlja konkretno zadevo, ki
               se vodi pred pristojnim organom zoper konkretno osebo in če se torej takšna zadeva,
               kjer je bila vložena ovadba, odvija pred drugimi državnimi organi, torej organi
               pregona, predlagam, da odločite oziroma daste na glasovanje, da naj se ta seja zaradi
               teh razlogov, ki sem jih omenil, ne nadaljuje oziroma naj se konča.</p>
               <p>In samo nekaj bi še želel citirati iz seje, ki smo jo imeli prejšnji teden, 24. 1.
               2014 na temo TEŠ 6, in to, kar je povedal gospod Andrej Vizjak, član Poslanske
               skupine SDS, citiram iz magnetograma, dobesedno. Mislim, da je zelo neproduktivno,
               kar delamo dneve in tedne, govorimo o zgodovini tega projekta in kažemo s prstom gor,
               dol, mi politiki, in to je brezplodna, ker imamo verjetno v tej državi organe
               pregona, imamo institucije, ki naj prepoznajo in kaznujejo tiste, ki so odgovorni za
               slabe odločitve, za negospodarnost in tako naprej. In da ne bo nesporazuma, če je
               gospod dr. Pikalo in vsi tisti, ki so navedeni v sklicu te nujne seje, ovadenci,
               česarkoli kriv, jaz upam, da bodo organi pregona to dokazali in da bodo te osebe
               seveda za to tudi ustrezno kaznovane.</p>
               <p>Torej, prosim, gospod predsednik, da daste moj predlog na glasovanje. Hvala.</p>
            </sp>
            <sp xml:id="SDT6-OZIZŠIM-nujna-35-2014-01-31.sp5">

               <speaker>PREDSEDNIK JOŽEF KAVTIČNIK:</speaker>

               <p> Hvala lepa.</p>
               <p>O postopkovnem predlogu ni razprave. Kot sem vas razumel predlagate, da zaključimo
               sejo, zato ker odbor ni pristojen, da bi lahko razsojal o zadevah, ki so predane
               organom, ki morajo to narediti.</p>
               <p>Torej, dajem predlog kolega Kurnjeka v odločanje. Ni, ne ni. Oprostite, še enkrat
               povem. O postopkovnem predlogu ni razprave, ni obrazložitve glasu, zato dajem predlog
               v odločanje.</p>
               <p>Proceduralno, ja, prosim. Oziroma postopkovno.</p>
            </sp>
            <sp xml:id="SDT6-OZIZŠIM-nujna-35-2014-01-31.sp6">

               <speaker>MATEJA PUČNIK (PS SDS):</speaker>

               <p>Hvala lepa za besedo, spoštovani predsednik. Postopkovno. Jaz sem sicer mislila, da
               lahko v imenu poslanske skupine obrazložimo, kako bomo glasovali glede tega
               proceduralnega predloga, ampak jaz bi še vseeno v postopkovnem predlagala, da
               vendarle še enkrat razmislimo in opravimo danes to razpravo. Gospod dr. Pikalo je
               prišel danes na odbor, kar nekaj vprašanj se poraja, jaz sem tudi na to temo že
               postavila poslansko vprašanje, tam je čas zelo omejen in predlagam, da damo
               priložnost, da se tudi tisti, ki so povabljeni, danes o tem izrečejo. Vendarle gre za
               porabo denarja na področju vzgoje in izobraževanje, govorimo o milijon 400 tisočih
               evrih, od tega o milijonu za plače v tem projektu, porajajo se tudi, vsaj iz te
               ovadbe je mogoče slediti, sumi o korupciji, nepotizmu in jaz mislim, pa da mi kot
               tukaj v odboru smo pristojni, da o tem razpravljamo. Ne da sodimo, ali da smo
               tožniki, ali krvniki, kakorkoli, ampak da o tem razpravljamo.</p>
            </sp>
            <sp xml:id="SDT6-OZIZŠIM-nujna-35-2014-01-31.sp7">

               <speaker>PREDSEDNIK JOŽEF KAVTIČNIK:</speaker>

               <p> Vaš postopkovni predlog?</p>
            </sp>
            <sp xml:id="SDT6-OZIZŠIM-nujna-35-2014-01-31.sp8">

               <speaker>MATEJA PUČNIK (PS SDS):</speaker>

               <p>Da še enkrat razmislimo in opravimo to razpravo. Hvala lepa.</p>
            </sp>
            <sp xml:id="SDT6-OZIZŠIM-nujna-35-2014-01-31.sp9">

               <speaker>PREDSEDNIK JOŽEF KAVTIČNIK:</speaker>

               <p> Hvala lepa.</p>
               <p>Poglejte, moram dati najprej postopkovni predlog, ki ga je podal kolega Branko
               Kurnjek, v odločanje in če seveda ne bomo potrdili tega, potem bo seveda normalno
               seja tekla naprej.</p>
               <p>Vaš postopkovni, gospa Ljudmila Novak.</p>
            </sp>
            <sp xml:id="SDT6-OZIZŠIM-nujna-35-2014-01-31.sp10">

               <speaker>LJUDMILA NOVAK (PS NSi):</speaker>

               <p>Moj postopkovni predlog je enak, da vendarle naredimo neko razpravo. Zakaj bi
               sumničili, zakaj bi imeli neke predstave o stvari in tukaj so sedaj vpleteni in
               mislim, da je prav, da iz njihovih ust slišimo, da stvari zanikajo ali pa pojasnijo.
               Mislim, da bi s tem si olajšali delo.</p>
            </sp>
            <sp xml:id="SDT6-OZIZŠIM-nujna-35-2014-01-31.sp11">

               <speaker>PREDSEDNIK JOŽEF KAVTIČNIK:</speaker>

               <p> Hvala lepa.</p>
               <p>Saj zaradi tega sem dal tudi to na dnevni res, to nujno sejo, čeprav veste, da če je
               zadeva predana naprej organom, ki morajo raziskovati, ni dobro, to je moje mnenje, ni
               dobro, da se politika začne vmešavati in seveda da neko svojo politično orientacijo,
               kako  bi naj organi pregona
               odločali.</p>
               <p>Tako da to ni dobro, dajem postopkovni predlog v odločanje. Nič več, prosim. Dajem
               kar ta postopkovni predlog, ki ste ga dali, na odločanje.</p>
               <p>Kdo je za? <stage>(10 članov.)</stage> Kdo je proti? <stage>(4 člani.)</stage></p>
               <p>S tem zaključujem današnjo sejo in se zahvaljujem vsem, ki ste bili pripravljeni
               priti na to sejo. Hvala. <stage type="time">Seja je bila končana 31. januarja 2014 ob 08.18.</stage>
               </p>
            </sp>
         </div>
      </body>
   </text>
</TEI>
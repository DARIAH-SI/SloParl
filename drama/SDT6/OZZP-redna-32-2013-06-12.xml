<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZP-redna-32-2013-06-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">96BECBF0328FC92BC1257D1F005A7535</idno>
               <idno type="custom" subtype="day">D9FD2259E487C0DFC1257B8D001EA625</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=D9FD2259E487C0DFC1257B8D001EA625</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZP-redna-32-2013-06-12.OZZP" n="32">
               <name>redna seja</name>
               <date when="2013-06-12"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZP-redna-32-2013-06-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZP-redna-32-2013-06-12.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">32. seja</stage>
            <stage type="date">(12. junij 2013)</stage>
            <stage type="chairman">Sejo je vodila Janja Klasinc, predsednica odbora.</stage>
            <stage type="time">Seja se je pričela ob 9.04. </stage>
            


            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Spoštovane kolegice in kolegi, začenjam 32. sejo Odbora za zunanjo politiko. Obveščam
               vas, da so zadržani oziroma da na seji sodelujejo kot nadomestne članice in člani
               naslednji poslanci. Ali smo dobili kakšno nadomestilo? Za enkrat nič. Če bo še v toku
               seje kaj prišlo bom sporočila. Pozdravljam vse prisotne s strani vlade državnega
               sekretarja dr. Boža Cerarja, ostale predstavnike vlade in potem še posebej med nami
               pozdravljam predstavnika bivšega ministra za zunanje zadeve in posebnega predstavnika
               Evropske unije na Kosovu gospoda Samuela Žbogarja, ki bo naš uvodničar pri 2. točki
               dnevnega reda. Pred tem pa še moramo preiti na določitev<gap n=".."/> opravičujem se,
               pozdravljam tudi predstavnike medijev, vidim. Prihajamo na določitev dnevnega reda,
               včeraj 11. junija ste prejeli predlog za širitev dnevnega reda s točkami 2a, 2b ter
               4a. Predlagam, da glasujemo o predlogu za širitev. Najprej bi glasovali o predlogu za
               širitev s točko 2a. Začenjam glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Predlog je sprejet.</p>
               <p>Glasujemo o predlogu za širitev s točko 2b.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Širitev s točko 2b je sprejeta.</p>
               <p>Glasujemo še o predlogu za širitev s točko 4a.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Predlog je sprejet.</p>
               <p>Naj še povem, da je umaknjena z dnevnega reda tudi 3. točka, to je pobuda za
               sklenitev sporazuma med ministrstvom za obrambo Republike Slovenije in Ministrstvom
               za kosovske varnostne sile Republike Kosovo o sodelovanju, ki smo jo obravnavali že
               na 35. nujni seji odbora, včeraj pa sta ministra Jakič in Čeku sporazum tudi že
               podpisala. Tako smo določili dnevni red te seje.</p>
               <p>Prehajamo na <title>1. TOČKO DNEVNEGA RED - VPRAŠANJA IN POBUDE ČLANOV ODBORA ZA
                  ZUNANJO POLITIKO.</title> Prvi se je k besedi javil gospod Samo Bevk. Izvoli.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa, gospa predsednica. Lep pozdrav vsem prisotnim!</p>
               <p>Moje vprašanje je povezano s sodelovanjem s sosednjo Italijo. Danes je predsednica
               vlade na obisku v sosednji prijateljski Republiki Italiji, kjer se bo sestala s
               predsednikom vlade Enricom Lettijom in predsednikom države Giorgiom Napotlianom,
               jutri pa tudi s papežem Frančiškom. To je spodbudno, da sodelujemo na tako visoki
               ravni s sosednjo Italijo in vsekakor je to koristno. Imamo zelo veliko odprtih
               vprašanj, kljub temu, da z Italijo zelo dobro sodelujemo in so odnosi odlični. Ampak
               mene zanima sodelovanje Republike Slovenije z deželno ravnjo. Pri nas pokrajin
               nimamo, tako da velikokrat je prav to umanjkanje pokrajinske ravni problem za
               sodelovanje. Zato bi jaz gospoda državnega sekretarja dr. Cerarja vprašal glede
               sodelovanja z deželo Furlanijo - Julijsko krajino. To je naša soseda. Tudi z deželo
               imamo dobre odnose. Sedaj je prišlo tam tudi do sprememb, predsednica deželne uprave
               je postala Debora Serracchiani, ki zelo visoko kotira tudi v državni politiki in
               kolikor vem  je v demokratski
               stranki in pri predsedniku vlade glavna, ki pokriva področje infrastrukture in njena
               beseda v Rimu zelo veliko velja. Marsikdaj so stališča Rima drugačna od stališč
               posameznih dežel, tako je bilo tudi pri plinskih terminalih v Tržaškem zalivu in
               predsednica deželnega odbora Debora Serracchiani je plinske terminale ocenila kot
               preživet projekt, enako stališče oziroma negativno stališče do tega projekta smo
               zavzeli tudi na Odboru za zunanjo politiko na zaprti seji decembra lanskega leta.
               Hočem reči, da bi bilo poglobljeno sodelovanje med Vlado Republike Slovenije in
               deželno upravo Furlanije Julijske krajine zelo pomembno, kajti imamo veliko skupnih
               projektov in eden glavnih razvojnih je sedaj usmerjen v razvoj severno jadranskih
               pristanišč in konkurenco med temi severno jadranskimi pristanišči. Gre za to kdo bo
               prevladal na tem področju, čeprav bi to lahko bil pandan severno evropskim
               pristaniščem, kajti ta jadranski vstop kot vstopna točka v Evropsko unijo je
               strateška pozicija in tukaj gre za sodelovanje štirih in za konkurenco štirih
               pristanišč, na eni strani Benetk in Reke, na drugi strani pa Trsta in Kopra. In
               bistveno za nadaljnji razvoj Luke Koper in vsega kar je vezano s tem in za
               gospodarski razvoj je kako bosta Luki Koper in Trst sodelovali in mislim, da bi
               pogovori na vladni in deželni ravni lahko pripomogli k temu, da bi rešili številne in
               pospešili številne projekte kot je sodelovanje na teh pristaniščih na infrastrukturi,
               železniški infrastrukturi. Mi vemo, da danes recimo ni med Slovenijo in Italijo
               železniške povezave, treba se je baje iz Benetk do Ljubljane trikrat presesti in to
               je katastrofalno. Tako, da bi predlagal, da se poglobi sodelovanje med Vlado
               Republike Slovenije in deželno upravo Furlanije Julijske krajine, kajti tukaj vidim
               veliko priložnosti za razvoj, nekatere sem tudi omenil. Sprašujem tudi gospoda
               državnega sekretarja ali namerava vlada v bodoče okrepiti sodelovanje z deželo
               Furlanijo Julijsko krajino na teh konkretnih projektih? Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala, besedo ima dr. Jelušičeva.</p>
            </sp>
            <sp who="SDT6:JelušičLjubica">

               <speaker>DR. LJUBICA JELUŠIČ (PS SD):</speaker>

               <p>Najlepša hvala za besedo, spoštovana predsednica.</p>
               <p>Zelo me veseli, da lahko v naši sredi danes pozdravimo posebnega predstavnika
               Evropske unije za Kosovo, našega nekdanjega kolega Žbogarja. Tudi v luči tega, da smo
               že razpravljali na OZP-ju o obrambnem sporazumu med našim Ministrstvom za obrambo in
               pa Ministrstvom za kosovske varnostne sile in ker je bilo precej dvomov izrečenih
               glede pristnosti sodelovanja med Srbijo in Kosovim, tudi v razpravah, ki smo jih
               imeli tukaj, se mi zdi, da bo pomembno kar nam bo lahko kolega Žbogar iz prve roke
               povedal kako dejansko nastaja ta politika, ampak to pustimo za drugo točko današnjega
               dnevnega reda. Lep pozdrav tudi vsem kolegom in kolegicam in predstavnikom vlade.</p>
               <p>Za dr. Cerarja, državnega sekretarja pa imamo vprašanje, ki je povezano s situacijo v
               Turčiji. In sicer, zato, ker smo mi v preteklem tednu tako Odboru za zunanjo politiko
               kot Odboru za zadeve Evropske unije imeli na obisku delegacijo turških
               parlamentarcev, ki je bila sestavljena iz pozicije in opozicije. Ampak bistveno je
               to, da ko jih je kolega Mitja Meršol z naše strani z zaskrbljenostjo vprašal kaj se
               dogaja v Turčiji, so nam odgovorili, da je 100.000 protestnikom na enem istanbulskem
               trgu malo v primerjavi z 76 milijoni prebivalcev, ki jih ima Turčija in da si oni ne
               delajo tako velikih skrbi okli tega majhnega števila protestnikov. No, prejšnja
                   noč kaže, da si vendarle
               delajo skrbi tudi glede protestnikov na trgu Taksim, ker bi jih sicer ne razgnali z
               nesorazmerno veliko policijsko silo s solzivcem, vodnimi topovi in oklepnimi vozili.
               Pri tem je bilo rečeno, da je ta grobost turške policije in tudi turške politike do
               protestnikov posledica izgube evropske perspektive Turčije. Jaz vas prosim, če nam
               lahko vi komentirate oziroma pojasnite kaj bi se zdaj dalo razumeti pod to izgubo
               evropske perspektive Turčije. Jaz se bojim, da Turčija zdaj zgublja evropsko
               perspektivo zaradi tega, ker je v bistvu njenega politika bolj iskrena oziroma bolj
               jasno pokazala kako v resnico razume svoj odnos do demokracije in drugače mislečih.
               To je prvo vprašanje v zvezi s tem. Drugo je pa povezano s tem kar so nam
               parlamentarci rekli oziroma so pri nas lobirali in so se pri tem obnašali zelo
               državotvorno. Namreč, prosili so za slovensko podporo pri njihovih načrtih za
               razstavo EXPO leta 2020 v Izmirju in mi parlamentarci razen, da prosimo vse vas
               predstavnike vlade oziroma vam prenesemo to željo, nimamo prav veliko možnosti, da bi
               podpirali te njihove načrte. Vas pa prosimo, če mogoče situacijo poznate bolje, pa
               nam pojasnite in tudi poveste ali je možno v okviru vseh vladnih prizadevanj to nekje
               podpreti. V zvezi s tem je bila tudi neka njihova opazka na katero pa nismo znali
               odgovoriti in sicer da Slovenija ne podpira Turčije pri njihovi prošnji za nestalno
               članstvo v varnostnem svetu. Potem so pa rekli, no, če nas pa že v prvem krogu ne
               podpirate, pa se priporočamo, da nas podprete vsaj v drugem krogu. Zdaj, glede na to,
               da nam je še v spominu slovensko prizadevanje za nestalno članstvo v varnostnem svetu
               v času ministra Žbogarja, bi bilo dobro, če nam dr. Cerar pojasnite kaj se je zdaj na
               stvari oziroma kaj se dogaja s to turško prošnjo in ali ima Slovenija res nekje
               odklonilno stališče v prvem krogu oziroma kdo je namesto Turčije naš favorit oziroma
               koga bomo podprli, seveda če se to lahko javno pove? Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Zdaj pa dajem besedo podpredsedniku Jožefu Jerovšku.</p>
            </sp>
            <sp who="SDT6:JerovšekJožef">

               <speaker>JOŽEF JERVOŠEK (PS SDS):</speaker>

               <p>Dober dan. Hvala, gospa predsednica. Lep pozdrav vsem, posebej državnemu
               sekretarju!</p>
               <p>Moje vprašanje bo nekoliko nenavadno morda. Namreč, gospoda državnega sekretarja bi
               želel vprašati ali se je strategija naših odnosov s temi državami BRIK pravzaprav kaj
               spremenila? Namreč pred desetimi dnevi smo imeli v Državnem zboru obisk izjemnega
               kalibra, predsednico indijskega parlamenta gospo Kumar in sam, ko spremljam, pa sem
               član tega odbora že v petem mandatu, se mi je zdelo, da je to dogodek za državo
               Slovenijo izjemnega pomena. Mora tudi sicer reči da sem nekaj doprinesel k temu, ker
               sem 2010 vodil delegacijo v Indijo, skupina prijateljstva, in je ta obisk bil leta
               2011 mišljen ko povratni obisk, kar je mene takrat izredno presenetilo in sem
               takratnega predsednika Gantarja sicer obvestil, da prevzame on gostiteljstvo, ker je
               na takšnem nivoju. Namreč ne gre za katerokoli državo. Gre za Indijo, ki je največja
               delujoča demokracija na svetu in je v današnjem času ekonomska in politična velesila.
               To mislim, da se vsi strinjamo, ki vsaj bežno sledimo zunanjepolitične odnose. Tisti
               naš obisk je sprožil bolj intenzivne odnose, v letu 2011 je bil tam predsednik vlade
               z veliko skupino gospodarstvenikov, tudi sam sem bil vključen v tisto delegacijo, in
               potem je bil napovedan povratni obisk,  vendar jaz sprašujem o strategiji. S strani medijev je bil ta obisk
               praktično ignoriran. Neko novico sem zasledil na televiziji pa na radiu. jaz sem
               sicer skeptičen, za kakšne državne interese ali vrednote vzgajajo na FDV zadnje
               generacije novinarjev, ampak nekako ne morem razumeti, da je takšna politična
               nepismenost, kajti zunanje politično področje ni področje za nabiranje političnih
               točk. Tukaj se mi zdi, da moramo tako politiki kot novinarji, mediji, vsi, tudi
               nekoliko gledati na interese države, posebej pa še mediji, ki so javni mediji. In me
               zanima ali se je ta strategija spremenila? Ste dali na zunanjem ministrstvu kakšne,
               ne da bi jaz vedel, drugačne prednostne cilje, da je takšen obisk, moram povedati, da
               indijski spiker, podobno kot britanski, lahko gre v enem letu le v dve državi na
               obisk. Naša javnost, ki spremlja zunanjo politiko, jo to totalno spregledala. In
               sedaj se sprašujem, ali je to posledica kakšnih spremenjene strategije. vemo, da jih
               pripravljate na zunanjem ministrstvu, drugače si ne morem zamišljati, predstavljati,
               da lahko v naši javnosti na takšno, praktično nepismenost naleti tak obisk. Jaz pa
               mislim, da je Indija izjemna priložnost, da je res, politična in gospodarska
               velesila. Ne nazadnje, ko so se planirale spremembe v varnostnem svetu,
               <stage>/nerazumljivo/</stage> niso bile realizirane, je bilo tudi mišljeno mesto Indije v varnostnem
               svetu, kar se bo prej kot slej zgodilo, ko se bodo te relacije spreminjale. Zaradi
               tega želim ta odgovor in tudi že me zanima ali o pomembnih mednarodnih dogodkih,
               obiskih v zunanjem ministrstvu na kakšen način, to je sicer bil obisk <stage>/nerazumljivo/</stage>,
               ampak so jo sprejeli vsi največji voditelji države, na nek način blefira tudi medije,
               kaj se dogaja v tej državi pomembnega za Slovenijo. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Gospod Jožef Horvat.</p>
            </sp>
            <sp who="SDT6:HorvatJožef">

               <speaker>JOŽEF HORVAT (PS SDS):</speaker>

               <p>Hvala lepa gospa predsednica. Drage kolegice in kolegi, vse vas prav lepo
               pozdravljam. Pozdrav tudi državnemu sekretarju, ostalim predstavnikom Vlade in seveda
               tudi poseben pozdrav posebnemu današnjemu gostu, gospodu Samuelu Žbogarju. Moje
               vprašanje ne bo hudo zunanje politično, morda niti ne bo toliko vprašanje, bolj
               pobuda, ki pa seveda sodi tudi v kontekst 1. točke današnjega dnevnega reda. Gre za
               Podonavsko regijo. Mislim, trdno sem prepričan, da Slovenija premalo koristi
               potenciale Podonavske regije. Tukaj gre za 14 izjemno različnih držav in nekatere
               izjemno korist, dobro koristijo tudi finančne fonde, ki so tej regiji namenjeni.
               Poglejmo recimo samo Avstrijo. Pri nas pravzaprav ne vem kdo se s tem ukvarja in zato
               pravim bolj pobuda Vladi, ne da, bog ne daj, da ustanovi neko novo Podonavsko
               agencijo, ki se bo ukvarjala s temi vprašanji, ker gotovo gre za neka vprašanja, ki
               se morajo horizontalno obravnavati na različnih ministrskih resorjih. Lahko leto sem
               sicer tudi sam sodeloval, ko je, bom kar rekel, prof. Jože Gričar organiziral
               podonavsko, torej konferenco o podonavski E-regiji in sem nekako zaznal, da je tako s
               strani parlamenta, tako s strani Vlade izjemno slab interes bil za to konferenco.
               Tako da, mislim, da bi morali 
               potenciale, ki jih ta regija nudi, resnično bolje izkoriščati. Bojim se namreč nekaj.
               Poznam sicer nekaj županov, predvsem manjših občin, ki so izjemno aktivni pri
               snovanju projektov, in se bojim, ker ima minister Gregor Virant namen predvsem male
               občine črtati, da bo potem še ta aktivnost propadla. Naslednji mesec greva s kolegom
               Jožefom Jerovškom v Ulm, kjer je organizirana prva parlamentarna konferenca
               Podonavske regije, in najbrž bova tam dobila kaj več informacij. Z veseljem jih bova
               prenesla tudi v Državni zbor in upam, da nam bo prisluhnila tudi Vlada.</p>
               <p>Torej, gospod državni sekretar, bolj pobuda, da se vendarle na vladni strani začnemo,
               bom tako rekel, začnemo nekako bolj intenzivno ukvarjati s Podonavsko regijo v smislu
               izkoriščanja potencialov, ki jih ta regija nudi. Bom pa hvaležen tudi za vaše
               informacije, če jih lahko MZZ posreduje. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala.</p>
               <p>Gospod Mitja Meršol.</p>
            </sp>
            <sp who="SDT6:MeršolMitja">

               <speaker>MITJA MERŠOL (PS PS):</speaker>

               <p>Hvala lepa, gospa predsednica. Lep jutranji pozdrav vsem skupaj!</p>
               <p>Danes je bilo večkrat spregovorjeno o regijskem sodelovanju Slovenije in njenem
               vključevanju v razna regijska sodelovanja, tako kolega Bevk kot kasneje Podonavska
               regija in tako naprej. Zanima me, ker smo v zadnjem času tudi veliko že razpravljali
               o Jadransko-Jonski makroregiji in se je v Bruslju pripravljalo več razprav in dosti
               intenzivnih sestankov ravno v zvezi s tem, kako naj bi se tudi Slovenija vključevala
               v celotno zadevo, še zlasti zdaj, ko se pripravlja tudi sosednja Hrvaška za vstop v
               Unijo in tudi za vstop v to makroregijo. Zanima me, kako daleč je Slovenija s svojimi
               konkretnimi predlogi in projekti pripravljena na vstop v to makroregijo,
               Jadransko-Jonsko, ker se mi zdi, da je to poleg drugih regijskih sodelovanj za nas
               izredno perspektivno področje. Predvsem to področje me na kratko zanima. Hvala
               lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala.</p>
               <p>Gospod državni sekretar, ker se nabirajo še prijave, pa da ne bi imeli preveč na
               kupu, predlagam, da na ta prvi sklop vprašanj odgovorite, pa bomo šli potem na
               drugega. Izvolite.</p>
            </sp>
            <sp who="SDT6:CerarBožo">

               <speaker>DR. BOŽO CERAR:</speaker>

               <p>Spoštovane poslanke in poslanci, najlepša hvala za vprašanja. Bom šel kar po vrsti,
               kot so bila postavljena.</p>
               <p>Prvo, kar se tiče našega sodelovanja z Italijo oziroma konkretno z našo neposredno
               sosednjo deželo Furlanijo-Julijsko krajino. Mislim, da ne bom povedal nič novega, da
               so odnosi s sosedi, s prvimi sosedi za mejo bili in vedno bodo, ne gre drugače,
               prioriteta slovenske zunanje politike; v vsaki strategiji boste to našli, v vsaki
               koalicijski pogodbi in tako naprej, kar je povsem razumljivo. Ko govorimo o Italiji -
               gospod Bevk, sami ste ugotovili, da danes, v teh dneh je predsednica Vlade v Rimu
               oziroma Vatikanu, in to seveda pove precej. Predvčerajšnjim, če se ne motim, v
               ponedeljek je bila na Dunaju. Skratka, dokaz tega, kar sem pravkar rekel, kar se tiče
               odnosov s sosedami.</p>
               <p>Kar se tiče sodelovanja s pokrajinami. Dejansko moram priznati, da včasih obstaja
               neke vrste zadrega, češ, od leta 1991 smo država, zdaj, kako je sodelovanje države z
               nekim subjektom pod državnim nivojem. Seveda mislim, da to nikakor ne bi smela biti
               kakšna dilema ali pa prepreka. Mislim, da se temu da streči. Že, recimo, primer
               zadnjih nekaj dni, ko smo bili priče vrsti kontaktov na tem nivoju
               Slovenija-pokrajina, govorim konkretno o avstrijski Koroški, Štajerski, skratka, dejstvo, da Slovenija
               nima nekih adekvatnih enot zaenkrat, ki bi bile neke vrste naravni pandan, pokrajina,
               kot rečeno, nas ne sme ovirati, da vendarle tega sodelovanja ne razvijemo v
               obojestranskem interesu. Ravno primer obiska koroškega deželnega glavarja v Ljubljani
               ali pa srečanje ministra Erjavca s štajerskim deželnim glavarjem najbrž govori v prid
               temu, da lahko pričakujemo nekaj podobnega, tudi kar se tega tiče, s predstavniki
               Furlanije-Julijske krajine, pokrajine, ki je za nas, bi človek rekel, življenjskega
               pomena, ne samo zaradi manjšine, ampak zaradi vrste povsem praktičnih razlogov. Sami
               ste omenili nekaj infrastrukturnih zadev oziroma zadev, kjer bi bilo treba stvari
               premakniti na bolje, ne nazadnje smo ugotavljali, kako je s to železniško povezavo.
               Skratka, z vami se še kako strinjam, da bi bilo treba to sodelovanje s
               Furlanijo-Julijsko krajino poglobiti, širiti. Res pa je tudi to, da MZZ samo kot
               takšno ne more vsega narediti. Gre za sodelovanje, ki je izrazito vsebinsko. Seveda,
               mi se lahko s predstavniki Furlanije-Julijske krajine pogovarjamo o vrsti vprašanj,
               vendar če ni - in to je seveda naloga Vlade, se absolutno strinjam, da ustrezno
               motivira, prisili, če hočete, v ustrezno reakcijo oziroma delovanje posamezne
               resorje.</p>
               <p>Kar se tiče prostora Severnega Jadrana, je prostor tako za bilateralno sodelovanje na
               relaciji, ki ste jo omenili, kot prostor za multilateralno sodelovanje. Vsi se
               zavedamo, da vrsta vprašanj, od varstva Jadrana, se pravi, ekoloških vprašanj, do
               povezovanja na področju prometa, pristanišč, takšnih ali drugačnih prometnih povezav,
               ne gre reševati zgolj bilateralno, ampak v širšem kontekstu. In danes je bila že
               nekajkrat omenjena Jadransko-Jonska pobuda, Slovenija je predsedovala do pred
               kratkim. In ideja, ki je več kot ideja, namreč, gre za projekt oblikovanja
               Jadransko-Jonske oziroma Jadranske makroregije. Skratka, to je nekaj, s čimer
               Slovenija nima problemov oziroma absolutno ne bi smela imeti problemov, ker
               makroregije - bila je že omenjena tudi Podonavska, gospod Horvat, kajne -,
               makroregije so nekaj, kar se je izkazalo kot izredno dober recept. Dober recept na
               eni strani povezovanja delov držav članic Evropske unije z nečlanicami oziroma recept
               za koriščenje ustreznih, za tem namene namenjenih EU sredstev. Skratka, gospod Bevk,
               z vami se še kako strinjam, da je treba temu nameniti ustrezno pozornost. In lahko
               vam s strani Ministrstva za zunanje zadeve zagotovim, da se tega zavedamo in da v tem
               smislu tudi delujemo. Kot rečeno, pa seveda ne moremo biti tu sami, moramo iti z roko
               v roki z ostalimi resorji.</p>
               <p>Kolega Meršol je omenil Jadransko-Jonsko makroregijo. Kot rečeno, Slovenija je del
               teh prizadevanj. Mogoče so bili včasih kakšni zastoji in tako naprej, ampak se mi
               zdi, da je projekt sedaj na tej poti - Italija je tu gonilna sila -, da pravzaprav
               povratka nazaj ni in se lahko samo nadejamo, da bomo tudi s svojimi pobudami, s
               svojimi projekti v tem okviru uspešni oziroma da bomo prodrli.</p>
               <p>Kar se tiče Turčije. Seveda, dogajanja v Turčiji so v teh dneh v središču pozornosti
               mednarodne javnosti, tudi slovenske javnosti, tudi slovenskega zunanjega ministrstva.
               Razumljivo, z našega aspekta gre za državo, našega strateškega partnerja, konec
               koncev, mi imamo strateški partnerski odnos s Turčijo.  Za nas je Turčija izredno pomemben faktor na Balkanu,
               v verigi bližnjega vzhoda. Za nas je Turčija država, s katero se Evropska unija
               pogaja o članstvu, za nas je Turčija država, ki smo jo do zdaj odločno podpirali na
               njeni poti v Evropsko unijo. Skratka ni nobene dileme, da tudi Slovenija pozorno ne
               spremlja teh dogajanja. Zdaj, v tem trenutku dati eno končno sodbo, se mi zdi malo
               zgodaj še. Tudi opažamo, da nekaj veliko nacionalnih izjav, reakcij, ampak vendarle
               za enkrat se stvari še nekako spremljajo z določenim upanjem. Dejstvo je, da ima
               določen turškega prebivalstva problem. Oni vidijo v ravnanju turškega predsednika
               vlade, kot preveč nekje avtoritarnega. Določeni krogi v turški družbi mu zamerijo
               prevelik poudarek na religioznem, verskem momentu, po drugi strani pa je tudi res, da
               je v volilnem telesu podpora predsedniku vlade v vladajoči stranki še vedno zelo
               visoka. Zadnje ankete kažejo, da je ta podpora še vedno, bi človek rekel, več kot
               polovica. Skratka, turška družba se je znašla v neki dilemi, ali je to nek pojav, ki
               se bo nekako razrešil v prihodnjih dneh ali imajo prav tisti, ki vidijo v dogajanjih
               v Carigradu, drugih turških mestih, kot nadaljevanja te arabske <gap n="..."/><stage>/Nerazumljivo./</stage><gap n="..."/>
               pomladi. Kot rečeno, za tovrstne sodbe je za enkrat še prezgodaj. Res pa, kot sem
               rekel, se turška družba sooča s to dilemo ali je gospodarski razvoj in višanje
               standarda, kar je nedvomno dejstvo, dejstvo je, da se od časa <gap n="..."/><stage>/Nerazumljivo./</stage><gap n="..."/>
               vlade, Turčija ekonomsko razvila, dvignila in da turško prebivalstvo živi bolje. Ali
               je to zdaj vse ali je vendarle treba nekje upoštevati naravne težnje turških
               državljanov, po neki večji demokraciji, večjim svoboščinam. Vi veste, da se je zadeva
               s temi demonstracijami začela glede nekega ekološkega, bi človek rekel, problema, pač
               ohranitve zelene površine v največjem turškem mestu, ki pa je počasi začela dobivati
               tudi druge pospeške.</p>
               <p>Skratka, da nekako zaokrožim to zgodbo z našega aspekta. Slovenija vsekakor spada med
               tiste države, ki je dovzetna za spoštovanje človekovih svoboščin, ki je dovzetna za
               spoštovanje pravice do varovanja, do svobodnega mnenja, ki je dovzetna na to kako
               represivni organi urgirajo, reagirajo na proporcionalno ali neproporcionalno ravnanje
               policije. Mi vsekakor smo med tistimi, ki nekako si želijo, da bi Turčija šla naprej
               po poti nekdanje demokratizacije, po poti nekdanjega približevanja Evropski uniji in
               tukaj naša podpora ostaja. Upam pa seveda, da bo ta edina prava pot, pot dialoga
               prevagala. Znaki so malo kontradiktorni, enkrat bi človek rekel ja, že imaš občutek
               da smo na tej poti, tudi napoved tega dialoga, ki naj bi potekal danes med
               predstavniki demonstrantov in vlade nas nekako navdajajo na eni strani z upanjem, da
               vendarle se gre v pravo smer, po drugi strani pa spet, ko spremljaš agencijske vesti
               in ko gledaš določene aktivnosti policije, te to nekako navdaja vsaj s kančkom
               dvoma.</p>
               <p>Bilo je tudi postavljeno vprašanje glede turške prošnje za našo podporo svetovni
               ekspo razstavi leta 2020, če se ne motim je to. Turčija ni edini kandidat. Spomnim
               se, da je bil že v našem ministrstvu predstavnik Rusije Ekaterinburga<stage>(?)</stage>, da so tu
               države, kot so tukaj vidim, mi je kolega dal spisek, Dubaj, Tajska, Brazilija,
               skratka izbor je dokaj interesanten, pester. Zdaj moram reči, da v Sloveniji kakšne odločitve o tem še zdaleč ni,
               prijave še prihajajo. Ne bom pa trdil, da kandidatura <stage>/nerazumljivo/</stage> ne bi imela
               vizavi Slovenije določene teže. Seveda, gre za naše, kot sem na začetku rekel,
               strateškega partnerja. Je pa odvisno od tega, kakšna bo na koncu odločitev od
               marsikaj. Ne nazadnje tudi od nadaljnjega razvoja trenutnega dogajanja v Turčiji.
               Tudi kako bo Turčija nekako šla po poti nadaljnje demokratizacije ali pa v kakšno
               drugo smer.</p>
               <p>Tretje vprašanje v zvezi s Turčijo je bilo glede naše podpore njihov <stage>/nerazumljivo/</stage>
               za varnostni svet. Jaz sem prosil, ne vem na pamet, ne bi želel špekulirati, sem
               prosil kolega, da pač to preverimo. Običajno je pač tako, da če se da, se nekako
               presodi kaj je v našem zunanjepolitičnem interesu. Marsikdaj se gre tudi v podporo,
               iskanju podpore za kakšne naše projekte, kakšne naše kandidature. Običajno je pač
               tako, če se je nekdo pojavil s svojo prošnjo relativno pozno, potem ko smo nekako se
               že za prvi krog zavezali, potem seveda če hočemo biti neke vrste kredibilen partner
               in nekako delovati v dobri veri ne pa, človek bi rekel, pod mizo, potem je edino fer,
               da povemo, da na žalost v prvem krogu pač smo svoj glas nekje oddali. Mislim, da bi
               bilo narobe, če bi po domače rečeno, kimali, glasovali pa dejansko drugače. Skratka,
               zdajle mi je kolega te podatke dobil. Torej ob Turčiji kandidirata še Nova Zelandija
               in pa Španija. Z obema. Torej tako kot sem nekako predvideval, torej tako s Španijo,
               članico Evropske unije kot Novo Zelandijo, imamo sklenjene vzajemne podpore. Skratka,
               tudi če je bila tukajle malce pozna, zaradi tega ta odločitev pač v prvem krogu vas
               ne moremo. Kar se drugega kroga tiče, se pa lahko pogovarjamo, z ozirom na to, da je
               sedaj treba videti ali smo s Španijo ali pa Novo Zelandijo sklenili dogodek,
               podpiramo v vsakem primeru, ne vem v katerem krogu ali je to bilo vezano zgolj na
               prvi krog, ampak v tem trenutku tega ne vem. Je pa, kot rečeno, razlog temu zakaj smo
               Turčiji <stage>/nerazumljivo/</stage> smo pač dali, to kar sem ravnokar povedal.</p>
               <p>Tukaj mi kolega pravi še eno stvar. Kar se tiče naše kandidature, nas Turčija ni
               podprla.</p>
               <p>Glede, kolega Jerovšek, glede našega odnosa do držav Brix. Moram reči, da tukaj ni
               nobene dileme, pravzaprav niti ne vprašanja ali so to pomembne države za nas ali ne.
               Objektivno so to države katerih vpliv, katerih moč raste. To so države prihodnosti,
               države, ki bodo pač imele, če že nimajo, v mednarodni skupnosti izredno pomembno
               besedo in to so države od katerih bomo verjetno naše gospodarstvo marsikdaj, bi
               človek rekel, odvisno vezano, skratka tukaj da bi prišlo do kakšne spremembe v našem
               pristopu do teh držav, nasprotno, mislim da je to stalnica. Konkretno kar se Indije
               tiče, se strinjam, to je izredno pomembna država, milijarda ljudi, ekonomska, počasi
               velesila, največja demokracija na svetu. Bi pa rekel tudi to, tudi mi na zunanjem
               ministrstvu posebno, če gre za kakšno zgodbo, ki je pozitivna in obisk visoke
               predstavnice indijskega parlamenta <stage>/nerazumljivo/</stage> nekaj takšnega kar odpira vrata
               tudi, ne samo političnemu tudi ostalemu sodelovanju. Ne nazadnje Slovenija ima z
               Indijo mednarodno  ustanovo tu
               v Ljubljani, s katero še imamo določene <stage>/Nerazumljivo./</stage>, določene načrte. Skratka,
               pravim, tudi na MZZ-ju bi si marsikdaj želeli, da te zgodbe imajo ustrezen odjek v
               medijih, ampak kot rečeno, mediji imajo neke svoje prioritete, neke svoje predstave,
               mi smo pač skušali zagotoviti ustrezno vidnost, ne nazadnje ne samo kar se tiče teh
               uradnih srečanj, tudi s predavanji, nastopi v širši javnosti. Skratka, jaz lahko samo
               delim vaše nezadovoljstvo, da ta obisk ni naletel na nek večji odmev v naših
               medijih.</p>
               <p>Podonavska regija, sodelovanje, za Slovenije, se strinjam, gospod Horvat, ste rekel,
               izredno pomembna regija in mi smo tudi formalni del, bi rekel, že obstoječega
               sodelovanja v tej regiji, govorim, če sem čisto konkreten, sodelovanje v okviru evro
               podonavske makro regije. Vem, da je Slovenija nekako zadolžena za koordiniranje dveh
               prednostnih usmeritev oziroma prednostnih aktivnosti, Slovenija je na čelu skupine,
               ki skrbi za kopenski in zračni promet skupaj s Srbijo in pa skupaj z Avstrijo nekako
               skrbimo za administrativno krepitev tega območja oziroma držav, pokrajin, ki pri tem
               sodelujejo. Skratka, mi imamo koordinatorja za podonavsko makro regijo na zunanjem
               ministrstvu, ampak tukaj se moram zopet, mogoče bom že malce presedal s tem, ampak
               politično utrjevanje poti je pomembno, končni izplen, končni rezultat, kot sem že
               nakazal, gre za dokaj vsebinska sodelovanja, je pa odvisno od resorjev, od
               gospodarstva, od ostalih ustanov, kako bi rekel, aktivne so, kako nekako same vidijo,
               da je pravzaprav korist od tega konkretnega sodelovanja. Omenili ste gospoda
               Goričarja, se osebno poznava, vsaka mu čast, on je en tistih redkih, ki se tega
               zaveda in ki vseskozi nekako, ne vem, kaj bi bil pravi izraz, tako je, ja,
               sodelovanje ministrstva z njim je v redu, jaz sem bil tudi na eni, omenjal sem kolega
               Senčarja, na enem sestanku te makro regije v Regensburgu in sva tudi konkretno
               sodelovala na samem sestanku, ampak kot rečeno, žanješ toliko kot si sam pripravljen,
               včasih pa tudi sposoben, tudi finance so včasih problem, čeprav je nekaj res in to
               Avstrijci vseskozi pravijo, poglejte, podonavska makro regija je nekaj, kjer bi se
               lahko tudi finančno relativno dobro prišlo skozi, ker za to so narejena evro
               sredstva.</p>
               <p>Bi mogoče imeli tukaj repliko? Ker sem gospodu Meršolu <gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p> Že odgovorili.</p>
               <p>Tako, da predlagam, še trije smo prijavljeni, gospod Franc Pukšič.</p>
            </sp>
            <sp who="SDT6:PukšičFranc">

               <speaker>FRANC PUKŠIČ (PS SLS):</speaker>

               <p> Hvala lepa, lep pozdrav.</p>
               <p>Zdaj smo bili precej daleč okrog po državah, jaz bom vprašal, glede na to, da sem
               včeraj dobil to informacijo oziroma nekako na mene so to dali, ker bi pač želeli
               slišati odgovor, kaj se dogaja oziroma kaj se pripravlja. 1. julija Hrvaška stopa v
               Evropsko unijo in normalno je, da bo ob tem dogodku tudi, bom rekel, veseli del, tako
               kot je bilo, ko je Slovenija vstopala v Evropsko unijo in to se mi zdi povsem
               normalno, legitimno in v redu. Ne glede na probleme, ki so odprti, ki jih imamo in ki
               se bodo reševali preko, žal, arbitražnega sodišča,  s čimer se osebno nisem nikoli strinjal, ker sem pač videl in
               vedel, da smo tukaj zapravili marsikaj.</p>
               <p>Vprašanja pa je naslednje: Gospod državni sekretar, ali je res, da se pripravlja ena
               izmed takšnih prireditev tudi na meji s Hrvaško na Dragonji, kjer je območje
               vendarle, torej okupirano slovensko ozemlje, na okupiranem slovenskem ozemlju stoji
               mejni prehod Republike Hrvaške. To je bilo, seveda, ob prisotnosti naše, politikov,
               tako na državni kot na lokalni ravni nesprejemljivo tudi za okoliško prebivalstvo in
               seveda, po mojem globokem prepričanju, za celotno državo. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Gospod Aljoša Jerič.</p>
            </sp>
            <sp who="SDT6:JeričAljoša">

               <speaker>ALJOŠA JERIČ (PS PS):</speaker>

               <p>Lep pozdrav tudi z moje strani. Jaz bom prosil za odgovor na vprašanje Ministrstva za
               zunanje zadeve: Na kakšni točki so pogovori z Republiko Italijo o vračilu umetnin in
               arhivskega gradiva, ki so bile odtujene z obalnega in celotne Istre s tega območja
               med II. svetovno vojno? Vemo, da so to takrat uradno italijanske oblasti storile z
               zaščito umetnin pred uničenjem. Vemo pa tudi, da poleg umetnin velike vrednosti,
               nekatere cenijo nad nekaj sto tisoč evrov, so bili iz krajev, ki danes pripadajo
               slovenskemu ozemlju, <gap n="..."/><stage>/nerazumljivo./</stage> tudi drugi predmeti pomembni za naše kraje.
               Tukaj velja omeniti bogato knjižno in arhivsko gradivo, med drugim tudi matične
               knjige Kobilarne Lipica ter statute obalnih mest. Potem sem, recimo, zasledil
               podatek, da ima koprska škofija potrdila, ki jih je leta 1940 izdalo italijansko
               ministrstvo za vzgojo in ki zagotavlja, da bodo odvzeta dela po koncu vojne
               nevarnosti, vrnjena lastnikom. Pa me posledično zanima, v kakšnem stanju so ti
               pogovori, se pravi, ali so vsa pravna sredstva, kot omenjeno potrdilo zadostna, da
               pride tudi dejansko do tega vračila? Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Sedaj sem na vrsti še jaz, ampak v redu lahko še dr. Jelušičeva, ker jaz se ponavadi
               javim zadnja. Potem bom pa jaz zadnja, naj še dr. Jelušičeva in gospod<gap n="..."/><stage>/oglašanje
               iz klopi./</stage></p>
            </sp>
            <sp who="SDT6:JelušičLjubica">

               <speaker>DR. LJUBICA JELUŠIČ (PS SD):</speaker>

               <p>Najlepša hvala, predsednica. Jaz bi, če dovolite, samo eno dopolnilo dala k odgovoru,
               ki ga je prej dal dr. Cerar kolegu Bevku v zvezi z regionalnim sodelovanjem z
               Italijo. In vmes je omenjal tudi sodelovanje različnih vladnih resorjev. Med drugim
               velja omeniti Ministrstvo za obrambo, ki ima na področju zaščite in reševanja
               sklenjen sporazum s Furlanijo Julijsko krajino. In tam, moram reči, da smo dolga leta
               bili kritični zato, ker ni prišlo do sporazuma z državo Italijo. Namreč, običajno se
               ti sporazumi sklepajo na državni ravni. Edina država s katero ima Slovenija samo
               regionalni sporazum je pa Italija. Se pravi, da tukaj nas pa oni obravnavajo kot eno
               regijo s katero lahko samo ena od njihovih regij sodeluje, ampak nič ne de. Ko gre za
               naravne nesreče je pomembno, da sodelujemo s tistim, ki je neposredno vključen v se
               oblike sodelovanja in reševanja. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Podpredsednik Jerovšek je želel še. Dopolnilno ali novo? Novo.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa, še enkrat. Poglejte, včeraj sem v časopisu zasledil, da je bil verjetno
               ne preveč načrtovano na obisku Philippe Marini, predsednik Komisije za finance v
               francoskem senatu. Ne vem, če ste o tem obveščeni, ampak vseeno me zanima nekaj. Ker
               je to bilo pravzaprav, čeprav prihaja iz senata, je bil obisk predvsem namenjen
               finančnim in vladnim inštitucijam. Sestal se je sicer tudi s predsednikom Odbora za
               finance v našem parlamentu. Tako tu piše. Ker gre za izjemno vplivnega francoskega
               politika, ne nazadnje je  bil
               tudi pod Sarkozyjem posebni odposlanec za države arabske pomladi. Me zanima ali je ta
               obisk bil v povezavi s tem, da je Slovenija pa Francija od Evropske komisije dobila
               podoben status za naslednje dve leti uravnoteženja financ. In če <stage>/nerazumljivo/</stage>
               kakšni posebni aranžmaji posvetovanja in tudi za druge stvari, s Francijo na tem
               področju, kajti po navadi so taki obiski, vsaj na parlamentarni, pripravljajo del
               časa, tukaj pa je šlo za očitno zelo neko pomembno misijo. Kot piše, tukaj se je
               sestal z našo finančno legarhijo in me zanima tudi zunanjepolitično, ker vsaka stvar
               ima tudi zunanjepolitično konotacijo. Kako trenutno to s Francijo poteka? Ali je
               Slovenija v tem trenutku, se posvetuje na teh področjih s katero pomembno evropsko
               državo. Francija je ena od tistih. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Zdaj bi želel še Mitja Meršol. Lahko kolegi, samo do dvanajstih moramo mi
               danes zelo široko sejo končati. Izvolite.</p>
            </sp>
            <sp who="SDT6:MeršolMitja">

               <speaker>MITJA MERŠOL (PS PS):</speaker>

               <p>Se opravičujem, ampak resnično, sedajle mi je padlo v glavo pravzaprav, da se že
               pripravlja nekakšen komplet prodaje teh naših podjetij v okviru dogovorjenega. Zanima
               me ali bo oziroma pobuda bi naj zagotovo letela tudi malo na našo gospodarsko
               diplomacijo ali pa diplomacijo tudi sicer pri preverjanju potencialnih investitorjev
               oziroma kupcev v tujini glede teh naših podjetij, ki bodo sedaj nekako klasificirani
               kot za prodajo. To me, mislim to je samo. Dva stavka. Hvala lepa gospa
               predsednica.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Malenkost. In ker si kolega Mitja govoril o gospodarstvu, bom jaz nadaljevala z
               gospodarstvom. Ne, ne, gospod državni sekretar, odbor za zunanjo politiko je dobil
               pobudo nekaj gospodarskih organizacij za vprašanje, kako poteka sklenitev
               trgovinskega sporazuma, pravzaprav tega trgovinskega pridružitvenega sporazuma z
               Ukrajino, kajti kar precej naših podjetnikov sodeluje zelo uspešno z Ukrajino in bi
               jim sklenitev takšnega sporazuma olajšala delo. To je kratko vprašanje, vse ostalo pa
               ste že odgovorili, ker so me prihiteli pri mojih interesih kolegi, poslanke in
               poslanci. Hvala.</p>
               <p>Sedaj pa prosim za odgovore.</p>
            </sp>
            <sp who="SDT6:CerarBožo">

               <speaker>DR. BOŽO CERAR:</speaker>

               <p>Kar se tiče obeleževanja hrvaškega vstopanja v Evropsko unijo, to je seveda pomemben
               dogodek, predvsem za Hrvaško pa seveda tudi za vse sosede, vključno z nami. Po mojih
               podatkih bo na slovesnosti zastopan slovenski vrh, se pravi, na slovesnosti v
               Zagrebu. Povabilo je bilo poslano predsedniku države, predsednici Vlade in pa
               zunanjemu ministru. In če se ne motim, je nekaj predvidenega tudi na nivoju
               parlamentov, če se ne motim. To boste mogoče vi bolj vedeli, da je tudi predsednik
               parlamenti dobil določeno vabilo. Kar se tiče konkretne slovesnosti, ki jo gospod
               Pukšič omenja, moram reči, da jaz podatka o tem, da bi bila kakšna proslava ali
               kakšno obeleževanje vstopa na Dragonji, nimamo. Tako da, vsaj kar se zunanjega
               ministrstva tiče in pa tudi, če bi bila tole v organizaciji Vlade, bi verjetno
               vedeli. Kot rečeno, v tem trenutku lahko preverim, ko pridem v pisarno in tudi lahko
               potem, danes kot rečeno, se še vidimo, itn., ampak kot rečeno, v tem trenutku ne
               razpolagam z nobenim podatkom, da bi se obeleževanje hrvaškega vstopa v Evropsko
               unijo organiziralo tudi na Dragonji, bodisi na mejnem prehodu Sečovlje. No, kot rečeno, mi to lahko
               preverimo, ampak v tem trenutku tega podatka nimam, malce dvomim, ampak kot rečeno,
               da ne bom špekuliral ali pa se kaj zarekel, bom to preveril in potem dal en dokončen
               odgovor.</p>
               <p>Kar se tiče vprašanja gospoda Jeriča o vračilu umetnin oziroma kulturnih dobrih,
               arhivov in tako naprej. Pozicija Slovenije je vedno bila, da je potrebno to blago, te
               dobrine, to gradivo, vrniti na kraj izvora. In tukaj pač ni prišlo do kakšne
               spremembe našega stališča, nasprotno, mi smo si in si bomo prizadevali, da pride
               tukaj do nekih premikov v želeno oziroma omenjeno smer, oblikovano je prav nedavno
               tudi ustrezno telo, medresorsko telo na naši strani z namenom, da se še enkrat
               pogleda, kako je s podatki, argumenti, s katerimi pač razpolagamo, oziroma z enim
               namenom pač več, da se ustrezno organizirani pričakamo trenutek, ko bo tudi
               italijanska stran nekako skupaj z nami sedla za pogajalsko mizo. Kakšnih pravih
               pogajanj v tem trenutku ni, je pa seveda stališče Slovenije, ki verjemite mi, ga
               podajamo v razgovorih s predstavniki italijanske vlade, Italije, praktično
               konstantno. Jaz mislim, da s tole vse boljšo klimo, ki jo lahko opažamo v odnosih z
               našimi sosedi, nekaj pač kakor dokazov je že, da se da tudi ta vprašanja reševati v
               enem pozitivnem duhu. Jaz vem, da je bilo par pobud v redu, pa če že ne moremo se v
               tem trenutku zmeniti, da pridejo tiste stvari v piransko cerkev ali pa v koprski
               samostan in tako naprej, ampak se mogoče pa zmenimo, da v tem trenutku pridejo v
               obliki neke razstave na ozemlje Slovenije, da ima lokalno prebivalstvo,
               <stage>/Nerazumljivo./</stage> možnost dostopa, ne pa da se nekako to čuva zaprto marsikdaj v
               kakšnih skrinjah, zaprašenih skrinjah in tako naprej.</p>
               <p>Skratka, hočem reči, da Slovenija na to ni pozabila, da je to konstantno prisotno,
               ampak kot rečeno, za dogovor sta vedno potrebna dva in tukaj lahko samo zagotovim, da
               bo Slovenija pri tem vztrajala.</p>
               <p>Kolega Jerovšek, obiska francoskega funkcionarja, moram reči, da nisem seznanjen z
               njegovim obiskom, ali je zdaj to šlo kaj preko zunanjega ministrstva, malce dvomim,
               ker sem zelo vesten, kako bi rekel, pri prebiranju takšnih ali drugačnih poročil, ki
               prihajajo z našega veleposlaništva v Parizu, ni pa seveda nujno, da gre pri takšnih
               stikih, kot je pač ta, ki je izrazito, bi človek rekel, usmerjen v eno določeno
               problematiko, ki je prvenstveno problematika nekega drugega resorja, omenil ste
               finančnega ministrstva oziroma gre za, če sem razumel prav, za senatorja, kjer so
               njegovi naravni sogovorniki tudi v tejle hiši, tako da lahko samo potrdim, da seveda,
               v tej relaciji Pariz-Ljubljana obstaja kar vrsta obiskov, nekateri so pač v naši
               organizaciji, nekateri so pač v organizaciji kakšne druge institucije, kar je v nekem
               smislu razumljivo, Francija je za nas strateški partner in v tem trenutku je Francija
               država, ki bi morala biti med tistimi, ki bi nas morala bolj razumeti kot mogoče
               kakšna druga oziroma obratno, skratka imamo pravzaprav najbrž ene skupne interese,
               ene skupne poglede in je sodelovanje oziroma obiskovanje in pogovori samo nekaj
               povsem naravnega. Ampak kot rečeno, s kakšnimi podrobnostmi ne morem postreči,  vsekakor zunanje ministrstvo pri
               teh razgovorih po mojem vedenju ni sodelovalo.</p>
               <p>Kar se tiče pobude gospoda Meršola, gospodarska diplomacija prodaja iskanje
               investitorjev, to seveda je v temu trenutku ena od prioritetnih nalog tudi
               diplomacije. Jaz sam sem bil pred dnevi na enem sestanku predstavnikov Ministrstva za
               finance, Ministrstva za gospodarstvo, zunanjega ministrstva oziroma gospodarske
               diplomacije, kjer smo se pogovarjali izrecno o tem, kaj v temu trenutku je vloga tudi
               MZZ oziroma naših predstavništev v tujini, omenili ste preverbe takšne ali drugačne
               recimo pa tudi sicer bi predočiti tujini, tujim partnerjem, prvič dejansko objektivno
               sliko kakšna je situacija pri nas, tudi z ozirom na te ukrepe. Dejstvo je, da v
               tujini zanimajo podatki, so za njih zanimivi podatki kako je z investicijsko klimo
               pri nas, kako je s takšnimi in drugačnimi ukrepi, reformami in tako naprej. In naloga
               seveda diplomacije je, da pri tem asistira, da je aktivna ob ponovno ustreznemu, v
               osrednji podpori finančnega ministrstva, gospodarskega ministrstva, diplomacija mora
               in na tem se ravno te dni dela, dobiti en jasen, zveličaven spisek, realen spisek in
               ne kakšnih sanj o ne vem kakšni prihodnosti. Realen spisek, kje je interes Slovenije
               oziroma, kje so možnosti, da se prvič investira ali v državne projekte ali v projekte
               zasebnih podjetij, mi smo tudi predstavnik zasebnega sektorja v tujini oziroma kako
               je s tem spiskom privatizacije in tako naprej. Skratka, hvala za pobudo, moram pa
               reči, da se ta pobuda že uresničuje.</p>
               <p>In na koncu kar se tiče predočitvenega sporazuma Evropska unija - Ukrajina, v kateri
               fazi je zadeva<gap n="..."/> Jaz se strinjam, seveda, da interes tudi naših podjetij je, da
               pride do čim prejšnje sklenitve nekega tovrstnega sporazuma z Ukrajino, ki je
               pomembna velika država, pomembna partnerica tudi našega gospodarstva. Razumeli pa
               boste da poleg teh čisto ekonomskih momentov je tudi precej političnih ozirov, ki se
               moraoj nekako vzeti v obzir in Evropska unija je, glede na to da kolo vodi komisija
               je Evropska unija vendarle zbirek zaenkrat sedemindvajsetih članic, ki majo tudi, bi
               rekel, svoje poglede, meni se zdi da ne povsem enotne poglede na to kako je s stanjem
               človekovih pravic v Ukrajini danes. Kako je z odnosom, ki marsikoga nekako, ne bom
               rekel skrbi ampak je pomemben odnos Ukrajina - Rusija, tudi kar se tiče sklepanja
               tovrstnih sporazumov, kako je s statusom Ukrajine v tej Evrazijski povezavi, je
               kompatibilno, na eni strani sklepanje bi človek rekel tovrstnih sporazumov ali pa s
               takšnim in drugačnim statusom zaenkrat recimo opazovalcev v tej carinski uniji
               Rusije, Kazahstana, Belorusije.</p>
               <p>Skratka, zadeve niso tako enostavne, je veliko teh, bi rekel, <q>"ups and downs"</q>.
               Načeloma se mi pa zdi, da gredo zadeve v dobro smer in da je pravzaprav Ukrajina v
               krogu držav, ki si prizadeva za sklenitev tovrstnega sporazuma. Kaj jaz vem, neka
               Gruzija ali menimo <stage>/ Nerazumljivo./</stage> in tako naprej, pravzaprav šele najdlje. Skratka,
               jaz mislim da do tega sporazuma bi morali priti v relativno kratkem času, če, zdaj ta
               <q>"če"</q> pa ni odvisen samo od tega kaj recimo ena Slovenija ali pa jaz osebno
               mislim.</p>
               <p>Ne vem, ali je to, to?</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>To je to. Gospoda Samo Bevk in Jožef Jerovšek imata še dopolnilni vprašanji.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo.</p>
               <p>Jaz se strinjam z državnim sekretarjem, dr. Božom Cerarjem, da ni samo Ministrstvo za zunanje zadeve
               tisto, ki najintenzivneje dela na stikih s sosednjo deželo Furlanijo - Julijsko
               krajino ampak tudi drugi resorji, to je seveda logično, kajti gre za različne
               tematike pristanišča, energetika, železnica, ceste, zdravstveno, na zadnje recimo
               sodelovanje med Šempetrom in sosednjo Gorico na področju bolnišnične oskrbe oziroma
               bolnišnice in tako dalje. Takšnih projektov je še veliko in mislim, da bi bilo
               potrebno izkoristiti nekakšno ugodno klimo tudi po politični spremembi v sosednji
               deželi Furlaniji - Julijski krajini. Ne nazadnje, župan Kozolini<stage>/?/</stage> Tržaški je zelo
               naklonjen slovenski narodni skupnosti in zelo veliko pomeni tudi to, da prvič v
               zgodovini sodelovanja oziroma s sestankom med predsedniki vlad bodo neposredno
               sodelovali tudi predstavniki slovenske in italijanske narodne skupnosti. Ne nazadnje
               je Italija sprostila sredstva za primorski dnevnik, ki so bila dve leti zaklenjena
               državni blagajni in tako dalje in tako dalje.</p>
               <p>Tako da mislim, da je pravi trenutek, da se naredi korak naprej z različnimi resorji,
               ki naj konkretno sodelujejo tudi z deželo na oni strani meje. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Kolega Jerovšek.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>En podatek.</p>
               <p>Pravzaprav me ni presenetilo, da zunanje ministrstvo ni bilo obveščeno oziroma nič ne
               ve o temu obisku kajti finančniki so v vseh državah posebni strici. Ampak sem pa
               zasledil v vmesnem času eno, zgleda tudi neko posledico namreč naša vlada je postala
               zelo inovativna na fiskalnem področju in eno blagodejno posledico, pod narekovaji, to
               sem zaznal na enem portalu, Francija in Slovenija dvigata davke, tako da so bili
               uspešni<gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Dobro. Kolega Pukšič dopolnilno.</p>
            </sp>
            <sp who="SDT6:PukšičFranc">

               <speaker>FRANC PUKŠIČ (PS SLS):</speaker>

               <p>Jaz bi prosil samo državnega sekretarja, če bi lahko tisti odgovor dobil na mail. To
               bi prosil, nič drugega.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Ga bom skušal dati zdaj, ker<gap n="..."/></p>
               <p>Torej, mi smo na zunanjem ministrstvu preverjali in lahko potrdim, da obvestila o
               tovrstnem obeleževanju niso za nas <stage>/ Nerazumljivo./</stage>. Ne izključujmo seveda, da
               obstaja, bi rekel kakšna lokalna pobuda na občinskem nivoju, skratka tega človek ne
               more izključiti ampak kar se tiče na nivoju, bi rekel države, vlade imam samo še,
               poleg tistega kar sem rekel, eno informacijo, da naj bi na mejnem prehodu Obrežje, se
               pravi ta del, ne Dragonja, potekala neke vrste srečanje predstavnikov Ministrstva za
               finance obeh držav, ker bi se umaknila tista tabla carine, ker te ne bo več. Z
               drugimi podatki pa zunanja ministrstva ne razpolagajo.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. S tem zaključujem<gap n="..."/> Gospod Pukšič bi še.</p>
            </sp>
            <sp who="SDT6:PukšičFranc">

               <speaker>FRANC PUKŠIČ (PS SLS):</speaker>

               <p>Samo toliko, ker je to aktualno in se bo v teh dneh mogoče kaj dogajalo. V kolikor bi
               se pa na temu področju kaj spremenilo pa bi vas vendarle prosil, če mi daste
               informacijo na državnozborski mail. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala vsem. Danes smo bili izredno izčrpni in dejavni in se zahvaljujem za
               to tako vam kot predstavnikom vlade za vse odgovore.</p>
               <p>In zdaj prehajamo na <title>2. TOČKO DNEVNEGA REDA - TO SO AKTUALNE RAZMERE NA KOSOVU
                  IN EVROPSKA PERSPEKTIVA.</title>
               </p>
               <p>Verjetno se spomnite, da sem jaz že lansko leto dala pobudo odboru, da bi o tej točki
               dnevnega reda razpravljali na odboru. Imamo neizmerno srečo Slovenci, da imamo na
               tako pomembnem mestu na Kosovu gospoda Žbogarja, še celo našega bivšega zunanjega
               ministra, to se pravi da je rang res visok.</p>
               <p>Zdaj, ko pa sta Kosovo in Srbija podpisali 19. aprila v Bruslju podpisali ta sporazum
               o normalizaciji odnosov med državama, tako imenovani bruseljski sporazum je pa to razlog več, da
               razpravljamo o temu vprašanju. Tako da bi kar dala besedo gospodu Žbogarju, da nas
               seznani kakšno je aktualno stanje. Izvolite.</p>
            </sp>
            <sp who="SDT6:ŽbogarSamuel">

               <speaker>DR. SAMUEL ŽBOGAR:</speaker>

               <p>Hvala lepa gospa predsednica, lep pozdrav vsem. Lepo je biti nazaj, jaz sem že
               predsednici prej rekel, da sem bil v temu letu, ker sem posebni predstavnik Evropske
               unije v raznih parlamentih, vključno z ameriškim kongresom in nemškim Bundestagom, da
               ne govorim o evropskem parlamentu, človeka prevevajo neki posebni občutki, ko pride v
               slovenski Državni zbor. Tako da hvala lepa za vabilo.</p>
               <p>Jaz bi uvodoma dal samo nekaj iztočnic za pogovor, spomin mi še pravi, da so po
               navadi najbolj zanimivi vaši komentarji in vaša vprašanja in se veselim te
               razprave.</p>
               <p>Naslov točke je aktualne razmere na Kosovu in evropska perspektiva. Glede aktualnih
               razmer, kot se že sama predsednica začeli uvodoma se vse vrti okoli dialoga, okoli
               normalizacije v odnosu s Srbijo. Ta proces na nek način tudi jemlje zraka vsem
               ostalim procesom na Kosovu od volilne zakonodaje, ki jo morajo sprejeti pa do borbe
               proti korupciji ali pa do ekonomskega razvoja in lahko o tem elaboriram kasneje, če
               bo potrebno. Je pa ta proces normalizacije s Srbijo nekakšen pogoj da pride do
               normalizacije najprej odnosov med Srbi in Albanci znotraj Kosova, predvsem je pa to
               predpogoj, da pride do normalizacije Kosova samega in da se lahko Kosovo fokusira na
               vprašanja, ki so pomembna za življenje ljudi na Kosovu. Ta normalizacija Srbov je
               seveda tudi, upajmo, verjamemo, bo normalizirala odnose Kosova s samo Evropsko unijo
               in pot Kosova do Evropske unije.</p>
               <p>Na Kosovo kot tudi še kje na Zahodnem Balkanu lahko govorimo o nedokončanem miru,
               zamrznjenem miru, ki ni trajnostni mir, ki ni konsolidirani mir. To je nek mir, nek
               videz miru v bistvu je pa zamrznjeni konflikt. To ne velja samo na Kosovem, mislim da
               je kar še kakšna druga država podobni situaciji.</p>
               <p>Zato je bil politični dialog dveh predsednikov vlad, ki se je začel oktobra in se še
               nadaljuje v bistvu tudi po sporazumu, nek proces poskusa zaključevanja tega miru,
               vzpostavljenega nekega bolj trajnega miru. Se pravi, nek poskus prehoda iz
               menedžiranja, upravljanja s konfliktom v neko resnično rešitev konflikta. Dialog je
               bil mogoče šele v trenutku, ko je Srbija oziroma ko sta obe strani spoznali, da ni
               enostranskih rešitev, ko je Srbija na svoji strani spoznala, da se ne more vrniti na
               Kosovo oziroma Kosovo se ne more vrniti v Srbijo, da ne more priti do delitve Kosova
               oziroma, da mednarodna skupnost tega ne sprejema, kot tudi do spoznanja, da sama ne
               more zagotoviti obstoja srbstva na Kosovu. Kosovo je na drugi strani ravno tako
               prišlo do spoznanja, da ne more enostransko integrirati severa v Kosovo proti volji
               ljudi, ki so tam in brez podpore in brez dogovora s Srbijo. Mislim, da sta obe državi
               nekako prišli do tega spoznanja in da je to omogočilo ta politični dialog seveda je
               pa k temu spoznanju veliko pripomogla Evropska unija oziroma same države članice, ki
               so zahtevale od obeh, da se ta položaj reši.</p>
               <p>Samega sporazuma v uvodu ne bi podrobneje predstavljal, ker ste ga videli, ravno tako
               tudi implementacijski oziroma izvedbeni načrt, lahko o tem več v nadaljevanju, če
               boste želeli. Ravno danes oziroma te dni potekajo v Bruslju številne delovne skupine
               za dogovor o podrobnostih tega izvedenega načrta, predvsem o časovnici in sosledju
               kaj se bo zgodilo kdaj. V izvedbenem načrtu je to že v grobem opredeljeno, potekali
               so pa te dni zelo podrobni pogovori glede sodstva, integracije sodstva, glede
               policije in integracije oziroma prehoda policije pod kosovsko oblast, glede volitev,
               ki bodo potekale na Kosovu tako ali tako konec leta in seveda tudi na severu. Glede
               Zakona o amnestiji, ki je predpogoj vsemu drugemu  glede telekomunikacij in energije<gap n="..."/> Za vsako od teh
               področij je posebna delovna skupina glede ustanovitve te skupnosti srbskih občin o
               katerih je govora v sporazumu.</p>
               <p>Tako da, se podrobnosti še ravno ta teden, prihodnji teden morajo uskladiti.
               Pričakovanje namreč je, da bo visoka predstavnica Ashton poročala ministrom konec
               meseca, ne samo o tem, da je bil sporazum dosežen, ne samo o tem da je bil izvedbeni
               načrt usklajen ampak da bo lahko poročala tudi še o konkretnih znakih implementacije
               tega načrta na terenu. Se pravi, da bo že prišlo, da se bo že kazal začetek in
               nepovratnost normalizacije odnosov med Srbijo in Kosovem. Na primer, ena od takšnih
               točk je, da bi bosta v ponedeljek, oficirja sta <stage>/ Nerazumljivo./</stage> Že prišla na svoje
               delovno mesto, če tako rečem, se pravi, v Beograd in Srbijo torej bo še prišlo do
               neke formalne vzpostavitve oziroma prisotnosti v eni in drugi prestolnici.</p>
               <p>Kaj se pričakuje 28. junija, ko bo zasedel evropski svet? Precej je odvisno seveda
               kaj se bosta uspeli še, ali se bosta uspeli in verjamemo da se bosta dve strani
               dogovoriti glede podrobnosti te implementacije. Mislim, da sta obe državi, oba
               predsednika vlad, obe vladi šli zelo daleč v temu procesu in vidimo nekako
               nepovratnost tega procesa. zato verjamemo, da bodo tudi vse te podrobnosti
               dogovorjene ta teden ali pa prihodnji teden.</p>
               <p>O samem vzdušju med članicami Evropske unije bo verjetno govoril državni sekretar
               ministrstva. Seveda, čeprav države članice vsi vemo niso enotne glede statusa Kosova
               in je pet držav, ki Kosova niso priznale pa obstaja že nekaj časa enotnost glede
               evropske poti Kosova. Zato je bil dogovor lanskega leta, marca, da komisija pripravi
               študijo izvedljivosti ki je bila glede <stage>/ Nerazumljivo/</stage> asociacijskega sporazuma kar
               je komisija pripravila oktobra meseca postavila štiri predpogoje ,da bo priporočila
               začetek pogajanja o SASU<stage>/?/</stage>. Ko so izpolnila vse štiri pogoje in komisija je
               priporočala oziroma predstavila, poslala državam članicam mandat za začetek pogajanja
               o SAS<stage>/?/</stage> s Kosovom in trenutno smo v tej točki.</p>
               <p>Komisija glede na to, da pet držav članic ni priznalo Kosova in glede na to da
               lizbonska pogodba to omogoča je predlagala evropski sporazum s Kosovom, to pomeni da
               bi ga podpisala samo Evropska unija ne pa države članice, ob soglasju seveda držav
               članic. To olajša življenje petim državam članicam, ki ne bi mogle iti v parlamente
               po ratifikacijo takšnega sporazuma. Je pa odprlo na drugi strani probleme za veliko
               Britanijo, ki je zelo občutljiva na razmejitev pristojnosti med komisijo<gap n="..."/> Se pravi
               med komplementarnimi zadevami in <stage>/ Nerazumljivo/</stage> držav članic in sedaj zelo podrobno
               gledajo ta sporazum in kje posega v pristojnosti držav članic. In to je zdaj težava v
               teh pogajanjih, ki potekajo te dni. To bo prvi sporazum, pravi sporazum Kosova z
               Evropsko unijo in Kosovo je še edino v regiji, ki nima tega sporazuma o stabilizaciji
               in asociaciji.</p>
               <p>Mi seveda pri Kosovu tako ali tako ni nič enostavno, prav zaradi tega statusa ampak
               upamo in verjamemo, da se bo našla rešitev, ki bo Kosovu omogočila nadaljevanje
               evropske poti. mislim, da je to je izjemno pomembno, na Kosovu je namreč zelo
               prisoten močan občutek diskriminacije, da so diskriminirani. Ta občutek sega zelo
               globoko nazaj, v čas Jugoslavije, ko so bili nekaj posebnega, v čas Miloševića ko so
               bili nekako drugorazredni državljani in se nadaljuje danes s tem ko niso priznani s
               strani petih držav in s tem, ko so edini, ki potrebujejo vize Zahodnega Balkana zato,
               da potujejo države članice Evropske unije. Poleg tega nimajo nobenega sporazuma
               Evropsko unijo.</p>
               <p>Tako da tukaj je zelo prisoten ta občutek, da se jim godi krivica, bili so zelo
               konstruktivni v samem dialogu, zelo pripravljeni na sprejetje kompromisa in iskanje
               načina kako vzpostaviti to lokalno samoupravo Srbov na severu znotraj Kosova.</p>
               <p>Pomembno je, ta evropska pot in ta sam dogovor konec junija za nadaljevanje te poti je pomembna, ke rje v
               bistvu evropska pot edina skupna točka v temu trenutku med različnimi etničnimi
               skupinami na Kosovu, predvsem med Albanci in Srbi, to je edina stvar, ki jih povezuje
               na žalost v temu trenutku. To je tudi garancija za nadaljnje spremembe na Kosovu, ki
               jih seveda vsi mi želimo videti in ki jih predvsem kosovski državljani pričakujejo,
               predvsem glede trdnejše borbe proti kriminalu, korupciji, se pravi vzpostavitev same
               vladavine prava, konsolidacije demokracije in druga.</p>
               <p>Učinek te evropske poti je bil že doslej zelo konkretno viden. Ko smo prišli s
               študijo izvedljivosti oktobra meseca in smo rekli, štiri stvari morate narediti, če
               želite da komisija predlaga začetek pogajanja o SASU<stage>/?/</stage> je človek videl to energijo,
               ki jo je pokazala vlada, da opravi tiste štiri stvari.</p>
               <p>Se pravi je proces, ta sam širitveni proces se znova kaže kot tisti spodbujevalec
               reform in zato se lahko samo veselimo kaj vse bo možno od Kosova zahtevati in kaj vse
               bo možno spremeniti na Kosovu skozi ta pogajanja o SASU<stage>/?/</stage> v kolikor bodo države
               članice seveda dale k njemu soglasje. Pot je tudi garant, da nobena druga
               alternativna opcija ne bo zaživela oziroma ne bo dobila podpore in obstaja
               alternativna opcija, so ideje o združitvi z Albanijo, obstajajo tudi islamske
               skupine, ki postajajo postopoma bolj drzne v izjavah. Prejšnji teden v izjavah o tem,
               o neporočenih ženskah in podobnih zadevah, ki je seveda dosegla reakcijo s strani
               vseh na Kosovu in vlade in civilne družbe in medijev pa vendarle, kaže na to, da
               obstaja tudi na Kosovu nek islamski element, ki seveda nima zraka da bi zaživel ampak
               v kolikor bi pa šlo do blokade neke prihodnosti potem pa seveda bi to lahko bolj
               zaživelo.</p>
               <p>Nekaj sporočil iz samega procesa lahko potegne Evropska unija sama zase. Eno, to kar
               sem že omenil, da je evropski proces izjemno orodje, ki ga ima še vedno Evropska
               unija navkljub krizi v Evropski uniji in zmanjšanju privlačnosti mogoče na nek način,
               samega članstva, pa vendarle se kaže, da za države kandidatke ostaja to velik
               motivator za spremembe, da so pripravljene na kompromise in dogovore zato, da gredo
               naprej v evropski poti. Še vedno je to edina opcija in to je potrditev, da je
               Nobelova nagrada dana v prave roke, hkrati pa tudi je potrditev, da je dobro, da se
               Evropska unija zaveda, da ima to orodje in da ga je potrebno ohranjati pri življenju
               na nek način.</p>
               <p>Druga izkušnja iz tega procesa je, da je Evropska unija sama sebi in drugim
               dokazala,d a je sposobna reševati probleme v svoji soseščini. Kosovo je v Evropi, to
               je soseščina Evrope oziroma celo prihodnja članica Evropske unije, tako so vse države
               Balkana imajo to perspektivo. Se pravi, je dokazala, da je sposobna.</p>
               <p>Tretje, zanimivo je, da vodilo visoke predstavnice od samega začetka je bilo, da sama
               ne bo predlagala rešitev. Bili so trenutki, ko je marsikdo zahteval na nek način, pa
               naj Evropska unija da papir na mizo pa naj prisilijo v državi da sprejemate to
               rešitev, čemur se je visoka predstavnica stalno upirala in na koncu sta obe državi
               sami sestavili dokument, ki je bil sprejet. In verjetno to je garant nek oziroma ima
               takšen sporazum več možnosti, da bo tudi v resnici uresničen, če ni bil vsiljen s
               stranema v nekem trenutku in imata potem kasneje neke pomisleke.</p>
               <p>In nazadnje seveda pomembna potrditev je tudi, da za sklenitev dogovorov, mi smo sami
               to videli pri hrvaško-slovenskem dogovoru<gap n="..."/> Za sklenitev dogovora so potrebni
               voditelji, je potrebno da voditelji, ki so bili nasprotniki, v primeru Kosova  zelo ostri nasprotniki v primeru
               Kosova zelo ostri nasprotniki v času vojne, vzpostavijo neke vrste zaupanje, da
               preidejo preko tiste faze, ko samo razlagajo neka svoja stališča in začnejo poslušati
               drugo stran in poskušajo razumeti, zakaj druga stran vztraja na nečemu, kar pač
               vztraja in to je, to potem omogoči tudi kompromise in to omogoči tudi rešitve.</p>
               <p>Zdaj, zelo na kratko o notranjem položaju Kosova, če hočete lahko več kasneje. Kosovo
               seveda je, sami dobro veste, polno nasprotij, med drugim tudi nasprotja med izjemno
               dobro v tujini šolano mlado generacijo, ki se je med vojno v tujini šolala in ki je
               resnično zainteresirana na reforme na Kosovu, za evropsko Kosovo in na drugi strani
               je drugi del populacije, ki je bolj ali manj zadovoljna s situacijo kot je, ker iz
               nje tudi profitira. Mi imamo v tem trenutku 8 županov, od 34, ki so pod obtožbo
               korupcijo, imamo kar nekaj članov parlamenta, ki jih EU Lex preganja zaradi različnih
               kaznivih dejanj. Tako, da razmerje sil med tema dvema poloma oziroma generacijama, od
               tega bo zelo odvisen nadaljnji uspešen razvoj in preobrazba Kosova. Pred Kosovem je
               ogromno izzivov, ogromno problemov, od same vladavine prava, gospodarskega razvoja,
               ogromnega števila nezaposlenih, na eni strani največja dobrina, ki jo Kosovo ima, to
               je število mladih, ki je zelo impresivno in, ki bi lahko bilo gonilna sila razvoja
               Kosova.</p>
               <p>Na drugi strani pa večina teh mladih, ki je nezaposlenih, v bistvu so bolj problem v
               tem trenutku, kot pa neka dobrina Kosova, do seveda problema integracije v mednarodne
               odnose oziroma pomanjkanje oziroma problemov pri tem. Ravno tako razni instituti
               demokratične družbe niso ravno imuni pred poskusi zlorab. Ampak veliko tega je bilo
               narejenega, napredek je viden, čeprav si vsi mi želimo, da bi šlo to hitreje,
               Evropska unija ima tam EU Lex, misijo s tožilci, s sodniki, ki opravlja veliko dela
               za Kosovo, ki pomaga postavljati na nogo vladavino prava na Kosovu. Na gospodarskem
               področju, ravno tako navkljub krizi imajo še naprej pozitivno gospodarsko rast, samo
               2 do 3 procente, pa vendarle, vstopili so v EBRD, prejšnji teden, podpredsednik EIB,
               Evropske investicijske banke Rop je podpisal sporazum s Kosovom, kar omogoča ter daje
               velike upe za gospodarski razvoj vnaprej. Vlada sama PDK-ja, se pravi glavne stranke
               PDK, predsednika vlade Tačija je stabilna vlada, s podporo manjšine, ima stabilno
               podporo v parlamentu, sam uspeh dialoga je vzel tudi veter iz jader opoziciji,
               vendarle je v zraku že kar čutiti priprave na lokalne volitve jeseni letos in splošne
               volitve prihodnje leto.</p>
               <p>Ob zaključku samo še par besed o aktivnostih Slovenije. Kosovo potrebuje prijatelja
               in to vsi vemo, ampak Kosovo ni enostavno, posebej, ko se primerja s Srbijo je tukaj
               zelo velika razlika v podpori, v aktivni podpori, ki jo ima in na ta način potrebuje
               pomoč in podpiram vse aktivnosti glede politične podpore Kosovu, hkrati pa tudi vse
               aktivnosti povezovanja in sodelovanja Državnega zbora, Odbora za zunanjo politiko ali
               pa odbora za evropske integracije s Kosovom. Potrebujejo pomoč, zelo enostavno pomoč,
               kako funkcionirajo v parlamentu, kako so pravila delovanja, glede same evropske poti
               mislim, da je veliko neznanega, zelo praktični nasveti, mislim, da vse bi jim bilo
               dobrodošlo. Veliko stvari, čeprav smo živeli v skupni državi, pa smo zelo, zelo
               različni, po razvoju sistema.</p>
               <p>Tako da glede tega, kakršno koli pomoč, tehnično pomoč in nasvete ali skozi obiske lahko delegacije
               daste Kosovu bo pa zelo dobrodošlo. Slovenija sicer uživa izjemno velik ugled na
               Kosovu, vemo zakaj, vedno smo podpirali Kosovo od <stage>/ Nerazumljivo./</stage> doma naprej in ta
               podpora je cenjena in je tudi izhodišče za dobro sodelovanje še naprej. Na Kosovu so
               številna slovenska podjetja, številna podjetja so investirala tako kot številna druga
               evropska podjetja imajo težave pri delovanju na Kosovu zaradi samega sistema, samega
               načina delovanja na Kosovu.</p>
               <p>Mi sami oziroma jaz sam v uradu Evropske unije smo sedaj dali pobudo in ustanavljamo
               svet evropskih investitorjev, ravno zato, da bi zbrali skupaj vse evropske
               investitorje oziroma poslovne partnerje in jim pomagali kot skupina bodo lažje tudi
               uresničevali svoje interese in reševali svoje probleme, ki jih pa ima vsako od teh
               podjetij ima kakšnega.</p>
               <p>Na koncu samo še to, da sedaj ko je dogovor dosežen, da bo Evropska unija pripravila
               paket podpore za sever. Sedaj, ko je dosežen dogovor o integraciji seveda na Kosovu
               je izjemno pomembno, da ljudje na severu, ki že štirinajst let živijo pod nekim
               stalnim obsedenim stanjem, pod nekim stalnim strahom kaj se bo zgodilo, ko se bodo
               integrirali v Kosovo<gap n="..."/> Sedaj je trenutek, da vsi pokažemo podporo tem ljudem, ko so
               na splošno posebej pa tem ljudem na severu. Mi bomo prišli s posebnim paketom pomoči
               kjer bomo gradili vse živo in še na druge način izražali podporo ampak moj apel jeb
               tudi, da Slovenija mogoče razmisli, vem da je situacija težka in da tudi razvojna
               pomoč izgublja sredstva pa vendarle bi apeliral, da je sedaj trenutek, ko je prav da
               pridemo tja z nekimi projekti in pokažemo ljudem, da smo tukaj, da se zavedamo
               njihovih težav in stisk, ki jih imajo s tem, ko ne vedo kako se bo njihovo življenje
               spremenilo.</p>
               <p>No, to je mogoče za zaključek še ta moj apel v razpravi. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala gospodu Žbogarju.</p>
               <p>Zdaj bi pa prosila za en kratek pogled s slovenske strani, še državnega sekretarja
               Cerarja da bomo potem sprožili razpravo.</p>
            </sp>
            <sp who="SDT6:CerarBožo">

               <speaker>DR. BOŽO CERAR:</speaker>

               <p>Hvala lepa gospa predsednica.</p>
               <p>Skušal bom biti bol telegrafski in se izogniti stvarem, ki jih je že omenil kolega
               Žbogar. Naj začnem s tem, da je seveda Slovenija trdna podpornica Kosova. Veseli nas,
               da je ravno danes, če se ne motim, Jemen stota država, ki je priznala Kosovo, skratka
               lep dosežek in smo seveda tudi podpornica prizadevanj Kosova za napredek na EU poti.
               Kot veste EU perspektiva velja za celotno regijo in seveda to Slovenija vseskozi
               opozarja kar vključuje tudi Kosovo. Na Kosovu smo, kar se tiče v okviru mednarodne
               skupnosti izredno močno prisotni poleg kolega Žbogarja je tudi namestnik poveljnika <stage>/
               Nerazumljivo./</stage> naš človek Pograjc, ravno v misiji Nato v Kosovu pravzaprav smo
               najbolj močno prisotni, tristo sedem ljudi. Tudi v <stage>/ Nerazumljivo/</stage> komisiji smo kar
               krepko prisotni, dvaindvajset. </p>
               <p>Skratka, navajam to iz preprostega razloga, kot neke vrste dokaz pomembnosti, ki ga
               pridaja Slovenija Kosovu. Bilo je že omenjeno, da v Bruslju potekajo te dni razprave
               za pripravo pogajalskih smernic za začetek pogajanja s <stage>/ Nerazumljivo./</stage> priučitvenega
               sporazuma. Naj samo ponovim, Slovenija v temu okviru trdno podpira čim prejšnji
               začetek pogajanj. Ugotavljamo, da je stanje v odnosu med Beogradom, Prištino, Srbijo
               in Kosovom v temu trenutku prišlo do točke, ki omogoča dejanski napredek Kosova tudi
               v to evropsko smer. Seveda <stage>/ Nerazumljivo./</stage> pa da zdaj v teh prihodnih dneh je zelo
               pomembna implementacija. Implmenetacija doseženega kar bo pripomoglo v končni fazi k
               izboljšanju življenja pravzaprav vsakega Kosovarja, albanskega ali pa srbskega
               prebivalca.</p>
               <p>Zavedamo pa se seveda, da gre za dolgotrajni proces, da bo potreben konstantni
               nadzor, monitoring tako s strani Evropske unije  kot drugih akterjev mednarodne skupnosti, da je
               pravzaprav implementacija mogoče še veliko bolj pomembna kot pa same aktivnosti, ki
               so pripeljale do sklenitve sporazuma.</p>
               <p>Omenjena je bila vizna liberalizacija. kosovo ostaja zaenkrat edina država, ki ni
               deležna tega lahko samo ponovim, da Slovenija tukaj trdno stoji ob strani, nudimo
               konkretno tehnično pomoč s strani centra za evropsko prihodnost<gap n="..."/> Skratka, gre za
               projekt ki je pravzaprav izredno pomemben kar se tiče človeka z ulice, v njegovem
               vsakodnevnem življenju. Kaj šteje? Šteje to, da mu ni potrebno ne vem s kakšnimi
               komplikacijami se ukvarjati preden se odpravlja preko meje v Evropo.</p>
               <p>Naj zaključim pa s tem, da Slovenija vzdržuje tudi tesne bilateralne stike, omenjeno
               je bil gospodarski odnos in tako naprej. Včeraj je bil <stage>/ Nerazumljivo./</stage> v Ljubljani,
               pred časom smo na Brdu gostili srečanje notranjih ministrov držav regij tudi Kosovar
               je bil prisoten. Naš kolega Rupel odhaja te dni v Prištino na konsoltacije, seveda
               tudi na tem delnem nivoju smo aktivni. Te konsoltacije so tudi neke vrste priprave na
               obisk njihovega zunanjega ministra, 26. tega meseca, ravno v času evropskega sveta,
               kjer bo seveda še ena prilika da pokažemo kako resno mislimo s podporo Kosovu.</p>
               <p>Ob samem obisku pa nameravamo skleniti tudi določene sporazume o cestnem prometu, o
               izogibanju dvojnega obdavčevanja, skratka vse v kontekstu tudi krepitve, ne samo
               političnega ampak tudi gospodarskega sodelovanja.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala.</p>
               <p>Zdaj pa odpiram razpravo in prvi se je prijavil podpredsednik, Jožef Kunič.
               Izvolite.</p>
            </sp>
            <sp who="SDT6:KuničJožef">

               <speaker>DR. JOŽEF KUNIČ (PS PS):</speaker>

               <p>Hvala za besedo. Spoštovani gospod minister, spoštovani gospod državni sekretar.</p>
               <p>Vesel sem, da se lahko danes pogovarjamo z vami na temu mestu. Bi pa vam gospod
               Žbogar postavil eno vprašanje; na Balkanu je vse večji igralec Turčija, ne samo
               Evropska unija ampak Turčija. In nekateri strokovni krogi so to ocenili kot
               neootomanstvo kar so definirali kot kombinacijo islamskega prodora in gospodarskega
               prodora. In na Kosovu, ko sem bil nedavno tega so mi povedali, da je tam Turčija zelo
               prisotna in da so posli s Turki intenzivno prežeti s korupcijo. Torej zanima me kako
               gleda Evropska unija na vlogo Turčije in sploh na kvaliteto te vloge, če smem to tako
               imenovati.</p>
               <p>Bi pa hkrati dal komentar gospodu državnemu sekretarju, seveda se povsem strinjam s
               tem kar ste dejali. Skrbi pa me, da ob tem, ko si je Ministrstvo za zunanje zadeve
               zadalo eno od prioritet gospodarske diplomacije, skupaj z ekonomsko ampak ne bomo
               zdaj o teh podrobnostih, pa gospodarsko sodelovanje s Kosovom pada. Torej, ni v
               porastu čeprav so se tam razmere, se niso bistveno poslabšale od leta 2011 pa glede
               po podatkih je gospodarska menjava slabša.</p>
               <p>To bi vas prosil, če lahko komentirate, če ne pa bi vas prosil da to vzamete zgolj
               kot opozorilo naj se ekonomska diplomacija na Ministrstvu za zunanje zadeve
               intenzivneje ukvarja s Kosovom. Namreč menim da je pot v Evropsko unijo bistveno
               lažja, če je gospodarsko sodelovanje vzpostavljeno in če je v porastu. Hvala
               lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Zdaj bi se prijavila k razpravi tudi sama.</p>
               <p>Gospod Žbogar je omenil, da gre še vedno za zamrznjeni konflikt navkljub sporazumu in omenil, da poznamo nekaj
               takšnega tudi v regiji. Seveda je pri tem verjetno mislil Bosno in Hercegovino.</p>
               <p>Zanima me kakšna je trenutna ocena, kljub temu da ste dejali, da je bil sporazum
               sklenjen kot dogovor obeh strani je bil pa vendarle sklenjen pod velikim pritiskom
               mednarodne skupnosti. Če ne bi bilo te podpore in pritiska mednarodne skupnosti ves
               čas bi prišlo težko do tega sporazuma. In jaz se spomnim Daytona, ki je tudi takrat
               nastajal v nekih podobnih okoliščinah in danes vidimo, da nikakor ne zaživi. To Bosna
               in Hercegovina ima enake probleme, kot jih je imela pred časom kljub velikim
               prizadevanjem mednarodne skupnosti da celo situacijo ublaži in to je seveda tudi
               nevarnost Kosova.</p>
               <p>Zato bi rekla, da je to zaupanje, ki trenutno nastaja tako krhko, da bomo morali vsi
               prispevati k njemu. Evropska unija bo verjetno morala svoj dejanski interes pokazati
               z direktnimi vlaganji na Kosovo. In to me zelo veseli, ko ste povedali, da se
               načrtujejo tudi posebna vlaganja na sever Kosova kjer živijo večinsko Srbi, ker oni
               so najbolj skeptični do tega sporazuma in ga v bistvu ne sprejemajo. Zdaj, če bi
               recimo videli, da bo kakšna korist od tega bo dobro.</p>
               <p>Po drugi strani pa me skrbi en drug element za evropsko prihodnost Kosova to pa je,
               da je kosovsko prebivalstvo še vedno najrevnejše v Evropi. Kljub temu, da so velike
               razlike tam, podatki kažejo, da več kot milijon ljudi živi zelo revno. BDP znaša
               letni nekaj več kot tri tisoč evrov, tako da to so podatki, ki kažejo na to, da bo
               pred Kosovom že zelo, zelo zahtevna naloga, da bo lahko začelo resnejša pogajanja z
               Evropsko unijo o kakšnih trdnejši vezeh. In seveda pri tem pozivam tudi našega
               državnega sekretarja, da tudi Ministrstvo za zunanje zadeve apelira na celotno vlado,
               da se tukaj tudi Slovenija vključi v ta evropska prizadevanja in da aktivno sodeluje
               v temu svetu evropskih investitorjev. Da pozove naše gospodarstvo, da se tukaj
               odpirajo nove možnosti.</p>
               <p>Besedo bi pa zdaj dala Mitji Meršolu.</p>
            </sp>
            <sp who="SDT6:MeršolMitja">

               <speaker>MITJA MERŠOL (PS PS):</speaker>

               <p>Hvala lepa gospa predsednica. Se opravičujem, ker bom na začetku samo malce osebno
               memoarski ampak bom kljub temu časovno racionalen.</p>
               <p>V začetku devetdesetih oziroma sredi devetdesetih let, ko je divjala vojna na Balkanu
               sem bil priča pogovoru pokojnega dr. Drnovška s tedanjim generalnim sekretarjem
               združenih narodov Butros Galijem<stage>/?/</stage>. In dr. Drnovšek je na vprašanje generalnega
               sekretarja kakšna je situacija na Balkanu po daljšem premolku odgovoril <q>"very
               complicated"</q>, zelo zapletena.</p>
               <p>Glede na to in vesel sem pravzaprav na osnovi tega poročila, ki ga je dr. Žbogar dal
               v zvezi s sedanjimi prizadevanji Evropske unije vsekakor kaže na neprimerno večjo
               aktivnost Evropske unije na temu področju me vseeno zanimajo še nekatere druge
               zunanje, eksterne dimenzije reševanja stanja na Kosovu, predvsem ameriška stran in
               kakšno je sodelovanje z Američani. Ker vemo, da Kosovo nekako po inerciji zelo veliko
               daje pomena Združenim državam Amerike, na to konec koncev kažejo tudi razni spomeniki
               po Prištini.</p>
               <p>In pa drugo sodelovanje recimo dr. Žbogarja z drugim Slovencem, ki  je pa v Bosni, z dr. Inscom<stage>/?/</stage>. Kako se kaj
               paralelno mogoče lotevamo kakšnih vprašanj, ki so seveda pa nekako konfliktno
               povezano. </p>
               <p>Tako da me zanimajo te dimenzije, ameriška dimenzija pri reševanju vprašanja na
               Kosovu in pa tudi kako pravzaprav gledamo na stvari še z bosanskega oziroma BiH
               zornega kota? Hvala lepa.</p>
            </sp>
            <sp who="SDT6:KuničJožef">

               <speaker>PODPREDSEDNIK DR. JOŽEF KUNIČ:</speaker>

               <p>Hvala. Besedo pa ima dr. Jelušičeva, izvolite.</p>
            </sp>
            <sp who="SDT6:JelušičLjubica">

               <speaker>DR. LJUBICA JELUŠIČ (PS SD):</speaker>

               <p>Najlepša hvala spoštovani podpredsednik. Hvala za zanimiv uvod in tudi ta pogled na
               te dejanske vsebine sprejetega sporazuma.</p>
               <p>Mene zanima kako so župani teh občin na severu Kosova, ki se jih midva spomniva iz
               leta 20111 barikad, kako so oni sprejeli to novo situacijo, tudi glede na to, da so
               dobivali denar in plačilo iz Beograda. Ali se ti denarni tokovi, ki so prihajali iz
               Beograda tudi s tem, da so od tam plačevali vse tiste ljudi na barikadah,
               mobilizirane protestnike in tako naprej. Ali tukaj imamo kakšne informacije, se je to
               nehalo oziroma Srbija nima več denarja za ta namen oziroma, kaj se je zgodilo s
               tem?</p>
               <p>Potem drugo, v kosovskih varnostnih silah smo pred leti slišali, da imajo ustrezno
               zastopanost vseh kosovskih manjšin razen Srbov, Srbov skoraj da ni bilo, če so imeli
               enega, dva. Pa me zanima če mogoče zdaj v luči teh novih dogodkov vendarle mogoče
               tudi srbska nacionalna skupina participira v sestavi kosovskih varnostnih sil.</p>
               <p>In tretja stvar je pa povezana z EU Lex-om. Ali Evropska unija načrtuje kakršne koli
               spremembe v vsebini nalog EU Lex-a? Ali ostane to enaka misija kot doslej? Ali se kar
               koli v sestavi, povečanju, zmanjšanju mogoče novih strokovnjakih, ki naj bi v okviru
               EU Lex-a prihajali na Kosovo. Se kar koli takšnega načrtuje?</p>
               <p>In samo še ena opomba, pa ne vem če se to kako vidi v zdajšnji situaciji na Kosovu,
               po teh svetovnih hidrografskih podatkih je nahajališče pitne vode, največje
               nahajališče pitne vode od katerega v bistvu se računa preživetje v prihodnosti na
               Kosovu nahaja na severu Kosova. In iz severa Kosova se v bistvu pije voda na jugu
               oziroma v preostalem delu Kosova. Tako da, Kosovo tudi s tega vidika verjetno ne more
               razpasti oziroma bi bilo zelo nenavadno, da bi država Kosovo dopustila, da izgubi
               edini vodni vir za preživetje v prihodnosti. Ali se to kako v tej kosovski politiki
               vidi? Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Havla. Besedo ima podpredsednik, Jožef Jerovšek.</p>
            </sp>
            <sp who="SDT6:JerovšekJožef">

               <speaker>JOŽEF JEROVŠEK (PS SDS):</speaker>

               <p>Hvala lepa. Gospod minister je sedaj v vlogi veleposlanika.</p>
               <p>Zdaj, seveda spremljamo zelo intenzivno to kar se dogaja pod taktirko Evropske unije
               in seveda jaz osebno sem tudi vesel, da je prišlo do tega dialoga in tudi sporazumov
               kajti na nek način Srbija le spoznava, da je to pravzaprav odrešitev čeprav v svoji
               javnosti tega namena srbska vlada ni sposobna čisto direktno povedati.</p>
               <p>Ampak, me pa zanima, ker ste v vlogi predstavnika <stage>/ Nerazumljivo./</stage> Evropske unije,
               dolgoročni načrti Evropske unije. Po mojem mnenju je tudi intenca Evropske unije, da
               se to državo usposobi za samostojno življenje. Namreč, kajti mi imamo številne
               primere po svetu od Palestine in to, da če je neka država ali pa enko območje postane
               skoraj na nek način protektorat trajni ima to tudi slabe učinke, kajti lokalno
               prebivalstvo se nekako navadi tudi na življenje od mednarodne pomoči  in tako. Na kakšen način
               pravzaprav spodbuja Evropska unija Kosovo, da se usposablja. Mislim, vsi vemo za
               njihove izjemne probleme, vi ste tukaj omenili tudi neko drugo stvar, ko ste dejali,
               čeprav smo živeli v skupni državi pa smo zelo različni. To je na nek način tudi
               priznanje, da tisti, ki smo malo starejši pa smo včasih doživljali izjemno propagando
               kako je politika bratstva enotnosti poenotila celo populacijo in vse to, da je to
               pravzaprav bil politični blef. In pravzaprav sem eno asociacijo dobil, ko je bila
               zadnjič nostalgija o 25. maju, študentska organizacija organizirala neke izlete v
               Kumrovec, da bi tem študentom bilo potrebno v okviru meddržavnega sporazuma, ki smo
               ga zadnjič med varnostnimi silami omogočili, da bi eno leto na Kosovu, v varnostnih
               silah gostovali pa bi lahko potolažili to nostalgijo. Ampak seveda to bolj tako
               pripomba.</p>
               <p>Zdaj, ti problemi Kosova kot sem že rekel, so enormni. Slovenija seveda pomaga, na
               vsak način ima tudi svoje ekonomske gospodarske interese in jaz računam, da bo
               celotna Evropska unija toliko uspešna, da se bo ta država dejansko konsolidirala in
               bo sposobna za povsem samostojno življenje v okviru evropske skupnosti, ne Evropske
               unije, tam vem da še ne bo hitro ampak v okviru skupnosti evropskih držav,
               neformalno, da bo pravna, enakovredna država z vsemi statusnimi pravicami ali pa<gap n="..."/>
               Tako da neha biti na nek način protektorat v dolgoletni prihodnosti. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. K besedi se je prijavil tudi gospod Dragutin Mate.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa gospa predsednica.</p>
               <p>Zdaj, jaz bi nekaj bolj praktičnih vprašanj postavil, seveda moram najprej povedati,
               da sem bil zelo pred kratkim, kakšen teden dni nazaj, tri, štiri dni v Beogradu in
               Kosovu z Nato parlamentarno skupščino kjer smo se pogovarjali v glavnem o sporazumu,
               ki je podpisan in si tudi pogledali. Če lahko kolegici takoj povem, ja, še vedno so
               barikade na severu Kosova v vsaki vasi. Še vedno so vsi ljudje plačani, vseh sedemsto
               policistov ki jih imajo štiri občine na severu in nista samo dva policista zaposlena
               v varnostnih silah ampak več, ker so na kontrolnih točkah kot jim Srbi rečejo oziroma
               na mejnih prihodih, kot jim v Prištini rečejo, policisti, ki so mešani. In med njimi
               je samo sena velika razlika, tisti, ki so Srbi dobivajo plačo iz Beograda in iz
               Prištine, tisti ki so pa Kosovarji dobivajo pa plačo samo iz Prištine. Kar povzroča
               dodatne težave in zaplete med njimi samimi. Carinike pa menjajo na dva do tri mesece,
               ker je korupcija tako velika, da dlje časa ne zdrži nihče tam, ker jih šefi
               zamenjajo.</p>
               <p>No drugače pa, če gremo bolj k praktičnim zadevam, mislim da je primerjava Dayton
               sporazumom in sporazumom, ki je zdaj podpisan popolnoma neustrezna. Daytonski
               sporazum je sporazum, ki je preprečil vojno, je zaustavil vojno in je bil posledica
               vojaških operacij, ki so jih izvajale tudi države izven držav oziroma narodov, ki so
               se borili v Bosni in pod prisilo podpisan sporazum in je bil v bistvu mirovni
               sporazum, če tako poenostavljeno rečemo. Tukaj gre pa za nekaj popolnoma drugega.</p>
               <p>Zdaj, seveda težava, ki je pri temu sporazumu je ta, da ga, kot tam rečejo Beograd in
               Priština, ne uporabljajo besede Srbija in Kosovo. Zaradi znanih razlogov je seveda
               ta, da Srbi še vedno trdijo, da Kosova ne priznavajo kot samostojno državo, da je to
               Srbija. Ne samo sever Kosova ampak cela in to vztrajno ponavljajo vsi, predsednik
               Vlade, države, do vseh ministrov, obrambnega in vseh ostalih, ki so sodelovali v teh
               procesih. V Prištini seveda to tolmačijo čisto drugače.  Sporazum je seveda lahko dobra osnova, da se bodo
               zadeve premaknile, vendar je ena težava, implementacija tega sporazuma, to
               implementacijo si zelo različno razlagajo, zanima pa me, če nam lahko pove tako naše
               zunanje ministrstvo, kot predstavnike Evropske unije, kako gledajo na možne
               spoštovanje rokov, ki so zapisani, do kdaj se morajo posamezni postopki
               implementacije izpeljati. To je zelo pomembno zato, ker se nam s svetlobno hitrostjo
               približuje dan, ko naj bi se potencialno Srbiji odprla vrata za začetek pogajanj v
               Evropsko unijo, ki si jo izredno želijo in ki jo potrebujejo zato, da bodo
               upravičili, zakaj so sporazum podpisali, drugače bodo zašle v zelo hude notranje
               politične težave, predvsem pa težave v štirih občinah na severu Kosova in seveda kako
               bodo med obema stranema posredovali pri različnem tolmačenju kritičnih delov
               sporazuma, namreč težava, ki je, ena večjih težav, ki je, je seveda zaposlitev ljudi,
               ki delajo v tako imenovanem sodnem sistemu, pred vojno je večina sodnikov na Kosovu
               bila Srbov, po vojni so se vsi ti sodniki in ves sistem umaknil v štiri občine na
               severu, vse to financira Srbija in zdaj bi ti ljudje radi bili v službi, nočejo, da
               se kakorkoli spreminjajo njihovi pogoji zaposlitve, nočejo, da se kakršne nove
               procedure speljejo, ampak da jih sistem avtomatično prevzame in na tem vztraja nekako
               tudi Beograd, tudi župani vseh štirih občin, medtem ko v Prištini imajo malo drugačen
               pogled na to in me zanima, kako mislite na tem področju kakorkoli pomagati.</p>
               <p>Drugo kritično področje je področje zdravstva, tudi ves zdravstveni sistem in tudi
               pokojninski in zdravstveno zavarovanje in vse je do sedaj še vedno financirano z
               Beograda in to se bi moralo priključiti tudi v sistem, ki ga ima Kosovo. Praktično po
               tem sporazumu je Srbija na nek tihi način vendarle pristala, da je Kosovo svoja
               država. Če to hočemo ali nočemo, oni seveda za svoje notranjepolitične pogoje
               razlagajo to nekoliko drugače in še vedno trdijo, kar sem dejal, da Kosovo ni država
               in da je to del Srbije in da se nikoli ne bodo odrekli.</p>
               <p>Zdaj, težava, ki je praktično na terenu in ki se nas tiče vseh, je pa veliko bolj
               globoka kot ta politična težava, ki jo imamo in težava, ki jo imamo, kar 4 države
               članice EU in Nata niso priznale Kosova kot države. Težava, ki je, je organiziran
               kriminal, to je resna težava, ki nas vse prizadene, velik del mamil, ki potujejo ali
               potem preko Albanije v Italijo ali preko Srbije in Bosne v Slovenijo in na zahod, ta
               balkanska tako imenovana balkanska pot ima svoje vozlišče na Kosovu. Tam se
               kriminalne združbe ne glede na nacionalno pripadnost zelo dobro povezujejo,
               izkoriščajo vse možne elemente svojega dela, tako da se jih čim težje sledi. Med
               drugim zelo pogosto delo je to, da odhajajo na območje Srbije, če izvzamemo Srbijo
               kot Srbijo brez Kosova, kot jo jaz razumem, kot smo jo tudi priznali, potem tam
               zamenjajo imena in se vrnejo popolnoma čisti nazaj. Zdaj, zakaj sem ta primer omenil,
               preprosto zato, ker namreč pri teh sestankih, ki smo jih tam imeli, smo seveda imeli
               tudi sestanke z mednarodnimi institucijami, ki so na Kosovu, tudi EUROLEX-om in zelo
               zanimiva je bila trditev, ki jo je postavila namestnica vodje EUROLEX-a in ki je
               potrjevala to, kar so govorili tako kosovski predstavniki varnostnih sil, kot tudi
               srbski notranji minister in predsednik vlade, da Kosovo ima, oziroma oblasti v Kosovu
               imajo  resne težave z dostopom
               do baz podatkov Interpola, zato ker niso člani Interpola. Postopki, preko katerih se
               preverjajo podatki, so izredno dolgi in zapleteni, potekajo tako, da jih varnostne
               sile predajo EUROLEX-u, EUROLEX potem dalje na Europol ali pa Interpol in potem nazaj
               in za en podatek preprost je povprečen čas vračanja podatka 2 tedna ali več, kar je
               grozljivo za delanje na varnostnem področju, pa me zanima, če Evropska komisija in
               seveda s tem vpliv na EUROLEX, ki je direktno vezan na Evropsko unijo, ali načrtujejo
               in ali planirajo, da bodo naredili kakšne korake na tem področju, da bodo bolj
               učinkovito pomagali varnostnim silam, da bodo bolj uspešne v boju zoper organiziran
               kriminal.</p>
               <p>Tudi korupcija je seveda strahovit problem, ampak mislim, da je korupcija zadeva, ki
               se dogaja znotraj njihove države in nas malo manj prizadene, čeprav nas delno,
               predvsem podjetja slovenska, ki tam poslujejo, medtem ko organiziran kriminal je pa
               izredno resna stvar, izredno resna stvar in nisem videl na tem obisku, ki je bil zelo
               intenziven in praktično z vsemi strukturami smo se lahko srečali, tudi z lokalnimi
               oblastmi, tako na severu Kosova, kot z županom drugega dela Mitrovice, ki smo ga
               srečali ločeno, tam so še vedno mostovi zasuti s kupi zemlje, poveljnik območja gre
               povedati trem civilistom pri kontrolni točki, kdo gre na most, da ne bo kaj narobe,
               mislim, to ni nekaj, kar je fikcija, to se dogaja. Pride delegacija, ki je v
               spremstvu policije in potem gre poveljnik območja severa Kosova, švicarski polkovnik,
               povedati trem civilistom zraven srbske zastave, da je prišla delegacija in da ni nič
               narobe, da so lahko tam. Tako realno življenje zgleda tam in si ne predstavljam, kako
               oziroma ne vem, kako bodo strukture, ki so na Kosovu, se uspešno začele spopadati z
               organiziranim kriminalom. Jasno, da me zanimajo vsa tista politična vprašanja in kako
               bodo reševali zadeve z implementacijo sporazuma, posebej me pa zanima, kaj se lahko
               pove, oziroma kakšni so resni načrti, če so, kako se resno spopasti z organiziranim
               kriminalom na Kosovu. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p> Hvala.</p>
               <p>Še gospod Jožef Horvat.</p>
            </sp>
            <sp who="SDT6:HorvatJožef">

               <speaker>JOŽEF HORVAT (PS NSi):</speaker>

               <p>Hvala lepa, gospa predsednica.</p>
               <p>Jaz sem hvaležen gospodu Žbogarju, da nas je informiral, kakšna je trenutna situacija
               na Kosovu, da nas je informiral o evropskih perspektivah Kosova, čeprav se mi tu zdaj
               pojavlja eno vprašanje, tudi zdaj, ko sem poslušal našega kolega, Dragutina Mateja,
               ki prav tako nekako iz prve roke nas je informiral, kakšna je situacija tam in ko
               razmišljam o evropskih perspektivah Kosova, se mi nekako postavlja teza, seveda
               vezana na ta trenutek, na danes, ali je to realnost, ali pa danes še vedno mit?</p>
               <p>Mene je tudi zaskrbelo, ko je bil dogovor dosežen med Srbijo in Kosovom, da je Tači,
               vsaj po moji oceni, morda nekoliko nediplomatsko dal medijem izjavo in povedal, da
               parafiran sporazum med država predstavlja srbsko priznanje Kosova. Gotovo pri takšnih
               dogovorih, pri takšnih sporazumih ne sme biti zmagovalca oziroma morata biti
               zmagovalca dva. To se mi je zdelo nekoliko nediplomatsko, ampak to je zgolj moja
               osebna ocena.</p>
               <p>Ker me seveda skrbi, kako bodo v bodoče ravnali Srbi na severu Kosova, ki seveda s
               sporazumom niso zadovoljni, to zdaj vidimo tudi, ko so se v Bruslju že srečale ekipe
               za uresničitev dogovora o severu Kosova in ko Srbi na severu Kosova napovedujejo
               oziroma so definitivno napovedali, da nameravajo ustanoviti lasten parlament in razglasiti avtonomno
               pokrajino, ki bi se naj potem priključila Srbiji. To je zdaj njihova želja in če
               gredo s to željo v javnost je vprašanje, kako se bodo zadeve razvijale v
               prihodnosti.</p>
               <p>Gospod Žbogar, vi ste nekako apelirali tudi na Državni zbor glede pomoči Državnega
               zbora parlamentu Kosova, kar zadeva Odbora za zadeve Evropske unije je
               pripravljenost, to lahko tukaj javno povem, jaz tudi pozdravljam ustanovitev sveta
               evropskih investitorjev. Jaz sem prejšnji teden, ko smo skupaj, ko je skupaj ta odbor
               in Odbor za obrambo razpravljal o poročilu sodelovanja Republike Slovenije na
               misijah, govoril o kolateralnih koristih Slovenije in prav, tukaj želim to še enkrat
               izpostaviti, vem, da so naši vojaki v sestavi KFOR na Kosovem izjemno cenjeni, da so
               profesionalci, da jih okolica ima, bom po domače rekel, rada, da jih sprejemajo in
               skozi to in seveda tudi ne smemo pozabiti, da je brigadir Bojan Pograjc, kar je že
               omenil gospod državni sekretar septembra lansko leto postal namestnik poveljnika
               KFOR-ja, vse to so neke okoliščine, ki bi lahko slovenskemu gospodarstvu morda bolj
               na široko odprle vrata, kar je, če sem prav razumel, opozoril tudi dr. Kunič. Čeprav
               mi je povsem jasno, gospod Žbogar, vi ste na Kosovem prvi človek EU, ampak ste
               Slovenec in verjamem, da boste, čeprav to ne smete, ampak da lahko na nek način
               favorizirate slovensko gospodarstvo, to se mi zdi, da bi lahko bila ena od
               kolateralnih koristi Slovenije na Kosovem. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p> Najlepša hvala.</p>
               <p>Še gospod Franc Pukšič in potem dajemo besedo gostu.</p>
            </sp>
            <sp who="SDT6:PukšičFranc">

               <speaker>FRANC PUKŠIČ (PS SLS):</speaker>

               <p> Ja, lep pozdrav.</p>
               <p>Torej, informacije iz prve roke, jaz pa ne bom dal informacij iz prve roke, jaz bom
               dal pa informacijo iz pogleda, kako izgleda Kosovo iz kolesa, jaz sem ga pred kratkim
               prekolesaril, čez Albanijo pa potem vstopil na jugu v Kosovo in na severu šel iz
               Kosova ven.</p>
               <p>Ker ste začeli z gospodarstvom, pa bom potem zaključil z notranjo ali pa zunanjo
               politiko, kakorkoli se pač vzame, ime je eno in drugo. Toliko žerjavov in tako
               urejenega mesta, kot je Priština, če ga kdo ni videl ne vem koliko let nazaj, jaz sem
               bil sicer prvič, ampak po tem, kakšno sem imel predstavo, torej, tega mislim, da v
               Evropi ne najdeš, mogoče kje na Kitajskem, ampak v Evropi ne. Toliko investicij in
               tako urejeno, tudi enega papirčka, to kar imamo mi za <stage>/Nerazumljivo./</stage> za njih, ga
               nisi našel na tleh. To je seveda bil del, jasno, da je bilo levo in desno pa kaj
               drugega in s kolesa se pač marsikaj vidi, ker imaš nekoliko več časa, kot pa če z
               avionom priletiš. Sem pa, torej takrat, ko sem to doživel na lastni koži, ob vstopu v
               Kosovo z Makedonije, normalno s potnim listom, na izstopu iz Kosova v Srbijo pa so
               nas, ne bom rekel, malo se pošalim, skoraj zaprli, ko smo dajali potne liste, niti
               slučajno lično karto. Skratka tam smo pa morali torej, potni listi niso nič veljali,
               kaj vi to, to pa ne, samo osebna je dovolj, dol pa, ko si na kolesu, nimaš ga ravno
               pri sebi, ampak <stage>/Nerazumljivo./</stage> smo imeli, pač morali poiskati, smo hoteli tudi z
               osebnimi, pa seveda ni govora, skratka ne gre. Torej, takšno je,  bom rekel, konkretno dejansko stanje na
               mejnih prehodih, torej za vasi kjer greš gor in kje, skratka kjer prestopaš mejo. Res
               pa je, da velja tisto, da smo zelo priljubljeni in kjer koli smo se ustavili se je
               videlo oziroma ne videlo, konkretno smo čutili na lastni koži, da nas imajo radi, da
               nas spoštujejo in tako dalje.</p>
               <p>Skratka, predvsem pa seveda to kar ste že nekateri rekli, jaz sem prepričan, da se da
               prav na gospodarskem področju, ker očitno tam se ogromno dogaja. Verjetno je to tudi
               posledica tega kar ste vi gospod Žbogar govorili, da je generacija, ki se vrača in se
               je šolala v tujini s seboj pripeljala še kaj, torej tudi bankirje, investitorje in
               tako dalje. Skratka, vse to se zelo pozna. Toliko, hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Zdaj pa dajem besedo gospodu Žbogarju.</p>
            </sp>
            <sp who="SDT6:ŽbogarSamuel">

               <speaker>DR. SAMUEL ŽBOGAR:</speaker>

               <p>Hvala lepa.</p>
               <p>No saj je bila kar zanima razprava in kar zanimiva vprašanja. Bom poskušal biti čim
               krajši, ker lovim letalo še danes, da se vrnem v Prištino. <stage>/ Medsebojno
               pogovarjanje./</stage></p>
               <p>Vpliv Turčije, ja, mislim čisto pravilno ste omenili, da je vpliv Turčije na Balkanu
               pa zdaj, če govorimo o Kosovu je prisoten. Predvsem, skozi investicije Turčije.
               Zadnjih nekaj lete lahko vidimo, da vse večje investicije na Kosovu so turške
               investicije. Letališče, ki je bilo privatizirano je turška privatizacija, električno
               omrežje je bilo privatizirano je turška privatizacija. Kosovo bo gradilo novo
               termocentralo, turiški investitor se zanima. Avtocesta, ki je bila zgrajena do
               Albanije, turško-ameriški konzorcij. V bistvu se mi sami kot Evropska unija zapazili
               ta trend in tudi izrazili neko zaskrbljenost, ker evropski investitorji ne toliko, da
               ne dobijo poslov kot enostavno ne prihajajo več in ne konkurirajo več. To je pa
               povezano s situacijo vladavine prava na Kosovu. Veliko investitorjev sem prej omenil,
               se sooča s težavo. Dokler gre vse v redu je vse v redu, ko gre kaj narobe je pa zelo
               narobe in ti nihče ne more pomagati. In so prihajali investitorji, prihajajo
               investitorji k meni in razlagajo zgodbe sodišč, ker EULEX jim ne more pomagati, ker
               EULEX nima pristojnosti za komercialna sodišča. In zato smo mi zdaj prišli s to
               idejo, ena ideja, da vzpostavimo ta sveta za te evropske investitorje in druga ideja
               je, da bomo začeli mi opazovati monitor. Se pravi nadzorovati delovanje komercialnih
               sodišč. Ampak, ko bo vladavina prava malo bolj trdna na Kosovu mislim da takrat bo
               tudi evropskih investitorjev več. Je pa zdaj ravno privatizacija mobilne telefonije
               bila uspešna z enega evropskega investitorja.</p>
               <p>Tako da upajmo, da se bo ta trend obrnil, vsaj s strani Evropske unije. Tako da, je
               vpliv preko te ekonomske moči na Kosovu, politično je Kosovo zelo jasno, edini cilj
               Evropska unija, sebe vidijo kot evropsko Kosovo in njim Turčija ni model z razliko od
               ostalega Mediterana, kjer je Turčija doslej bila model kombinirane demokracije in
               islamizma. Na Kosovu temu ni tako, ker vendarle to ni islamska država, to je zelo <stage>/
               Nerazumljivo./</stage> država s populacijo, ki je večinsko muslimanska.</p>
               <p>Tako da tukaj se ne vidijo podobnosti in mislim da tudi tukaj Turčija ne more imeti
               tako močnega vpliva, je pa ta vpliv, še enkrat, videno preko, močan preko ekonomije.
               Seveda, kot je rekel tudi že prej državni sekretar  je pa potrebno vedeti kako se bo celotna situacija v
               Turčiji razvijala od česar je marsikaj odvisno.</p>
               <p>Potem je bil, gospa predsednica<gap n="..."/> Ja zamrznjen konflikt, jaz sem omenil, da
               zamrznjen konflikt in je doslej Kosovo bil zamrznjen konflikt. Zamrznjen konflikt je
               vsak konflikt, ki se lahko v nekem trenutku sproži spet v konflikt in na Kosovu je
               toliko frustracija na obeh straneh, na srbski strani zaradi te izoliranosti in
               pričakovanja, da bo Roso<stage>/?/</stage> napadel <stage>/Nerazumljivo./</stage> Na kosovski strani je
               frustracija, da ne morejo kontrolirati celotnega področja. In to je seveda nikoli ne
               veš kaj bo sprožilo nek večji konflikt. Tam na severu so prav na meji so mešane vasi
               in v lanskem letu je bilo že precej napeto, ko je kosovska stran začela obnavljati
               določene hiše za povratnike in so Srbi demonstrirali, celotna Mitrovica je korakala
               tja.</p>
               <p>Tako da, zaradi tega mislim da je bilo potrebno da se je začel ta politični <stage>/
               Nerazumljivo./</stage> Pritisk mednarodnih skupnosti, ja je bil na nek način že samo dejstvo,
               da je Evropska unija rekla Srbiji v kolikor želite datum potem je pa potrebno
               resumirati paralelne strukture. In Kosovo, v kolikor želite naprej po evropski poti
               morate sodelovati pri temu procesu. V <stage>/ Nerazumljivo./</stage> je bil ta pritisk mednarodne
               skupnosti, ni bil pa v temu smislu kot je bil v Daytonu, da bi nekdo dal na mizo nek
               predlog, ki ga je sam pripravil in potem prisilil v državi, da ga sprejmete. Sedi pa
               to sedaj na krhkem zaupanju, to je začetek poti, to je začetek normalizacije, to je
               predpogoj, da bo lahko prišlo do normalizacije. Jaz vendarle mislim, da in do
               implementacije bo prišlo vendarle sta obe vladi, oba predsednika vlade investirala
               veliko političnega kapitala v ta sporazum, posebej srbska stran pa tudi kosovski
               strani ni bilo enostavno doma prodajati ta sporazum.</p>
               <p>In zdaj to tudi, kar je bilo prej vprašanje, seveda obe strani sta<gap n="..."/> Vsak dogovor je
               uspešen, če sta obe strani enako zadovoljni ali pa enako nezadovoljni ampak seveda
               doma pa moraš ta sporazum prodati in zato poudarjaš tisto svojo interpretacijo
               sporazuma. In zato tudi kosovska stran poudarja, da je to priznanje Kosova, ker bo
               celotno Kosovo sodelovalo sedaj po kosovski ustavi, po kosovskih zakonih in kot
               enotno področje. Srbija pa pač ima svojo interpretacijo.</p>
               <p>To je najrevnejša država ampak, če omenim, prej sem rekel da je polna nasprotij, ja
               imate toliko revnih ljudi, upokojenci, penzijski sistem je resnično problematičen,
               ker oni so država, ki je v nekem trenutku, to je mednarodna skupnost naredila,
               prekinila stari sistem in začela na novo s tem sistemom lastnih, kako se reče,
               fondov, ko sam nabiraš za svoj fond penzijski. Seveda problem je, če to narediš res
               in tako da celotna starejša generacija, vsi imajo isto penzijo okli sto evrov, ne
               glede nato kaj so bili ali so bili direktorji ali čistilci seveda mlajši pa
               investirajo sami zase v tisti svoj fond. Tako da za mlade bo v redu, ker imajo nek
               tisti penzijski fond ampak starejša generacija je pa resnično v težki situaciji, ko
               dobijo po sto evrov in to ne glede na to kaj so počele v svojem življenju. Ker je
               penzijski fond Srbije je pa šel v Srbijo tako da od tam nič ne dobivajo.</p>
               <p>Tako da imate ta nasprotja ja, ko penzionisti dobivajo sto evrov in se vidi ta
               revščina in jih verjetno podpirajo družine, na drugi strani imate pa več Q7 audijev v
               Prištini kot jih imate v Ljubljani. Tako da ta nasprotja, kot sem rekel, teh
               nasprotij je zelo veliko na Kosovu. Zdaj, kako bodo iz tega prišli ven, edino
               gospodarski razvoj. Oni imajo ogromno mladih ljudi, mislim vsak ki je bil na Kosovu
               in ogromno Slovencev prihaja na Kosovo, ogromno slovenskih strokovnjakov je
               angažiranih v evropskih projektih ali pa na drugih projektih na Kosovu in vsak je
               pozitivno presenečen kot je bil gospod Pukšič. Predvsem z neko energijo, ki obstaja
               na Kosovu zaradi te količine mladih ljudi, ki žarijo neko pozitivno energijo, je nek
               optimizem. Pet let so neodvisni, vse je še pred njimi, evropska pot se jim odpira,
               tako da je nek optimizem.  Nek
               žar, ki smo ga mi, če se spomnimo tudi imeli verjetno v prvih letih neodvisnosti.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Danes ga že dosti nimamo več<gap n="..."/></p>
            </sp>
            <sp who="SDT6:ŽbogarSamuel">

               <speaker>DR. SAMUEL ŽBOGAR:</speaker>

               <p>Ga nimamo več ampak tam je pa še vedno in to ljudje opazijo, ko pridejo na Kosovo.
               Tako da to je tisto pozitivno in potrebujejo pa tuje investicije. Brez teh investicij
               oni teh mladih ne bodo zaposlili, sami ne morejo tega zaposliti. Tuje investicije, če
               se vrnem pa bodo takrat, ko bo situacija stabilna najprej in upajmo da z <stage>/
               Nerazumljivo./</stage> tega dialoga gremo k temu in ko bodo ta Rulo Flo, se pravi ta vladina
               prava malo bolj stabilni. Se pravi, če bodo šli na sodišče bodo vedeli da bodo dobili
               neko pravico v nekem določenem trenutku.</p>
               <p>Evropska unija, jaz mislim da Evropska unija ima vedno večjo vlogo na Kosovu. Mislim,
               je najpomembnejši faktor na Kosovu, predvsem zaradi te evropske poti. In to je zelo
               občutno po koncu nadzorovane neodvisnosti, ki jo je mednarodna skupnost razglasila
               septembra lani je postala Evropska unija nekako, oziroma mi na terenu smo postali
               nekako fokusna točka za vse probleme, tudi na Kosovu. Srbi, ko imajo probleme pridejo
               k nam, srbska cerkev ali pa nevladne organizacije ali pa kdor koli ni zadovoljen z
               neko situacijo vidi Evropsko unijo kot tista, ki lahko prepriča Kosovo, kosovsko
               vlado da naredijo pravo stvar in zaradi evropske poti in zato je ta evropska pot tako
               pomembna, da gremo še naprej po tej poti.</p>
               <p>Združene države Amerike, njihova vloga je izjemno pomembna in te države Amerike
               podpirajo to voditeljsko vlogo Evropske unije. Velikokrat doslej je bilo, ko ameriška
               veleposlanica reče, pojdi ti naprej mi te bomo podprli glede kakšnega problema, ki ga
               je bilo potrebno odpreti pri kosovski vladi. Jaz običajno rečem, da Združene države
               imajo srce Kosovarjev mi imamo pa njihovo prihodnost, kajti Kosovarji se zavedajo in
               imajo veliko hvaležnost Združenim državam za to, da so samostojni in da živijo v miru
               in da se takrat ni zgodilo kar se je obetalo, da se bo zgodilo. tako da je ta
               hvaležnost, zato je kip Clintona in bolivar Georgu Bushu in tako dalje. Ampak
               prihodnost je pa zelo jasna, Evropska unija. In zaradi tega mislim, da se krepi ta
               moč.</p>
               <p>Glede sodelovanja z ISCOM prav nekega strukturiranega sodelovanja ni, srečava se
               dostikrat na kakšnih konkurencah ali pa na letališčih, tako da zmeraj imajo kakšne
               poglede. Da bi pa ravno usklajevala mislim da ne, trenutna situacija na Kosovu je
               bolj optimistična kot je v Bosni in Hercegovini.</p>
               <p>Ljubica, lahko rečem, ker sva bila kolega v ministrski klopi, je imela zelo dober
               govor in je spomnila na tiste barikade, ki so bile takrat. Zdaj večino teh barikad ni
               več, glavna je, na mostu v Mitrovici, to je simbolna barikada, ki bo odstranjena ko
               bo vsega konec, kajti to je barikada, ki ne preprečuje dostopa na sever, ker so drugi
               mostovi preko katerih greš teh barikad ampak je nekako simbolna zaščita Srbov pred
               čemer koli naj bi prišlo slabega iz juga. Tako da, barikad je veliko manj in v
               glavnem je svoboda prehoda za EULEX in Kejfor<stage>/?/</stage> se lahko premikata neovirano. Celo
               trenutno Kejfor<stage>/?/</stage> uživa, oba dva in EULEX, zelo velik ugled na severu Kosova. Srbska
               stran je v pogajanjih celo zahtevala, da Kejfor<stage>/?/</stage> do nadaljnjega ostane na severu
               Kosova in je to potem obljubo tudi generalni sekretar Nata dal. To je bil del paketa,
               ker naj bi to preprečevalo, da naj bi kosovska vojska prišla na sever kjer je
               trenutno pet srbskih pripadnikov ampak se zna pa to spremeniti, kajti v teh pogovorih
               o integraciji je seveda govora tudi o vseh varnostnih strukturah. Policija se bo
               integrirala v kosovsko policijo, sodniki v sodstvo, so pa še ta civilna zaščita, kot
               jo imenujejo na severu, ki je tudi kar številčna. Njim se bo tudi, kot je 
               <stage>/Nerazumljivo./</stage> dalo opcijo da se vključijo v kosovsko vojsko, v Rosovo policijo, v
               varnostno strukturo Kosova. To bo dano na voljo.</p>
               <p>Zdaj, kako je s tem financiranjem<gap n="..."/> Po dogovoru, ki je usklajen in potrjen z obeh
               strani  bo Srbija prenehala v
               določenem trenutku, datum se še usklajuje, financirati paralelne varnostne strukture.
               Se pravi srbski policaji, ki so del MUP-a to so dvojni, kot ste vi rekli, eni so
               tisti ki so že del tudi kosovske policije, oni bodo pač izgubili srbsko plačo bodo
               imeli samo še kosovsko. Tisti, ki so pa plačani samo s strani Srbije, v nekem
               trenutku in bo nakazano s tega dne, nebo več srbske plače, imate opcijo, lahko greste
               v kosovsko policijo ali pa kaj drugega, lahko se vrnete v Srbijo oziroma dobite
               zaposlitev v Srbiji<gap n="..."/> To se še usklajuje ampak bo zelo konkreten datum, ko Srbija ne
               bo več plačevala varnostnih struktur in ko bo Srbija zaprla vse policijske postaje na
               severu. To je del teh načrtov.</p>
               <p>Drugače je pa z ostalimi strukturami, zdravstvo in šolstvo. Za te je pa usklajeno, da
               jih lahko Srbija še naprej financira mora pa biti financiranje transparentno, se
               pravi bo moralo iti prek nekih bančnih računov in tako dalje. To so vse stvari, ki se
               še finalizirajo ampak srbska stran je že pristala na to. Seveda je pa najbolj
               pomembno sosledje, kako bo to šlo, se pravi najprej mora kosovska stran Zakon o
               amnestiji sprejeti se pravi preko katerega bo oprostila vsako delovanje Srbov proti
               ustavnemu redu Kosova ali pa vsako uporništvo. Tudi verjetno bodo oproščeni, če niso
               plačevali elektrike davkov, v preteklosti. Se pravi neka finančna in tudi drugačna
               politična amnestija za nazaj<gap n="..."/> Ne kriminalna amnestija, se pravi če je bil kdo
               kriminalec, to ne bo notri. To se tudi še usklajuje ravno danes. Ampak to je prvi
               korak, ker to bo dalo znak Srbom, da mogoče pa gre zares.</p>
               <p>Potem naj bi se oblikovala, do oblikovanja skupnosti srbskih občin, ki bo nastala
               šele po volitvah jeseni, naj bi se oblikovala neka skupina predstavnikov severa, ki
               bo delovala kot skupnost občin do takrat, se pravi upravljala nekako s severom do
               takrat. Oni bodo tudi imenovali začasnega komandirja policije iz srbskih vrst in
               potem se bo začela integracija oziroma prehod srbskih policajev iz MUP v kosovsko
               policijo. Se pravi nekako pod svojega komandirja, ki je že zdaj verjetno eden od njih
               ampak na vrhu te piramide je pa seveda šef policije, Kosova.</p>
               <p>Ja, finančno so razlike velike, zaradi penzijskega sistema, ki je prepuščen
               posameznikom glede zdravstvenega sistema, ki ga ni. Zdravstvene zaščite ni nobene in
               plače so nižje, tako da ti ljudje bodo šli na slabše ampak Srbija pa za varnostne
               strukture ne bo več plačevala, v nekem trenutku tja do jeseni. Kajti do konca leta je
               plan, da bi se vse strukture integrirale v kosovski sistem. Seveda, srbskih sodnikov
               je več kot jih Kosovo trenutno potrebuje, srbskih policajev je več kot jih trenutno
               Kosovo lahko požre<gap n="..."/> O tem potekajo pogovori te dni, danes in jutri, kako bo in kdo
               bo šel. Seveda potem, če gremo v podrobnosti, Kosovo zahteva, da gre vsak skozi
               določen trening, da gre skozi proceduro, da aplicira tako kot vsak drugi, da ne gre
               direktno.</p>
               <p>Tako da, to so vse podrobnosti, ki jaz jih nisem omenjal, ker smo na sredi pogovorov
               ampak tako kot vse doslej bo tudi to usklajeno. Kakšna zamuda bo, kot je bila še
               vedno doslej ampak rok je pa jasen, konec junija je rok in visoka predstavnica želi
               predstaviti, ne samo da ona želi, države članice zahtevajo, da pove kaj konkretno pa
               se je že zgodilo in več kot bo lahko pokazala bolj gotovo je, da bo Srbija dobila
               konkretni datum. Tako da, dva tedna sta še, tako da pritisk je velik. Ampak, tudi če
               se kakšen datum zamudi smo doslej rekli, pomembno je vendarle, da se ta proces
               nadaljuje, kajti tako daleč kot smo doslej se še nikoli prej ni izšlo s Srbijo in
               Kosovom in tudi mislim, da nazaj poti se ne splača nobenemu. Kot sem rekel, preveč
               sta obe strani investirali doma da bi sedaj pa rekli se ne gremo več. </p>
               <p>EULEX, z njim se spreminja vlogo. Prvič, mandat mu traja do junija 2014 to je zadnji mandat, ki smo ga
               uskladili s Kosovarji. Kosovarji so zelo, oni bi želeli prevzeti, komandirati sami
               sebe. tudi mi želimo, mislim da je bilo prej rečeno, to tranzicijo narediti, kajti ne
               želimo, če tako rečem, ponoviti Bosne, ko je mednarodna skupnost ostala predolgo in s
               tem onemogočila sami državi in politikom, da bi se osamosvojili. Zato se je končala
               nadzorovana neodvisnost in zato tudi pri EULEX-u govorimo o tranziciji. Za drugo leto
               smo rekli bomo skupaj ugotovili kako EULEX bo še nadaljeval, katere usluge, če tako
               lahko rečemo, mi še želimo da naprej upravlja in Kosovo še misli, da jih potrebuje.
               Ampak neka tranzicija se bo začela, se pravi vedno več primerov bodo morali
               prevzemati kosovski sodniki. Sedaj že sodelujejo v nekih skupinah. EULEX dela samo
               večje primere korupcije in vojnih zločinov in organiziranega kriminala. Sedaj
               Kosovarji sodelujejo že zraven pri postopku, postopoma bodo pa prevzemali vodilno
               vlogo, EULEX bo pa zraven še sodeloval. Tako da do neke tranzicije bo prišlo v
               prihodnjem letu, hkrati pa EULEX seveda prevzema zdaj dodatno vlogo na severu, kajti
               celotna ta tranzicija sodnikov in policajev v sisteme bo šla s pomočjo EULEX-a. Ali
               bo EULEX izvajala treninge, EULEX bo dal tudi določene sodnike na sever za začetek.
               In kakšne druge vloge bo prevzel.</p>
               <p>Tako da, EULEX prevzema dodatno vlogo s situacijo na severu, hkrati glede tiste druge
               klasične vloge, se pravi vladavine prava, bomo šli pa v neko tranzicijo. Ampak to
               vse, o tem je znotraj Evropske unije poteka oziroma znotraj EAS<stage>/?/</stage> poteka sedaj
               <q>"brainstorming"</q> o tem kako bi ta tranzicija lahko izgledala. Oktobra bo EAS
               predstavila državam članicam idejo te tranzicije in potem seveda bodo države članice
               o tem razpravljale prihodnje leto in nek nov dogovor bo potreben po juniju 2014 kajti
               sedanji mandat se izteče 2014 in je potreben nov mandat, vključno s potrditvijo v
               kosovski skupščini.</p>
               <p>Pitna voda na severu, ja. Pitna voda je na severu in jug dobiva pitno vodo iz severa
               in preko juga, preko Mitrovice gre nazaj na sever. Sedaj, kar zahtevajo sever je
               dodatni, nov vodovod da bi se sami oskrbovali in da ne bi šlo preko juga, čeprav je
               Evropska unija investirala okoli deset milijonov denarja za obnovitev tega vodovoda
               za jug Mitrovice in potem tudi na sever. Tako da, to je ena od prvih prioritet
               severa. Eno je, da rabijo novo odlagališče odpadkov, kar bomo mi pomagali graditi,
               drugo je pa nov vodovod, ki ga mi ne bomo pomagali, ker smo investirali in je ta
               čisto dovolj ampak iz političnega razloga nočemo, da voda prihaja iz juga, ki je v
               bistvu severna voda. Ampak, ja včasih smo govorili, da bo pomanjkanje vode v
               prihodnosti vzrok marsikaterih konfliktov, v Svetu, ne na Kosovu.</p>
               <p>Glede implementacije rokov, mislim da sem že rekel, roki so zelo konkretni v načrtu
               kaj mora biti do kdaj narejeno. To se pomika pa vendarle se vztraja, kot sem rekel,
               28. junij je tisti veliki rok, ki je zelo pomemben.</p>
               <p>Glede organiziranega kriminala, to je tudi eden od razlogov zakaj je potrebno urediti
               status severa, kajti na severu je trenutno vladalo brezvladje in zaradi tega tudi je
               organiziran kriminal zelo dobro sodeloval s severa in z juga, tukaj niso imeli težav.
               S samo vzpostavitvenega sistema, mislim, da se že to otežkoča, s tem ko se bo začelo
               kontrolirati mejna mesta ali pa mejne prehode, ko se bo zaprlo vse alternativne
               prehode,  se bo tudi ta
               ilegalna trgovina, če ne zaustavila, pa vsaj otežila.</p>
               <p>Ja, mogoče, ja, še gospod Pukšič, čeprav ga ni, je govoril o žerjavih, resnično se
               veliko gradi na Kosovu, kar je, mislim, da ta generacija, ki prihaja iz tujine,
               mogoče ne vozi s sabo toliko investitorjev, kot podjetniškega duha. Mladi, zelo so
               podjetniški, tako generalno rečeno, bolj kot, imam jaz občutek, da smo pri nas doma
               in vsak ima nek posel, nek bar, neko trgovino, nekaj, s čimer se ukvarja, pa tudi
               tisti, ki imajo nevladne organizacije, tam je ogromno nevladnih organizacij, ki se
               zelo znajdejo z denarjem donatorjev, tako da, kot sem rekel, to je nek up za
               prihodnost, če bo šlo vse v redu s Kosovom naprej, predvsem kar se tiče vladavine
               prava in neko večje zaupanje ljudi samih v institucije pravne države. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p> Najlepša hvala tudi vam, gospod minister.</p>
               <p>Moram reči, da je današnja razprava pokazala upravičenost te točke dnevnega reda in
               ob tej priložnosti bi vas prosila, da bi še mogoče kdaj, če bo potreba, se odzvali
               našemu vabilu.</p>
               <p>Tako, da zdaj bi pa dala besedo še državnemu sekretarju, če ima še on kaj za
               dodati.</p>
            </sp>
            <sp who="SDT6:CerarBožo">

               <speaker>DR. BOŽO CERAR:</speaker>

               <p> Hvala lepa.</p>
               <p>Zelo na kratko, gospod Kunič je omenil vprašanje blagovne menjave oziroma
               zmanjševanja. Dejstvo je, da je prišlo do manjšega zmanjševanja, ne toliko našega
               izvoza, ta stagnira, predstavlja pa večji del seveda blagovne menjave, kot uvoza.
               Zdaj, najbrž si lahko mislite, kje je razlog, da je veliko manj uvoza iz Kosova, bi
               se pa strinjal, da 90 milijonov skupno in 41 v mestu Kosova v naši blagovni menjavi z
               ozirom na možnosti, ki jih Slovenija ima, je to neke vrste prednosti, ki jih vendarle
               imamo na tistem koncu Evrope, da je to premalo. Po drugi strani je pa res, da smo, po
               nekaterih podatkih, še vedno, če ne med prvimi, celo glavni investitor, tam nekje,
               <stage>/Nerazumljivo./</stage> do 500 milijonov. No, jaz mislim, da tale perspektiva podpisa
               stabilizacijsko-pridružitvenega sporazuma bo vendarle neke vrste spodbuda tudi za
               krepitev tega sodelovanja, oziroma da bo prineslo nekaj več varnosti, ker je dejansko
               tudi marsikakšno naše podjetje se lahko znajde v težavah in je to mogoče vendarle ena
               ovira, ki jih potem ne bo.</p>
               <p>In še glede poslanca Mateja in pa njegovega vprašanja glede rokov implementacije. Jaz
               bi se strinjal, da je to na Balkanu včasih še precej raztegljiva kategorija, ampak
               verjemite mi, da tako srbsko kot kosovsko stran, dosledno nekje, brez razlike, ne
               delamo nobene razlike, opominjamo na to, bi se pa strinjal s kolegom Žbogarjem. Tudi
               sam bi nastopil s trditvijo, da sta se Srbija in Kosovo podala na pot, mukotrpno pot,
               ampak na pot, kjer vrnitve ni več. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p> Najlepša hvala.</p>
               <p>S tem tudi zaključujem razpravo in ugotavljam, da smo se seznanili z aktualnimi
               informacijami o razmerah v Republiki Kosovo, izzivi, s katerimi se soočajo in njihovo
               evropsko perspektivo. V imenu odbora mislim enako, kot je povedal že prej kolega
               Horvat v imenu evropskega odbora, pa gospod stalni predstavnik lahko sporočite
               kosovskemu parlamentu, da če bo rabil kadarkoli kakršnokoli pomoč s strani Državnega
               zbora Republike Slovenije oziroma še posebej našega odbora, so naša vrata vedno
               odprta.</p>
               <p>Najlepša hvala za sodelovanje. Srečno pot.</p>
               <p>Prehajamo na <title>2.A TOČKO DNEVNEGA REDA - PREDLOG ZAKONA O RATIFIKACIJI PROTOKOLA,
                  KI SPREMINJA SPORAZUM O ZRAČNEM PROMETU MED EVROPSKO SKUPNOSTJO IN NJENIMI
                  DRŽAVAMI ČLANICAMI IN ZDRUŽENIMI DRŽAVAMI AMERIKE IN JE BIL PODPISAN 25. IN 30.</title>
                   <title>APRILA 2007</title>
               </p>
               <p>. Danes pričenjamo 2. obravnavo predloga zakona, v kateri bomo opravili razpravo in
               glasovanje o posameznih členih predloga zakona in morebitnih amandmajih. Prejeli ste
               mnenje Zakonodajno-pravne službe, ki k predlogu zakona ni podala pripomb.</p>
               <p>Prehajamo na razpravo in glasovanje o posameznih členih predloženega zakona.
               Predlagam, da po končani razpravi glasujemo o vseh členih skupaj. Ali bi kdo temu
               nasprotoval? Če ne, bi vprašala predlagatelja zakona, če želi podati dopolnilno
               obrazložitev.</p>
               <p>Izvolite, državni sekretar na Ministrstvu za infrastrukturo in prostor, gospod Bojan
               Babič.</p>
            </sp>
            <sp who="SDT6:BabičBojan">

               <speaker>MAG. BOJAN BABIČ:</speaker>

               <p> Hvala, gospa predsednica. Spoštovane, spoštovani!</p>
               <p>Rad bi dal samo kratko pojasnilo k predlaganem zakonu. Republika Slovenija je 24. 6.
               2010 podpisala protokol, ki spreminja sporazum o zračnem prometu med evropsko
               skupnostjo in njenimi državami članicami na eni strani in ZDA na drugi strani.
               Navedeni protokol je Republika Slovenija podpisala na podlagi zavez leta 2008
               ratificiranega sporazuma o zračnem prometu EU in njenimi državami članicami na eni
               strani in ZDA na drugi strani, ki pa v svojem 21. členu izrecno določa obveznost
               nadaljevanja pogajanj na tako imenovani drugi stopnji, prav tako pa opredeljuje
               okvirno vsebino pogajanj. Navedeni protokol tako vključuje naslednje nove določbe
               oziroma spremembo obstoječega sporazuma. Pod 1., predlog uvaja postopek za dodatne
               priložnosti za tuje naložbe v letalskem sektorju, omogoča nadaljnje odpiranje dostopa
               na trg, vključno z nadaljnjim dostopom letalskih prevoznikov iz Evropske unije do
               zračnih prevozov, ki jih financira vlada ZDA. Določa se nadaljnja krepitev
               regulativnega sodelovanja na vseh področjih letalske politike, predvsem pri
               obravnavanju vplivov letalstva na okolje, določena je namreč pravna obveznost glede
               vzajemnega priznavanja regulativnih ugotovitev druge pogodbenice v zvezi s
               sposobnostjo in državljanstvom letalskega prevoznika. To bo znatno zmanjšalo
               regulativno obremenitev za letalske prevoznike in regulativne organe. Cilj sporazuma
               pa je tudi bistveno znižati siceršnje stroške tega sektorja. Potem vključitev tako
               imenovane socialne razsežnosti zagotavlja, da bodo nadaljnje odpiranje trga
               spremljali visoki standardi dela in da nove priložnosti, ki jih bo ustvaril protokol,
               ne bodo ogrožale pravic, povezanih z delom. Določena je trdna zaveza pogodbenic glede
               omejitve ali zmanjšanja vpliva mednarodnega letalstva na okolje, določena je tudi
               okrepljena vloga skupnega odbora, kateremu omogoča obravnavanje nezdružljivih
               regulativnih pristopov, vzajemnost, priznavanje, odločanje in spodbujanje sodelovanja
               na številnih dodatnih področjih, vključno z upravljanjem zračnega prometa,
               spodbujanjem, varnostjo in sodelovanjem z drugimi državami.</p>
               <p>Glede na to, predlagam, da Odbor za zunanjo politiko predlagani predlog zakona o
               ratifikaciji potrdi. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p> Najlepša hvala, gospod Babič.</p>
               <p>Bi želel kdo razpravljati? odpiram razpravo. Če ni želje, potem zaključujem razpravo
               in prehajamo na glasovanje o vseh členih predloga zakona. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da smo sprejeli člene in ker k predlogu zakona ni bil sprejet noben
               amandma, Odbor za zunanjo politiko predlaga Državnemu zboru, da predlog zakona
               obravnava v predloženem besedilu in ga sprejme. Odbor bo zboru pisno poročal in s tem
               zaključujem to točko dnevnega reda.</p>
               <p>Prehajamo na <title>2.B TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  NOTRANJEGA SPORAZUMA MED PREDSTAVNIKI VLAD DRŽAV ČLANIC EVROPSKE UNIJE, KI SO SE
                  SESTALI V OKVIRU SVETA, O FINANCIRANJU POMOČI EVROPSKE UNIJE V OKVIRU VEČLETNEGA
                  FINANČNEGA OKVIRA ZA OBDOBJE 2014-2020 V SKLADU S SPORAZUMOM O PARTNERSTVU AKP-EU
                  IN OD DODELITVI FINANČNE POMOČI ČEZMORSKIM DRŽAVAM IN OZEMLJEM, ZA KATERE SE
                  UPORABLJA</title>
                   <title>ČETRTI DEL POGODBE O DELOVANJU EVROPSKE UNIJE</title>
               </p>
               <p>. Bi želel predlagatelj podati uvodno obrazložitev? Ja, izvolite, veleposlanik Mitja
               Štrukelj ima besedo.</p>
            </sp>
            <sp who="SDT6:ŠtrukeljMitja">

               <speaker>MITJA ŠTRUKELJ:</speaker>

               <p> Hvala lepa.</p>
               <p>Samo na kratko bi povedal, da vlada Državnemu zboru na podlagi 4. člena Zakona o
               sodelovanju med Državnim zborom in vlado o zadevah Evropske unije daje v obravnavo
               predlog stališča glede potrditve notranjega sporazuma med predstavniki vlad držav
               članic Evropske unije o financiranju finančnega okvira za sodelovanje Evropske unije
               z afriškimi, karibskimi in pacifiškimi državami na podlagi tako imenovanega
               Kotonujskega sporazuma, ki se odvija v okviru evropskega razvojnega sklada. To
               financiranje se zagotavlja zunaj evropskega proračuna s strani držav članic na
               podlagi ključa za plačilo prispevkov in ključ za plačilo prispevkov pa so določili
               predsedniki vlad in držav članic na zasedanju Evropskega sveta 7. in 8. februarja
               letos. Finančni okvir pa bo dogovorjen, poteka v okviru več pogajanj o večletnem
               finančnem okviru delovanja Evropske unije med 2014 in 2020.</p>
               <p>Predlog stališča Republike Slovenije je, da Republika Slovenija soglaša z besedilom
               notranjega sporazuma med predstavniki vlad držav članic Evropske unije o financiranju
               pomoči Evropske unije v okviru 7-letnega finančnega okvira za partnerstvo Afrika,
               Karibi, Pacifik in Evropska unija.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p> Najlepša hvala za uvodno predstavitev. Bi želel kdo razpravljati? Ja, izvolite,
               gospod Šircelj.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p> Hvala lepa. Spoštovani predstavniki Ministrstva za finance, spoštovani Ministrstva
               za zunanje zadeve, spoštovani državni sekretar, spoštovana predsednica, kolegi in
               kolegice.</p>
               <p>V tem sporazumu gre za to, da bo Evropska unija prispevala čezmorskim državam,
               afriškim državam, državam iz Karibov, Pacifika, 30 tisoč milijonov, to je 30
               milijard, v obdobju 2014-2020. Slovenija naj bi plačala po tej razpredelnici 68,4,
               skoraj 68,5 milijona evrov in sicer v letu 2017, pa zaradi tega, ker glede na
               sredstva oziroma glede na porabljena sredstva iz preteklega obdobja naj bi seveda
               takrat prišla na vrsto in takrat bi prišlo seveda do prvih vplačil. To naj bi seveda
               delala preko Evropske investicijske banke, Evropska investicijska banka naj bi imela
               tukaj precejšno vlogo in seveda, če tega ne bo storila, bo plačala zamudne obresti v
               višini obrestne mere Evropske centralne banke, plus 2 odstotka, ki se vsaki mesec
               zamujanja zviša za dodatnih 0,25 odstotka, dejansko je zamudna obrestna mera odprta,
               kar pomeni, da lahko rečemo teoretično gre za vsak mesec tudi v milijonske zneske.
               Kot je dejal veleposlanik Mitja Štrukelj, je to določen ključ, ki ga imamo tudi na
               strani 10, in seveda ta ključ predstavlja deleže posameznih držav članic, seveda
               danes težko govorimo o tem, katera merila oziroma kriteriji so se upoštevali pri tem
               ključu, še posebej, če lahko rečemo, da je razdelitveni ključ v odstotkih, približno
               za Slovenijo in Luksemburg enak skoraj, Slovenija 0,224, Luksemburg 0,255 na primer,
               seveda pa tukaj največji delež daje Nemčija, daje Francija, daje Združeno kraljestvo,
               kar je seveda glede  na to, da
               še vedno obstaja organizacija Common Velt<stage>/?/</stage> tudi faknofonsko ozemlje in tako naprej
               in da se to nanaša predvsem na države, ki spadajo tudi v ta območja, tudi strateška
               območja seveda popolnoma upravičeno oziroma popolnoma normalno, da tako rečem.</p>
               <p>Od trideset tisoč milijonov evrov, kakor kaže, se bo tisoč milijonov, tisoč
               dvainpetdeset milijonov porabilo za samo delovanje tega sklada. Samo delovanje tega
               sklada, kar pomeni, da s tem denarjem se bodo financirali uslužbenci, ki bodo
               opravljali dela od pravnih del, promocij in tako naprej, vse to je navedeno v 6.
               členu tega sporazuma.</p>
               <p>Seveda obstaja tukaj interes Evropske unije, obstaja seveda tudi interes posameznih
               držav Evropske unije na teh območjih, kakor koli že, strateško razdeljeno. Glede na
               to, da ta sklad že obstaja in da Slovenija je že dala, bom rekel, določen denar
               oziroma odvaja določen denar me seveda zanima kakšno strategijo zasleduje Slovenija
               na temu območju, glede na to, da smo na današnji seji že govorili o gospodarskem
               sodelovanju, me seveda zanimajo kakšni so učinki dosedanjega sodelovanja Slovenije v
               temu skladu, kakšni so dejanski učinki, ali se je blagovna menjava z afriškimi
               državami, z državami s področja ozemlja Karbidov, Pacifika, čezmorskimi državami
               dejansko zaradi plačevanja tega denarja kaj povečala. kakšni so dejansko tisti
               učinki, ki seveda pomenijo tudi večjo blagovno menjavo s temi državami, kaj pomeni
               predvsem tukaj za gospodarstvo. Namreč danes smo že govorili, da tudi Ministrstvo za
               zunanje zadeve želi implementirati oziroma sodelovati pri pogovorih o gospodarstvu,
               ne samo o blagovnih menjavah temveč tudi o strateških povezavah in tako naprej in
               seveda kako bo Slovenija zasledovala teh 68,5 milijona evrov v naslednjem obdobju, se
               pravi do leta 2020. Zasledovala seveda z učinki kaj si Slovenija od tega lahko, kaj
               lahko dejansko pridobi namreč vedeti moramo, da to so interesne sfere, kot sem že
               omenil, interesne sfere Francije, interesne sfere Združenega kraljestva, če želite
               tudi Nemčije, tudi Nizozemske, Portugalske in tako naprej. In seveda, zanimajo me ti
               učinki ter strategija Slovenije na temu območju. Seveda pa je to območje, bom rekel,
               zelo veliko in verjetno strategija ni enaka za Afriko kot za Karibe. Hvala lepa za
               odgovor.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala gospodu Širclju za vprašanje. Izvolite.</p>
            </sp>
            <sp who="SDT6:ŠtrukeljMitja">

               <speaker>MITJA ŠTRUKELJ:</speaker>

               <p>Gospod Šircelj j pravilno ugotovil, da gre za veliko plačilo, da gre za velike
               obveznosti Slovenije, ki se bodo pričele plačevati leta 2017, sedaj plačujemo deseto
               polnitev evropskega razvojnega sklada in ta vplačila precej obremenjujejo proračun
               ministrstva, ker niso del proračuna Evropske unije in pri nas predstavlja kar
               približno 10 % proračuna ministrstva.</p>
               <p>In, to bi rad povedal, sporazum kot <stage>/ Nerazumljivo./</stage> podpisan leta 2000 je del
               AKI-ja, to se pravi del pravnega reda, ki ga je prevzela Slovenija ob vstopu v
               članstvo EU in po državah, ki so prejemnice razvojnih pomoči s tega naslova je
               razmeroma lahko ugotoviti, da so to države kjer so imele evropske države v zgodovini
               svoje kolonije.</p>
               <p>Kotonujski sporazum je sporazum, ki poleg obveznosti Evropske unije, da financira
               razvojne projekte vsebuje številne nasprotne obveznosti teh držav, da upoštevajo ne
               samo človekove pravice, da upoštevajo  vrsto načel, principov, ki zagotavljajo dobro vladanje, ustrezno
               podlago za trajnostni razvoj in tudi za skladni razvoj, za usklajevanje politik, ki
               so relevantne za razvoj za Evropsko unijo. Na ta način Evropska unija izvaja svoj
               vpliv na teh.</p>
               <p>Zelo dobro vprašanje je, kako Slovenija vpliva na delovanje sklada oziroma na njegovo
               politiko financiranja. Mi smo že v poročilu in vmesni oceni o izvajanju resolucije v
               razvojnem sodelovanju Republike Slovenije ugotovili, da pri teh skladih kjer
               Slovenija ima svojo glasovalno pravico, ki je sorazmerna z deležem plačil, se pravi
               0,2, zelo težko izvaja neposredni vpliv, relevantni, kar je, čeprav sodeluje v
               upravnih odborih se udeležuje zasedanj in, ko ima tudi svoje observacije in
               predloge.</p>
               <p>Zdaj učinki tovrstnega sklada naj se ne bi, čeprav se popolnoma strinjam, so posredno
               povezani z intenziteto in kvaliteto sodelovanja, ekonomskega in drugega med temi
               državami prejemnicami in Evropsko unijo vendar se učinki ne morejo meriti neposredno
               v obsegu blagovne menjave, ker so v okviru poglavja štiri, se pravi zunanje delovanje
               Evropske unije, delovanje štiri in v okviru kotonujskega sporazuma ti cilji natančno
               opredeljeni in bi morali<gap n="..."/> Se pa zavedamo ni to smo večkrat poudarili, da je
               Slovenija v trenutku, ko Evropska unija seli usklajevanja razvojnih projektov v same
               države prejemnice z namenom, da bi bolje razvojni projekti Evropske unije bolje
               zasledovali nacionalne razvojne programe, da bi se države donatorice bolje
               usklajevale na samem terenu z državami in med seboj, da smo v velikem deficitu tam
               kjer nimamo diplomatskih predstavništev. To je problem številnih zlasti novih članic
               Evropske unije in mi dokončnega odgovora na to nimamo, imamo pa še vedno namen, da
               aktivno spremljamo delo odbora evropskega razvojnega sklada in da se v tistih krajih
               kjer pa imamo predstavništva ali kjer smo tako ali drugače prisotni, da imamo svoj
               vpliv.</p>
               <p>Naš vpliv, ki bi si ga želeli tukaj najbrž ne bo mogoče izvajati na način, da bi
               povečeval blagovno menjavo, bi pa bil velik dosežek, če bi se vključili v izvajanje
               razvojnih projektov, eventualno tudi z našim gospodarstvom, kajti ti projekti imajo
               zelo veliko skupno vrednost in naše vključevanje. Verjetno to samostojno ne bomo
               mogli, bi pa to bilo mogoče v kakšnih partnerstvih z državami Evropske unije ki to
               tradicionalno že delujejo.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Zdaj mene zanima ali je možno, da bi recimo Slovenija, če ne bi leta 2017
               uspela te vsote plačati potem prolongirala že spet ali pa zmanjšala to vsoto, ki jo
               je dolžna dati?</p>
            </sp>
            <sp who="SDT6:ŠtrukeljMitja">

               <speaker>MITJA ŠTRUKELJ:</speaker>

               <p>Račun se nahaja pri Evropski investicijski banki so tudi pogoji plačevanja tako
               približno kot pri banki. Če zamudite z obveznostmi se dodajajo zamudne obresti, ki so
               v temu primeru evropska splošna obrestna mera plus 2 % in banka obračunava kot banka,
               tako da smo skupaj z Ministrstvom za finance si do zdaj prizadevali, da bi bili točni
               v izplačilih, da ne bi zamujali, ker bi v nasprotnem primeru izostali, ne samo pri
               glasovanju o tem ampak zlasti bi to naložilo dodatne finančne zaveze.</p>
               <p>Se pa zavedamo velikega izziva, ki predstavlja za državo s takšnim profilom prisotnosti na območju Afrike,
               Karibov in Pacifika kot je Slovenija se zelo zavedamo izziva, ki ga predstavlja
               zastopanost pri izvajanju tega na način, da bi imelo od tega korist tudi naše
               gospodarstvo, če tako neposredno povem.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>V redu, najlepša hvala. Še kaj? Gospod Šircelj.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SD):</speaker>

               <p>Hvala lepa za odgovor gospod veleposlanik.</p>
               <p>Zdaj, glede na to da vsekakor gre za relativno velik denar, za 68,5 milijona, ki ga
               bodo slovenski davkoplačevalci namenili za ta sklad in da bodo seveda je pomembno, da
               se dejansko vsak denar, vsak znesek denarja tudi spremlja. Jaz vseeno predlagam
               napotilo oziroma sklep tega odbora, da se zadolži Vlado Republike Slovenije, da
               natančno spremlja porabo tega denarja, učinke ter seveda vpliv tega sklada na
               gospodarske, ekonomske, če želite tudi okoljevarstvene in tako naprej, odnose oziroma
               učinke na Slovenijo.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Če sem jaz dobro razumela, kolega Šircelj je bilo to pravkar povedano, da se natančno
               to spremlja. Tako da ne vidim razloga, da bi zdaj še posebej dodajali te sklepe. Ja,
               izvolite.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SD):</speaker>

               <p>Jaz učinkov preteklega denarja oziroma koliko je bilo preteklega denarja vloženega v
               ta sklad niti, bom rekel, iz tega gradiva ni jasno. Tudi ne vem koliko ga je dejansko
               bilo, tukaj piše, da ga bo do leta 2020 68,5 milijona in nekih kvalitativnih učinkov
               jaz tukaj ne vidim in jih nisem dejansko dobil. Jaz verjamem, da se v okviru Evropske
               unije seveda skrbimo za človekove pravice, da okoljevarstvene zadeve in tako naprej
               ampak mi smo že prej in tudi gospod veleposlanik je omenil, da so tukaj interesne
               sfere kjer pa zaradi zgodovinskih razlogov Slovenija v te <stage>/ Nerazumljivo./</stage> sfere
               Slovenija ni vključena zaradi tega seveda mene ti učinki, ki jih je povedal so seveda
               nekako splošni, gospod veleposlanik, niso pa tisto kaj to prinese Sloveniji in tudi
               slivenskemu gospodarstvu. Navsezadnje, mi seveda lahko izračunamo tudi koliko ambasad
               bi lahko financirali s tem denarjem. Verjetno poznamo kolikšen je letni znesek za
               delovanje recimo manjše ambasade v teh državah.</p>
               <p>In seveda, dejansko moramo nekako zasledovati posredne in neposredne učinke, jaz tega
               odgovora dejansko nisem dobil. Niti kaj je strateško pomembno za Slovenijo v teh
               državah, če želite, katere panoge, katere povezave in tako naprej.</p>
               <p>Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Izvolite, gospod veleposlanik, Štrukelj.</p>
            </sp>
            <sp who="SDT6:ŠtrukeljMitja">

               <speaker>MITJA ŠTRUKELJ:</speaker>

               <p>Mogoče je to nekoliko poenostavitev tega kar bom povedal.</p>
               <p>Evropska unija v okviru tega sklada zasleduje razvojne učinke. Razvojni učinki pa med
               drugim govorijo tudi o tem, v Afriki je milijardo ljudi brez dela, vršijo strašni
               migracijski pritisk na Evropsko unijo. Evropska unija zato želi zagotoviti možnosti
               razvoja v teh državah in možnosti razvoja, ki bodo zagotavljale tako, da ne bo prišlo
               do teh emigracijskih valov, da si Evropa zagotovi neke vrste varnost, da ne bo morala
               vojaško intervenirati v primerih vedno pogostejših kriz, ki bi bile plod
               neenakomernega razvoja teh držav. Da se zagotovi, da bo razvoj afriške unije
               zagotovil tudi relativno nivo splošnega zdravstva, da ne bomo priča širjenju
               množičnih nalezljivih bolezni kot je HIV, kot je Aids, kot so razne druge nalezljive
               bolezni.</p>
               <p>Skratka, to izvira, ne tako iz skrbi<gap n="..."/> Mislim mandat evropskega razvojnega sklada ni
               zagotavljanje konkretnih koristi  za posamezno državo ampak za Evropsko unijo kot celoto skozi razvoj
               tega območja, zlasti Afrike. Njo bi omenil kot najbolj izrazito, zlasti migracijska
               tveganja. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Kolega Mate ima besedo.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>V bistvu me je zdaj ta odgovor gospoda ambasadorja spodbudil, da še jaz kaj vprašam. </p>
               <p>Zdaj, seveda to, da bodo neka sredstva, nek razvojni sklad zagotavljal vpliv cele
               Evropske unije, vsi vemo kako je s tem, kakšne interese in kakšne vplive si želijo
               posamezne članice. Jaz močno dvomim, da bomo s tem skladom zmanjšali oziroma bistveno
               ublažili težave in tegobe, ki jih ima prebivalstvo Afrike. Tudi dvomim, da bomo
               bistveno zmanjšali migracijske pritiske o katerih ste sedaj govorili. Če pa že o tem
               govorite bi pa bilo dobro vedeti številke, ne pa neke splošne dikcije, splošni tekst,
               kaj se predvideva. Za koliko se bo recimo konkretno koliko procentno se bo zmanjšal
               trenutni migracijski pritisk sub saharskega območja Afrike, ki je trenutno okoli
               šestnajst milijonov migrantov. Kaj bomo naredili na temu področju s tem denarjem?
               Verjetno je kakšna konkretna številka.</p>
               <p>In absolutno na koncu gre za interese posameznih držav članic, ki imajo svoje
               specifične interese na območju Afrike, predvsem v svojih bivših kolonijah in tam
               imajo zelo močne gospodarske interese in seveda mene zanima kakšen je odnos med
               multinacionalkami teh držav in interesi držav teh držav in v kakšnem <stage>/ Nerazumljivo./</stage>
               prispevajo v te sklade. To se da videti sicer iz gradiva vendar se mi zdi, da je naš
               delež res sorazmerno visok, sploh če bi pogledali številke, gospodarske, blagovne
               menjave Slovenije z Afriko in s tem kar bo Slovenija vložila v to. Absolutno seveda
               podpiram da je potrebno pomagati pri izgradnji zdravstvenega sistema, pri pomoči, da
               bodo ljudje dobili delo vendar smo sedaj vsi v krizi. Tudi mi imamo težave, lastni
               državi, z zaposlovanjem ljudi in šparamo kjer se da in oseminšestdeset milijonov je
               zelo velik denar! To ni nekaj sto tisoč evrov ampak to je izredno velik denar, ki bo
               šel iz našega proračuna in je prav, da bi vedeli tudi bolj konkretne številke, kaj
               točno bo namenjeno, kaj bo to pomenilo, kot sem dejal, v procentih recimo zmanjšanje
               migracijskih pritiskov? Kaj pomeni na izboljšanje zdravstvenega sistema? Kaj bo
               Evropa recimo naredila tudi pri zniževanju cene recimo za zdravila za ljudi, ki so
               HIV oboleli. Tukaj lahko multinacionalke naredijo zelo veliko; bistveno znižajo ceno
               in bo seveda potem veliko lažje pomagati tem ljudem. Saj vemo v procentih koliko
               populacij v posameznih državah Afrike je že okuženih s HIV in praktično, ker ni
               zdravila je zadeva neozdravljiva. Lahko se jim pa pomaga.</p>
               <p>In na vse te odgovore na žalost dobimo neke splošne odgovore, ki ne konkretizirajo
               zadev, v situaciji kakršni pa smo je pa potrebno najti nek drugi model razdelitve
               celega sklada in koliko pade na kakšno državo. Tako da jaz mislim, da je delež, ki
               pade na Slovenijo občutno previsok.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala kolega Mate. S tem zaključujem razpravo in prehajamo na glasovanje.
               Predlagam, da glasujemo o predlogu stališča: Republika Slovenija soglaša z besedilom
               notranjega sporazuma med predstavniki vlad držav članic Evropske unije, ki so se
               sestali v okviru sveta o financiranju pomoči Evropske unije v okviru večletnega
               finančnega okvira za obdobje 2014 - 2020 v skladu s sporazumom o partnerstvu  AKP EU in o dodelitvi finančne
               pomoči čezmorskim državam in ozemljem za katere se uporablja četrti del pogodbe o
               delovanju Evropske unije.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo sprejeli predlog stališča.</p>
               <p>Prehajamo na <title>4. TOČKO DNEVNEGA REDA - TO JE POBUDA ZA PODPIS PROTOKOLA ŠT. 15 H
                  KONVENCIJI O VARSTVU ČLOVEKOVIH PRAVIC IN TEMELJNIH SVOBOŠČIN.</title>
               </p>
               <p>Prosim predlagatelja, da poda dopolnilno obrazložitev. Besedo dajem državni
               sekretarki na Ministrstvu za pravosodje, Tini Brecelj, pred tem pa bi vas rada
               opozorila, da bomo 36. nujno sejo OZP-ja nadaljevali v sobi 217 takoj ko končamo to
               sejo, čez dobrih petnajst minut. Izvolite.</p>
            </sp>
            <sp who="SDT6:BreceljTina">

               <speaker>TINA BRECELJ:</speaker>

               <p>Lepo pozdravljeni. Hvala gospe predsednici za besedo, spoštovane poslanke in
               poslanci.</p>
               <p>Protokol številka 15, ki spreminja konvencijo o varstvu človekovih pravic in
               temeljnih svoboščin je rezultat večlenih naporov, ki so jih države članice sveta
               Evrope vložile v reformo evropskega sodišča za človekove pravice predvsem z željo
               zmanjšanja sodnih zaostankov tega sodišča in povečanja učinkovitosti njegovega
               delovanja. Med pomembnejšimi spremembami, ki jih protokol prinaša velja omeniti
               predvsem povečanje vloge nacionalnih sodišč ob poudarjanju subsidiarnosti evropskega
               sodišča za človekove pravice ter načela proste presoje nacionalnih sodišč pri
               obravnavi zadev. Povedano preprosteje, v skladu z načelom gospodarnosti namreč je, da
               se problematika človekovih pravic prvenstveno rešuje pred nacionalnimi sodišči, šele
               potem sekundarno tukaj vstopi evropsko sodišče za človekove pravice.</p>
               <p>Omenila bom še, da protokol skrajšuje časovno obdobje v katerem lahko stranke vložijo
               pritožbo na sodišče, na štiri mesece iz zdajšnjih šestih na štiri ter odstranjuje
               pogoj, da sodišče zadeve ne se odkloniti v kolikor jo ne predhodno obravnavalo
               nacionalno sodišče. Bom spet poskušala malce razložiti, gre za to, da Evropsko
               sodišče za človekove pravice po temu protokolu lahko tudi odkloni obravnavo določene
               zadeve, kljub temu da ni bila obravnavna niti pred nacionalnim sodiščem. Skratka,
               povečuje se vloga <stage>/ Nerazumljivo, latinščina./</stage></p>
               <p>Rekla bom še to, da je Slovenija ves čas aktivno sodelovala pri reformi evropskega
               sodišča za človekove pravice, tako na strokovnih ravneh kot tudi na treh konferencah
               zato je v interesu Slovenije, da se ga podpiše takoj, ko bo dan na voljo za podpis,
               to je 24. junija letos. V temu času bo tudi sicer zasedala parlamentarna skupščina
               Sveta Evrope. Za podpisnika Vlada Republike Slovenije predlaga veleposlanika stalnega
               predstavnika Republike Slovenije pri svetu Evrope, gospoda Damjana Berganta.</p>
               <p>Gradivo je medresorsko usklajeno z Ministrstvom za zunanje zadeve zato glede na vse
               povedano predlagam, da odbor sprejme pobudo za podpis. Če boste želeli še kakšna
               dodatna pojasnila pa seveda z veseljem. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala gospa državna sekretarka. Odpiram razpravo. Ker ni prijavljenih
               zaključujem razpravo in predlagam, da glasujemo o naslednjem predlogu sklepa: Odbor
               za zunanjo politiko potrjuje podano pobudo.</p>
               <p>Glasujemo, kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title>4.A TOČKO DNEVNEGA REDA - TO JE POBUDA ZA SKLENITEV SPORAZUMA O
                  ZRAČNEM PREVOZU MED VLADO REPUBLIKE SLOVENIJE</title>
                   <title>IN VLADO LJUDSKE REPUBLIKE KITAJSKE</title>
               </p>
               <p>Prosim predlagatelja, da poda dopolnilno obrazložitev, državni sekretar Bojan Babič,
               izvolite.</p>
            </sp>
            <sp who="SDT6:BabičBojan">

               <speaker>MAG. BOJAN BABIČ:</speaker>

               <p>Hvala gospa predsednica. Spoštovane, spoštovani.</p>
               <p>Za vzpostavitev rednega zračnega prevoza med državami je potrebno skleniti
               bilateralni sporazum o zračnem prevozu. Vzpostavitev redne letalske linije med
               Republiko Slovenijo in ljudsko Republiko Kitajsko je gotovo tudi v gospodarskem
               interesu obeh držav. Kot je znano je Kitajska ena izmed največjih svetovnih
               gospodarstev, je država BRIC-ka je pa ena izmed največjih držav tudi na področju
               letalstva.</p>
               <p>Obravnava predlagane pobude je nujna saj je aerodrom Ljubljana prejšnji teden
               obvestil ministrstvo, da pri njih potekajo resni pogovori za sodelovanje s kitajskim
               letalskim prevoznikom China Southern Airline. Dne 7. 6. so se predstavnika aerodroma
               že sestali s predstavniki navedene Kitajske družbe, 16. 6. se bodo pa sestali v
               Ljubljani pardon na Kitajskem. </p>
               <p>Gradivo tako vsebuje pobudo za sklenitev sporazuma o rednem zračnem prevozu, osnutek
               sporazuma pa je že toliko dodelan, da na strani Republike Slovenije ne bo potreben
               dodaten čas in bi bilo dogovorjeno besedilo sporazuma lahko v kratkem času predloženo
               v podpis. Glede na predhodna mnenja Evropske komisije o skladnosti sporazuma z
               drugimi državami s pravnim redom Evropske unije pa prav tako ne pričakujemo
               zadržkov.</p>
               <p>Glede na navedeno predlagam, da Odbor za zunanjo politiko predlagano pobudo potrdi.
               Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Zdaj pa odpiram razpravo in k razpravi sej e javil gospod Bevk,
               izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala lepa za besedo, gospa predsednica.</p>
               <p>Torej, zelo podpiram to pobudo za sklenitev tega sporazuma med Slovenijo in ljudsko
               Republiko Kitajsko. Res je, gre za izjemno možnost gospodarskega razvoja z
               vzpostavitvijo tudi neposrednih povezav med Slovenijo in Kitajsko. Rast obiskovalcev
               in turistov iz ljudske Republike Kitajske v Evropsko unijo je v izjemnem porastu in
               projekcije gredo v milijonske številke. Zato je ta pobuda v strateškem interesu tudi
               Republike Slovenije.</p>
               <p>Naj povem, da je China Southern Airline ena največjih letalskih družb na svetu,
               bistveno, bistveno večja kot na primer nemška Lufthanza. Tako da bi bila neposredna
               povezava med Guangzhouvom in Ljubljano zelo pomembna. Tukaj pa se postavi vprašanje
               usode aerodroma Ljubljana, ne v temu smislu ali jo bo država prodala ali ne ampak ali
               bo država dala zeleno luč za investicijo nov potniški terminal. Kajti brez nove
               investicije v ta potniški terminal Brnik letališče, naše letališče aerodrom Ljubljana
               ni sposobna sprejeti novih potnikov, sploh ne kakšnega velika jumbo jet-a vsak dan.
               Obeta se tudi linija Doha - Ljubljana in zato bi bilo dobro, da Vlada Republike
               Slovenije ne glede na to, da se aerodrom Ljubljana nahaja na spisku družb, ki naj bi
               jih država prodala, da da zeleno luč za to investicijo, kdor koli že bo s tem
               aerodromom v prihodnje upravljal. Kajti, le na ta način bomo lahko potem tudi to
               pobudo oziroma ta sporazum tudi v praksi realizirali.</p>
               <p>Tako da podpiram tako to pobudo za sklenitev sporazuma kot tudi to, da se država
               odloči za to investicijo, gre za sredstva Evropske unije in predvsem lastna sredstva
               aerodroma in da ne bodo v negotovosti kakšna je perspektiva te naše strateške
               lokacije aerodroma Ljubljane. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Besedo dajem gospodu Širclju.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa.</p>
               <p>Torej, tudi jaz, bom rekel, pozdravljam takšen sporazum. Vendar bi pa rad seveda
               preden glasujemo nekaj odgovorov na vprašanja. In sicer v povezavi s tem, da je Vlada Republike
               Slovenije že sprejela petnajst projektov, ki naj bi se privatizirali. Navsezadnje,
               teh petnajst projektov je bilo tudi že na dnevnem redu Odboru za finance in monetarno
               politiko in od teh petnajstih projektov vključuje tako Adrio Airways, Adria Airways
               tehnik kot seveda letališče Ljubljana. Kar seveda zdaj pomeni sporazum, prvič ta
               sporazum me zanima ali je v pogajanja glede tega sporazuma vključena tudi Adria
               Airways oziroma njihovi predstavniki oziroma Adira Airways tehnik? In seveda drugič
               ali je ta sporazum v kakršni koli povezavi s projektom privatizacije, ki ga je ta
               vlada prestavila, kot sem že omenil in tukaj je bilo govora o tem, da se
               privatizirajo tako Adria Airways, Adria Airways tehnik in Aerodrom Ljubljana, skratka
               da se prodajo. Mislim da nekateri, dva od treh celo v prvi tranši oziroma tam sta dve
               tranši, letališče Ljubljana in Adria Airways ali kakor koli že.</p>
               <p>In seveda, kakšen vpliv bo imela sama privatizacija na ta sporazum? Kajti mi seveda
               lahko govorimo s strani Kitajske, da ima več letalskih prevoznikov, če tukaj govorimo
               o letalskem prevozniku iz Slovenije lahko enostavno povemo Adria Airways ker drugega
               mednarodnega mi pač nimamo. Hvala za odgovor.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Glede na to, da sem povedala, da se 36. nujna seja Odbora nadaljuje
               čez štiri minute in se moramo preseliti v sobo 217. prekinjam to točko dnevnega reda
               in sejo odbora in jo nadaljujemo jutri ob 8.30.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Proceduralno!</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Izvolite.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Spoštovana kolegica, jaz bi vseeno, seja je bila predvidena da se prične ob
               12.00<gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>In potem smo se dogovorili, da podaljšamo<gap n="..."/></p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Dovolite, da dokončam<gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Ja.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Jaz bi vseeno predlagal, da dokončamo to točko dnevnega reda, mislim da se ravno v
               teh dneh predstavniki aerodroma nahajajo na Kitajskem, da jih bo sprejel celo zunanji
               minister ljudske republike Kitajske in prav bi bilo, da ne odlašamo s to odločitvijo.
               Tako ali tako bomo cele dneve sedeli v temu Državnemu zboru do petka popoldne zaradi
               novih veleposlanikov in veleposlanic in mislim, da lahko kandidatka, ki nam bo zdaj
               predstavila svoj program počaka še pet minut. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Ne gre za to kandidatko, gre za dva kandidata, gre za generalnega sekretarja
               Ministrstva za zunanje zadeve in imamo določene obveznosti. Vam dajem pa na
               glasovanje ta predlog, kajti jutri pol ure pred začetkom zaslišanj naslednjih
               kandidatov ne bo prav nič prepozno. Prav tako bomo pravočasno uredili to zadevo.</p>
               <p>Zdaj dajem proceduralni sklep na glasovanje.</p>
               <p>Kdo je za to da se nadaljuje seja danes? <stage>(7 članov.)</stage> Je kdo proti? <stage>(2 člana.)</stage></p>
               <p>Besedo ima gospod Horvat.</p>
            </sp>
            <sp who="SDT6:HorvatJožef">

               <speaker>JOŽEF HORVAT (PS NSi):</speaker>

               <p>Najlepša hvala, gospa predsednica.</p>
               <p>Najprej moram reči, da bom ta sporazum podprl. Ampak sporazum je na papirju in kot
               pravimo, papir prenese vse. tukaj bom nadaljeval razpravo, ker jo je odprl kolega
               Samo Bevk, moram reči, da je vodstvo naše stranke in tudi Poslanska skupina Nove
               Slovenije smo na tradicionalnih terenskih obiskih se v ponedeljek ustavili tudi na
               aerodromu Ljubljana in zdaj nadaljevanje moje razprave ne bo vezano na prodajo, to je
               druga tema. Ampak aerodrom Ljubljana je dejansko že pridobil 14,4 milijone evrov
               denarja za terminal dva, ker poglejte, če ne bo terminala dva potem smo dejansko še vedno na aerodromu, ki je
               bil zgrajen pred štiridesetimi leti in, ko pride petsto Kitajcev ga po domače rečeno
               zabaše. In jaz sem si pogledal kje raztovarjajo prtljago, na kakšen način menedžirajo
               to prtljago. Poglejte, to je srednji vek, res.</p>
               <p>Na drugi strani ima aerodrom Ljubljana osemintrideset milijonov čistega denarja,
               svojega, lastnih sredstev. Skupna investicija je sedeminpetdeset milijonov. Se pravi,
               vse je praktično na tem, da vlada da zeleno luč, jaz moram reči, da je minister
               Černač jim šel zelo naproti. Zdaj čakajo vodstvo aerodroma čaka na termin pri vladnih
               predstavnikih in jaz mislim in tudi napovedujem, sem že napovedal poslansko vprašanje
               v ponedeljek ministru Samu Omerzelu. In sem vesel, da tudi s strani koalicije prihaja
               do neke vrste pritiska da se dejansko da zelena luč in da se ta investicija čim prej
               spelje.</p>
               <p>Toliko govorimo o javnih investicijah, zdaj pa je tukaj nekakšen krč. Investicija je
               kot rečeno sedeminpetdeset milijonov in moral sem to zadevo tukaj omeniti, čeprav ni
               direktno vezana na ta sporazum je pa na nek način fizični del tega sporazuma.
               Sporazum bo na papirju, Kitajci bodo pa prišli kar z letali. In da aerodrom Ljubljana
               lahko sprejme največje letalo, to nisem do ponedeljka vedel, tudi A380 lahko
               pristane. Ne morejo ga pa oskrbeti, ker nimajo tako visokih stopnic in tako
               dalje.</p>
               <p>Tako da, jaz sem vesel, da nas je gospod državni sekretar poslušal in bo gotovo to
               informacijo s tega odbora prenesel tudi ministru oziroma vladi. Hvala lepa.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Besedo dajem še gospodu Mateju.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>Hvala lepa.</p>
               <p>Seveda ljubljansko letališče brez še dodatnega terminala bo zelo težko živelo tudi
               brez Kitajcev v prihodnje. tudi brez velikih letal s Kitajske so zmogljivosti tega
               letališča zelo na meji in je ta drugi terminal nujen za izgradnjo. Zdaj, seveda jaz
               razumem, da je vlada zmeraj imela interes vlaganja denarja v izgradnjo terminala
               vendar zdaj, ko gre letališče v prodajo hitro, pa zelo težko bom razumel, da bo vlada
               notri vlagala denar in potem prodajala po ne vem kakšni ceni že.</p>
               <p>Tako da tisti denar, ki je že dogovorjen da se bo pomagal in vlagal v to jaz razumem
               in je dobro, vendar nekdo, ki hoče letališče kupiti recimo, ker se bo očitno
               prodajalo naj vloži denar v ta terminal, v toliko večjem obsegu. Ne vem če je ravno
               pametno da mi vložimo ne vem toliko in toliko desetine milijonov potem pa prodamo
               tako kot prodamo pod nekimi posebnim pogoji ali kakršni pogoji že bodo.</p>
               <p>Tako da tukaj je potrebno biti po mojem mnenju zelo previden in se nekatere stvari
               drugače pa seveda takšni sporazumi so več kot dobrodošli in seveda takšni leti in
               povezave s Kitajsko so pomembni za gospodarstvo. Upam samo, da bomo dali in dosledno
               izvajali vse ostale stvari, ki jih moramo do te države, ključno z vizno politiko in z
               vsem ostalim, ker drugače bomo hitro zašli v kakšne resne težave. Tako kot nekatere
               druge države, ki so se malo preveč prilagodile dotoku ljudi z te države. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Hvala. Zaključujem razpravo in predlagam, da glasujemo o naslednjem predlogu sklepa:
               Odbor za zunanjo politiko potrjuje podano pobudo<gap n="..."/> Bi še želel pojasniti kakšne
               stvari? Saj so bile v glavnem bolj pripombe na obrazložitve. Izvolite, gospod državni
               sekretar.</p>
            </sp>
            <sp who="SDT6:BabičBojan">

               <speaker>MAG. BOJAN BABIČ:</speaker>

               <p>Hvala gospa predsednica. Bom poskušal biti čim krajši<gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Bi pa prosila, ker nas že opozarja služba, da moramo zapustiti te prostore, ker drugi
               pridejo notri.</p>
            </sp>
            <sp who="SDT6:BabičBojan">

               <speaker>MAG. BOJAN BABIČ:</speaker>

               <p>Samo sto dvajset sekund rabim, prosim.</p>
               <p>Bi prosil, da ne bi vsakemu posebej odgovarjal bom poskusil strniti vse skupaj; kar
               se tiče resornega ministrstva, Ministrstva za infrastrukturo in prostor predvsem
               skladno s  podporo letalskim
               standardom in pa letalski varnosti podpira izgradnjo novega terminala skladno s tem
               sporazumom. In normalno je, če pridejo velika letala tukaj, da je letališče že zdaj
               omejeno s svojimi kapacitetami. </p>
               <p>Kar pa se tiče vlaganja v terminal, pač denar ki bo vložen v terminal bo potem
               verjetno tudi vrednoten pri prodaji, s tem povečujemo vrednost samega letališča pri
               prodaji in mislim, da tukaj ne bomo nič izgubili, tudi če že zdaj gremo v
               investicijo. Hkrati pa s podpisom takšnega sporazuma in vzpostavitve ene takšne
               letalske linije tudi povečujemo vrednost samega letališča, ker bo toliko več potnikov
               in vsak potnik, kot je priznano prinaša kar precej denarja, tako samemu letališču kot
               državi.</p>
               <p>Ja, gospod Šircelj, smo pa pri pogajanju normalno vključili tudi Adrio Airways in
               Adria Airways je zelo zainteresirana za ta sporazum, ker to bi pomenilo, da letališče
               postaja neki <stage>/ nerazumljivo./</stage> in bi potem zapolnjevali kapacitete Adrie Airways, ki
               bi pa te iste potnike potem razvažala po Evropi.</p>
               <p>Tako da, mislim da bo podpis tega sporazuma in eventualna sklenitev sporazuma o
               letalskem prevozu med aerodromom Ljubljana in pa kitajskimi partnerji imelo precej
               velik vpliv, pozitivni vpliv na celotno slovensko gospodarstvo. Hvala.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Najlepša hvala. Izvolite.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>Poglejte, gospa predsednica, prej najprej smo glasovali pri prejšnjih točkah brez da
               bi jaz dobil enih odgovorov. Potem ste nas obvestili, da smo se dogovorili, da bomo
               do takrat končali pa se nismo nič dogovorili. In zdaj nam govorite<gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Jaz vodim sejo po poslovniku in lahko zaključim<gap n="..."/></p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>In zdaj nam govorite, da moramo zapustiti dvorano, ker bo zasedena. Dvorana ne bo
               zasedena, vi želite čim hitreje začeti naslednjo sejo<gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Ki je bila sklicana za 12.00 uro.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>Ja, prav pa nam to povejte<gap n="..."/></p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p><gap n="..."/>Saj jaz bi jo res lahko prekinila ob 12.00 in jo lahko prekinem kadar koli
               hočem.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>Absolutno. Ampak nem potem razlagati, da nas nekdo ven meče. Nihče nas ven ne meče iz
               te dvorane, vi želite.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Če je prišel varnostnik.</p>
            </sp>
            <sp who="SDT6:MateDragutin">

               <speaker>DRAGUTIN MATE (PS SDS):</speaker>

               <p>Ne, nihče nas ven ne meče, naslednja seja je ob dveh. In prosim ne zavajajte ostalih
               poslancev za mizo.</p>
            </sp>
            <sp who="SDT6:KlasincJanja">

               <speaker>PREDSEDNICA JANJA KLASINC:</speaker>

               <p>Zaključujem razpravo in predlagam, da glasujemo o naslednjem predlogu sklepa: Odbor
               za zunanjo politiko potrjuje podano pobudo.</p>
               <p>Glasujemo, kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep sprejet.</p>
               <p>In zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA - TO JE MEDNARODNA DEJAVNOST DRŽAVNEGA
                  ZBORA.</title>
               </p>
               <p>Zdaj pa sprašujem odbor, ker vidim da imate željo po razpravi še ali bomo šli od
               predloga do predloga ali dovolite predsedstvu, ker gre za precej formalne zadeve, da
               predsedstvo potrdi te predloge, to so skrajšanja in to. Pa vas prosim za mnenje, se
               strinjate s tem, da predsedstvo? <stage>/ Oglašanje iz klopi./</stage> V redu, najlepša hvala.</p>
               <p>Potem zaključujem to točko dnevnega reda.</p>
               <p>In prehajamo na <title>6. TOČKO DNEVNEGA REDA - TO JE TOČKA RAZNO.</title>
               </p>
               <p>Bi želel kdo pod točko razno? Če ne potem zaključujem 32. sejo zbora. 36. nujna seja
               pa se bo čez pet minut pričela v sobi 217.</p>
               <p>Najlepša hvala. <stage type="time">Seja je bila zaključena 12. junija 2013 ob 12.38.</stage>
               </p>
            </sp>
         </div>
      </body>
   </text>
</TEI>
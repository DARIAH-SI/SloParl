<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZDDSZII-nujna-2-2012-03-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo, družino, socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6F6A47710A3DBA77C1257D1F005A58D8</idno>
               <idno type="custom" subtype="day">ADC8CD868C053C53C12579BB0034EEED</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=ADC8CD868C053C53C12579BB0034EEED</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZDDSZII-nujna-2-2012-03-07.OZDDSZII" n="2">
               <name>nujna seja</name>
               <date when="2012-03-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZDDSZII-nujna-2-2012-03-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZDDSZII-nujna-2-2012-03-07.OZDDSZII">
                        <orgName key="OZDDSZII">Odbor za delo, družino, socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA DELO, DRUŽINO, SOCIALNE ZADEVE IN INVALIDE</stage>
            <stage type="session">2. nujna seja</stage>
            <stage type="date">(7. februar 2012)</stage>
            <stage type="chairman">Sejo je vodila Alenka Jeraj, predsednica Odbora.</stage>
            <stage type="time">Seja se je pričela ob 13.05. </stage>
            <stage type="mag"/>


            <sp xml:id="SDT6-OZDDSZII-nujna-2-2012-03-07.sp1">

               <speaker>PREDSEDNICA ALENKA JERAJ:</speaker>

               <p>Spoštovane članice in člani odbora, ter vabljeni na 2. nujno sejo. Pričenjam 2. nujno
               sejo Odbora za delo, družino in socialne zadeve in invalide. Obveščam vas, da so
               zadržani in se seje ne morejo udeležiti naslednji člani odbora: dr. Andreja Črnak
               Meglič in gospod Jakob Presečnik. Na sejo so povabljeni predstavniki Ministrstva za
               delo, družino in socialne zadeve. O seji smo obvestili tudi Državni svet. Vse navzoče
               lepo pozdravljam.</p>
               <p>Ker v poslovniškem roku nisem prejela predlogov za spremembo dnevnega reda,
               ugotavljam, da je določen takšen dnevni red seje kot ste ga prejeli s sklicem.
               Gradivo, torej ena točka, Predlog stališča Republike Slovenije do Predloga direktive
               Evropskega parlamenta in Sveta o spremembi Direktive 2005/36/ES o priznavanju
               poklicnih kvalifikacij in Uredbe o upravnem sodelovanju preko informacijskega sistema
               za notranji trg. Gradivo z dne 24. 2. 2012 je objavljeno na spletni strani Državnega
               zbora. Matično delovno telo obravnava na podlagi 154.h člena Poslovnika Državnega
               zbora.</p>
               <p>Prehajamo na <title>1. TOČKO DNEVNEGA REDA</title> - gradivo k tej točki smo prejeli 24.
               2. 2012 na podlagi 4. člena Zakona o sodelovanju med Državnim zborom in Vlado v
               zadevah Evropske unije. Stališče je bilo v skladu z določili Poslovnika Državnega
               zbora dodeljeno v obravnavo Odboru za zadeve Evropske unije, kot pristojnemu odboru,
               ter Odboru za delo družino, socialne zadeve in invalide, kot matičnemu delovnemu
               telesu. Prosim državno sekretarko, gospo Patricio Čular, na Ministrstvu za delo,
               družino in socialne zadeve, da nam predstavi Predlog stališča.</p>
            </sp>
            <sp xml:id="SDT6-OZDDSZII-nujna-2-2012-03-07.sp2">

               <speaker>PATRICIA ČULAR:</speaker>

               <p>Hvala predsednica za besedo. Pozdrav članicam in članom odbora še v našem imenu.
               Skladno z namenom akta o enotnem trgu in skladno z zasledovanji ciljev EU 20-20 je
               Evropska komisija pripravila nov posodobljen Predlog direktive o priznavanju
               poklicnih kvalifikacij. Osnovni namen te direktive, ki ga predlog zasleduje je, da bi
               čim bolj zmanjšali ovire pri sami mobilnosti delovne sile, ki jo povzročajo
               preštevilni regulirani poklici. Ministrstvo je nosilec direktive, ki se sicer
               obravnava v farmaciji sveta za konkurenčnost. Ker gre za izrazito horizontalen akt,
               smo ga usklajevali tudi z vsemi relevantnimi resorji in pa ostalimi ključnimi
               akterji. Tukaj smo predvsem vključeni v informacijsko pooblaščenko. Med člani
               medresorske delovne skupine za implementacijo direktivo poteka stalno sodelovanje,
               glede vsebine predloga, ki se obravnava po posameznih členih na sestankih sveta
               Evropske skupnosti. Po vseh usklajevanjih je stališče Republike Slovenije, da podpira
               predlog direktive Evropskega parlamenta in pa Sveta o spremembi Direktive 2005/36/ES
               o priznavanju poklicnih kvalifikacij in Uredbe o upravnem sodelovanju v okviru
               informacijskega sistema notranjega trga. Obstajajo sicer še nekatera odprta vprašanja
               predvsem na področju zdravstva in pa na področju pravosodja pri poklicih notarjev. Na
               evropskem nivoju bodo potekale še pogajanja glede vključitve poklica notar med
               regulirane poklice, kar bi pomenilo, da bodo le ti lahko prehajali med državami
               članicami in si priznavali poklicne kvalifikacije v skladu z direktivo. Ministrstvo
               za pravosodje in javno upravo Republike Slovenije je zavzelo stališče, da naj se
               poklic notarja ne vključi med regulirane poklice po direktivi. V Bruslju je bilo do
               sedaj izpeljan en sestanek delovne skupine za ustanavljanje in storitve, v času
               danskega predsedstva pa bodo <stage type="mag"/>(nadaljevanje) v
               obravnavi tega predloga namenjena štiri zasedanja. Delovne skupine za ustanavljanje
               in storitve, po potrebi pa bo predsedstvo pripravilo dodatna zasedanja. Med zasedanji
               je predsedstvo predvidelo tudi pisno posvetovanje, da bi države članice čim bolj
               razumele ta zakonodajni predlog. Predsedstvo želi do konca junija zaključiti s
               podrobno proučitvijo celotnega predloga, predvidevamo pa tudi, da se bo celotna
               procedura zamaknila v Ciprsko predsedstvo. Načeloma je na prvem zasedanju
               prevladovalo stališče, da države članice predlog podpirajo, nekatere države članice
               so sicer izpostavile, da pogrešajo natančnejšo ekonomsko analizo predloga, nekatere
               pa pomisleke, glede delegiranih aktov, ki jih sprejema komisija in dopolnjujejo ali
               spreminjajo nekatere elemente zakonodajnega akta. Tako v Sloveniji kot tudi na
               evropskem nivoju obstoju največje odprto vprašanje ravno, glede že omenjene ureditve
               notarjev, ali bodo vključeni v direktivo ali ne. Na majskem zasedanju Sveta za
               konkurenčnost je predvidena tudi razprava o predlog direktive na ravni ministrstvo,
               seveda bo pa to odvisno od napredka v samih ostalih razpravah. Pristojni odbor
               Evropskega parlamenta bi naj o amandmajih na predlog direktive glasoval septembra.
               Toliko za enkrat.</p>
            </sp>
            <sp xml:id="SDT6-OZDDSZII-nujna-2-2012-03-07.sp3">

               <speaker>PREDSEDNICA ALENKA JERAJ:</speaker>

               <p>Hvala lepa. Se opravičujem prej, za narobe priimek, Čular, ker imamo Patricijo Šulin,
               pa je bilo potem tisto nekaj vmes. Opravičujem se. Odpiram razpravo. Želi kdo od
               poslancev dodatno pojasnilo ali karkoli? Romana Tomc. Izvolite.</p>
            </sp>
            <sp xml:id="SDT6-OZDDSZII-nujna-2-2012-03-07.sp4">

               <speaker>ROMANA TOMC (PS SDS):</speaker>

               <p>Hvala lepa.</p>
               <p>Jaz se popolnoma strinjam s predlogom, ki ga imamo tukaj na mizi. Bi ob tej
               priložnosti nekaj drugega izpostavila, ker sem zasledila v gradivu, da ta direktiva,
               ali pa je to morda bilo to uvedeno že prej s kakšnim drugim aktom, uvaja tudi
               evropsko poklicno izkaznico. Jaz mislim, da je to krasna zadeva, da bo zares tako kot
               tukaj piše omogočala hitrejši in enostavnejši prehod med posameznimi državami za
               tiste, ki si to želijo in imajo sedaj pred seboj dolgotrajni postopek dokazovanja
               svojih poklicnih kvalifikacij. če se spomnite pred leti smo imeli v zakonu o delovnih
               razmerjih tudi obveznost izdaje in uporabe tako imenovane delavne knjižice, ki je bil
               nekoč, potem s spremembami ta obveznost ukinjena. Že takrat se je govorilo o
               nadomestni tudi tako imenovani kartici in predvidevam, da bi bila lahko tudi na našem
               nacionalnem ozemlju in prostoru neka podobna ali pa celo ta razširjena evropska
               kartica zelo dobrodošla rešitev. Tako da pravzaprav na tem mestu dajem kot pobudo, da
               ko se bodo pripravljali ustrezni predpisi, najbrž Zakon o delovnih razmerjih v
               Sloveniji, da se ta dobra rešitev vzame na znanje in poskuša uvesti tudi pri nas.
               Hvala.</p>
            </sp>
            <sp xml:id="SDT6-OZDDSZII-nujna-2-2012-03-07.sp5">

               <speaker>PREDSEDNICA ALENKA JERAJ:</speaker>

               <p>Hvala. Želi še kdo? Izvolite. Gospa Pepelnik.</p>
            </sp>
            <sp xml:id="SDT6-OZDDSZII-nujna-2-2012-03-07.sp6">

               <speaker>MAG. TRUDA PEPELNIK (PS DLGV):</speaker>

               <p>Hvala za besedo.</p>
               <p>Tudi mene veseli ta direktiva, ker je zelo pomembna in bo prinesla določene
               poenostavitve in da bo pospešila delovanje enotnega trga EU. Pomembna je ustrezna
               implementacija. V Sloveniji pa moramo čim prej izvesti natančni pregled zakonodaje na
               področju regulacije poklicev in storitev ter izvesti prepotrebno deregulacijo na
               posameznih področjih. Zelo pomembno pa se mi tudi zdi povezovanje oziroma povezano
               delovanje dveh ministrstev, to je ministrstvo za gospodarstvo in ministrstvo za delo,
               družino in socialne zadeve. Hvala.</p>
            </sp>
            <sp xml:id="SDT6-OZDDSZII-nujna-2-2012-03-07.sp7">

               <speaker>PREDSEDNICA ALENKA JERAJ:</speaker>

               <p> Hvala. Želi še kdo? Gospod Frangež.</p>
            </sp>
            <sp xml:id="SDT6-OZDDSZII-nujna-2-2012-03-07.sp8">

               <speaker>MATEVŽ FRANGEŽ (PS SD):</speaker>

               <p>Jaz bi uvodoma državni sekretarki iskreno čestital <stage type="mag"/>(nadaljevanje) za imenovanje. Upam na dobro sodelovanje v tem odboru. Vidim,
               da ni velikih problematičnih stvari v tem predlogu. Zdi se mi izrecno podpreti
               stališče, ki ga je Vlada zavzela glede notarjev, gre za opravljanje na neki način
               javnih pooblastil tudi v imenu države in v tem pogledu se mi zdi prav, da Slovenija
               zavezama stališče kot ga zavzema. Če prav razumem nasprotujemo vključitvi notarjev
               pravzaprav v ta sistem poenostavljenih prehodov in povečane mobilnosti. Zdi se mi pa
               in predlog se deloma navezuje na to, da smo v tem času soočeni s povečanim interesom,
               tudi naših ljudi pri iskanju priložnosti v tujini. Zdelo bi se mi primerno, da bi ta
               odbor položaj predvsem mladih ljudi, ki žal ostajajo brez priložnosti v Sloveniji
               spremlja, v javnosti je zaznati povečan interes po selitvi, še posebej v sosednje
               države. Na Štajerskem, Koroškem, tudi deloma na Gorenjskem je prisoten trend iskanja
               tovrstnih možnosti v sosednji Avstriji. Zanima me, ali je Ministrstvo za delo te
               stvari spremlja? Namreč, povečana liberalizacija seveda vpliva na obojestransko
               prihodnost, tako tujih strokovnjakov v Slovenijo kot tudi begov možganov, ki je z
               vidika pomanjkanja priložnosti doma seveda razumljivo iz Slovenije. Bojim se, da
               utegne v tem času to postati bolj problematični proces kot je bil v zadnjih 20-ih
               letih. Tudi po letu 2004, ko Slovenija ni zabeležila velikih migracij navzven kot so
               temu pojavu bile priča nekatere druge vzhodno evropske države, ki si hkratni ali
               kasneje vstopile v EU.</p>
            </sp>
            <sp xml:id="SDT6-OZDDSZII-nujna-2-2012-03-07.sp9">

               <speaker>PREDSEDNICA ALENKA JERAJ:</speaker>

               <p>Hvala. Želi še kdo? Bi želeli pokomentirati to z ministrstva? Bo drugače še
               priložnosti, tako da ni problem. Gospod Ambrožič.</p>
            </sp>
            <sp xml:id="SDT6-OZDDSZII-nujna-2-2012-03-07.sp10">

               <speaker>MAG. BORUT AMBROŽIČ (PS PS):</speaker>

               <p>Hvala za besedo, gospa predsednica.</p>
               <p>Mogoče bi dodal samo, mogoče v razmislek. Strinjam se s kolegico, ki je dala pobudo
               za uvedbo te kartice, ker tudi sami poslanci smo se ob nastopu funkcije nekateri
               soočili z raznimi administrativnimi problemi izpisa obstoječe delovne dobe, kar bi
               taka kartica poenostavila, kljub temu pa moramo v obziru varčevanja vzeti v obzir
               tudi vprašanje torej financiranje tega oziroma na koga bi ta strošek padel pri
               izdelavi teh kartic. Toliko samo.</p>
            </sp>
            <sp xml:id="SDT6-OZDDSZII-nujna-2-2012-03-07.sp11">

               <speaker>PREDSEDNICA ALENKA JERAJ:</speaker>

               <p>Želi še kdo? Izvolite, državna sekretarka.</p>
            </sp>
            <sp xml:id="SDT6-OZDDSZII-nujna-2-2012-03-07.sp12">

               <speaker>PATRICIA ČULAR:</speaker>

               <p> Jaz bi se samo, v bistvu, zahvalila gospodu Frangežu za čestitke, upam tudi sama na
               dobro sodelovanje seveda z celotnim odborom. Mislim, da je pomembno. Dobila sem
               informacijo od svojih sodelavk, da sicer ne moremo spremljati se pravi odliva naših
               kadrov v tujino, spremlja pa Zavod za zaposlovanje sam priliv kadrov v državo.
               Vsekakor se tudi sama osebno strinjam glede evropske poklicne izkaznice in sem
               zabeležila tudi pripombo, da je to potrebno upoštevati tudi pri pripravi ZDR-ja.</p>
               <p>Kar se pa tiče same deregulacije poklicev, bi jaz dala kar svojim sodelavkam, da pač
               povedo.</p>
            </sp>
            <sp xml:id="SDT6-OZDDSZII-nujna-2-2012-03-07.sp13">

               <speaker>PREDSEDNICA ALENKA JERAJ:</speaker>

               <p> Če se prosim še predstavite za magnetogram.</p>
            </sp>
            <sp xml:id="SDT6-OZDDSZII-nujna-2-2012-03-07.sp14">

               <speaker>IRENA KUNTARIČ HRIBAR:</speaker>

               <p>Ministrstvo za delo, družino in socialne zadeve.</p>
               <p>V zvezi z deregulacijo je Ministrstvo za delo v lanskem delu razpisalo CRP za
               deregulacijo poklicev v RS. Ta CRP - se pravi raziskovalna naloga se zaključuje na
               zaključni konferenci 13. 3. 2012, se pravi, naslednji teden. Imamo predstavitev
               zaključnega dela deregulacije v Kopru. V tem delu lahko povem, da smo, kar se tiče
               naše poklicne direktive pogledali določene storitve, ki so vključene v to direktivo
               in smo <stage type="mag"/> (nadaljevanje) panožno pogledali,
               recimo, obrt, potem smo pogledali turizem, smo pogledali nepremičnine. Šli smo od
               vsakega primera do primera. V tem delu bo ta CRP pogledal tudi pregled zakonodaje,
               tako kot ste prej, gospa, izpostavila, tako da bomo imeli primerjavo v kateri
               zakonodaji je potrebno določene zgodbe urediti in dobiti konsenz, kar se tiče same
               deregulacije, hkrati pa smo v celotnem postopku ugotovili, da bi bilo dobro določene
               poklice ali dejavnosti celo bolje zregulirati kot so. Zato je pomembna ta step by
               step zgodba, da bomo lahko zadevo uredili. V Sloveniji pa imamo približno 362
               poklicev, ki so regulirani. Se pravi, spadamo mislim med prve štiri članice EU po
               regulaciji sploh.</p>
               <p>Kar se tiče tudi odliva našega kadra v Avstrijo. Kot veste v lanskem letu so začeli
               sodelovati, se pravi naš zavod za zaposlovanje in avstrijski zavod za zaposlovanje. V
               lanskem letu so celo naredili par skupnih borz ali tržnic, zaposlitvenih tržnic ali
               zaposlitvenih sejmov, kjer so se avstrijski delodajalci predstavili slovenskim
               iskalcem zaposlitve. Tako, da v tem delu sodeluje pogovor, vendar je pa res, da ne
               spremljamo odliva. Se pravi, koliko in kateri kader gre v tujino. Tako da bi mogoče
               bilo res dobro tudi pogledati kar se zavoda tiče, če mogoče oni imajo kakšne podatek
               o tem, koliko ljudi se zaposli v Avstriji in na katerih poklicih.</p>
               <p>Še nekaj, kar je bilo izpostavljeno, stroški kartice. Ta kartica je elektronska.
               Hvala.</p>
            </sp>
            <sp xml:id="SDT6-OZDDSZII-nujna-2-2012-03-07.sp15">

               <speaker>PREDSEDNICA ALENKA JERAJ:</speaker>

               <p>Hvala. Obveščam vas, da poslanko Jano Jenko nadomešča gospa Marjana Kotnik Poropat.
               Besedo ima gospa Žgajner Tavš.</p>
            </sp>
            <sp xml:id="SDT6-OZDDSZII-nujna-2-2012-03-07.sp16">

               <speaker>MAG. BARBARA ŽGAJNER TAVŠ (PS PS):</speaker>

               <p>Hvala lepa za besedo. Spoštovana gospa državna sekretarka. Jaz moram reči, da je
               vseeno pomislek, ki ga je izrazil moj poslanski kolega na mestu in verjamem, da bi ga
               bilo potrebno v prihodnje absolutno vzeti v obzir in na tem področju nekaj storiti. V
               Sloveniji je problem. Velika brezposelnost med mladimi, celo nad povprečjem, kolikor
               sem lahko zasledila zadnje podatke, kar se tiče izobrazbene strukture. Mi imamo
               visoko izobražene mlade ljudi, ki v Sloveniji ne dobijo priložnosti. Moja regija iz
               katere prihajam ni niti tako problematična glede na to, da gre za osrednjo Slovenijo.
               Verjamem pa, da je ta problem veliko bolj prisoten na Štajerskem koncu oziroma v
               Prekmurju, kjer je meja bližje in kjer mladi bistveno lažje gredo čez mejo in dobijo
               priložnost po dobri zaposlitvi za bistveno višje plačilo kot v Sloveniji. Spremljanje
               odliva kadrov je absolutno, jaz mislim, da kar prioriteta v tem času za Ministrstvo
               za delo, družino in socialne zadeve in glede na to, da bi ministrstvo, v kolikor želi
               pripraviti neko, bom rekla, dolgoročno strategijo na tem področju moralo aktivno
               sodelovati tudi z republiškim zavodom za zaposlovanje, je absolutno to eden od prvih
               korakov, ki jih mora ministrstvo storiti. Mogoče tudi z vidika, pa tudi tukaj velja
               narediti en razmislek Slovenija ima relativno dobro razvito štipendijsko politiko. In
               jaz verjamem, da tudi na tem področju nimate podatka, koliko naših štipendistov, s
               katerim profilom gre iskati zaposlitev v tujino. Tukaj so tako tisti štipendisti, ki
               prejemajo republiško štipendijo, kot tisti, ki prejemajo Zoisovo štipendijo, se pravi
               za nadarjene in če se že soočamo z begom možganov, tako imenovano begom možganov, je
               absolutno to ena izmed tistih področjih, ki bi ga bilo bolj smiselno urediti, kar se
               tiče spremljanja odliva kadrov. Hvala.</p>
            </sp>
            <sp xml:id="SDT6-OZDDSZII-nujna-2-2012-03-07.sp17">

               <speaker>PREDSEDNICA ALENKA JERAJ:</speaker>

               <p>Hvala. Želi še kdo besedo? (Ne.) Potem zaključujem razpravo in predlagam sprejetje
               naslednjega mnenja: Odbor za delo, družino, socialne zadeve in invalide je v
                  skladu<stage type="mag"/>(nadaljevanje) s 154.h členom
               Poslovnika Državnega zbora sprejel naslednje mnenje: Odbor za delo, družino, socialne
               zadeve in invalide podpira Predlog stališča Republike Slovenije do predloga Direktive
               Evropskega parlamenta in Sveta o spremembi Direktive 2005/36/ES o priznavanju
               poklicnih kvalifikacij in Uredbe o upravnem sodelovanju preko informacijskega sistema
               za notranji trg, EPA 156-VI, EU 379, in predlaga Odboru za zadeve Evropske unije, kot
               pristojnemu odboru, da ga sprejme. Prosim, da glasujemo.</p>
               <p>Kdo je za? (13 članov.) Je kdo proti?</p>
               <p>Ugotavljam, da je mnenje sprejeto.</p>
               <p>Določiti moramo še poročevalca za sejo Odbora za zadeve Evropske unije. Predlagam, da
               je to kar eden od članov Odbora za zadeve Evropske unije. Gospa Iva Dimic ali pa kdo
               od drugih, ki ste člani odbora, da boste tam poročali v imenu odbora. Kakšen drug
               predlog, ali se strinjate z gospod Dimic? Potem ugotavljam, da bo gospa Dimic
               poročala na seji pristojnega delovnega telesa.</p>
               <p>Zahvaljujem se vsem za sodelovanje in zaključujem 2. nujno sejo Odbora za delo,
               družino, socialne zadeve in invalide. <title>Seja je bila končana 7. marca 2012 ob
                  13.25.</title>
               </p>
            </sp>
         </div>
      </body>
   </text>
</TEI>

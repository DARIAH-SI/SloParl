<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZIZKSIM-redna-6-2012-12-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, kulturo, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">4DBCB59FB7FB0E7BC1257D1F005A68D2</idno>
               <idno type="custom" subtype="day">CA6C8289C2A313A3C1257AC9003E2FF8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=CA6C8289C2A313A3C1257AC9003E2FF8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZIZKSIM-redna-6-2012-12-03.OZIZKSIM" n="6">
               <name>redna seja</name>
               <date when="2012-12-03"/>
            </setting>
         </settingDesc>
         <particDesc>
            <listOrg>
               <org xml:id="OZIZKSIM-redna-6-2012-12-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZIZKSIM-redna-6-2012-12-03.OZIZKSIM">
                        <orgName key="OZIZKSIM">Odbor za izobraževanje, znanost, kulturo, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, KULTURO, ŠPORT IN MLADINO</stage>
            <stage type="session">6. seja</stage>
            <stage type="date">(3. december 2012)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 9. uri. </stage>


            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Spoštovani, vsem prav lep pozdrav! Pričenjam 6. redno sejo Odbora za izobraževanje,
               znanost, kulturo, šport in mladino. Vse članice in člane odbora lepo pozdravljam! Med
               nami pozdravljam tudi ministra s sodelavci! Pozdrav tudi sedmi sili in vsem, ki ste s svojim delom omogočili, da
               danes izvedemo to sejo.</p>
               <p>S sklicem seje ste prejeli dnevni red. Glede na to, da do včeraj do 12. ure ni bilo
               predlogov za njegovo spremembo, je določen, kot je bil predlagan s sklicem seje.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O VISOKEM ŠOLSTVU, DRUGA OBRAVNAVA.</title>
               </p>
               <p>Kot veste, je Državni zbor oziroma naš odbor opravil javno predstavitev mnenj v zvezi
               s tem zakonom in potem je bila opravljena še splošna razprava, pri čemer je bil
               sprejet sklep, da je zakon primeren za nadaljnjo obravnavo. Tako lahko preidemo na
               njegovo vsebinsko obravnavo.</p>
               <p>Najprej bi vprašal predlagatelja, gospoda ministra, ali želi podati dodatno
               obrazložitev. Izvolite.</p>
            </sp>
            <sp who="SDT6:TurkŽiga">

               <speaker>DR. ŽIGA TURK:</speaker>

               <p>Hvala lepa.</p>
               <p>Danes bomo obravnavali novelo Zakona o visokem šolstvu. Amandmaji, ki jih predlagamo,
               gredo v pet smeri oziroma se nanašajo na pet tem. Najprej gre za nekaj uskladitev
               glede večje jasnosti z mnenjem Zakonodajno-pravne službe.</p>
               <p>Sicer pa zakon ureja štiri vsebinska področja: podaljšanje rokov za podaljšanje
               akreditacij univerz. Tu spremembe upoštevajo dejstvo, da gre zakon po rednem postopku
               in preprosto ne lovi nekaterih rokov, ki bi bili potrebni, če bi šel po nujnem
               postopku, in postanejo skozi to nekateri členi nesmiselni oziroma jih je treba
               urejati drugače.</p>
               <p>Druga velika tema je ureditev transnacionalnega izobraževanja. V zvezi s tem, mislim,
               da smo našli kar široko soglasje po tej dolgi razpravi od poletja naprej, tudi z
               NAKVIS-om, da je stvar urejena na način in v duhu, kot ga zahteva Evropska unija.
               Hkrati pa daje vlogo pri preverjanju akreditacij tudi naši nacionalni agenciji.</p>
               <p>Tretja sprememba, ki je povzročala zelo veliko zapletov in hude krvi, je sprememba
               Sveta NAKVIS.</p>
               <p>In četrta sprememba se je nanašala na 63. člen oziroma pedagoške obremenitve
               visokošolskih delavcev.</p>
               <p>V zadnjih treh, štirih mesecih smo se zelo veliko posvetovali z različnimi deležniki.
               Slišali smo tudi, kaj pravijo v različnih oblikah javnih razprav, po časopisnih
               polemikah in sicer. Tudi sam osebno sem imel nekaj zelo dobrih razprav, tako z
               rektorji kot s študenti kot s sindikati. In mi se bomo strinjali oziroma bomo podprli
               rešitev, ki gre v smeri, da poskušamo narediti nekaj za pomiritev na tem
               področju.</p>
               <p>Včeraj je izvoljeni predsednik Pahor lepo rekel, da so časi nekoliko posebni, da jih
               v veliki meri določa velika gospodarska kriza in da velja to upoštevati, ko
               predlagamo določene rešitve. Ne želimo predlagati rešitev, ki stvari dodatno
               zapletajo, situacija je dovolj težka po finančni plati. To seveda ne pomeni, da ne
               ostajamo prepričani, da je treba slovenski visokošolski prostor odpirati, da je treba
               tudi samo agencijo narediti bolj uravnoteženo, ampak prav gotovo ni to prva
               prioriteta pri urejanju visokošolskega prostora. Tako da bomo podprli oziroma
               predlagam, da podpremo rešitve, ki iz sprememb tega zakona črtajo vse, kar se tiče
               spremembe sestave Sveta NAKVIS-a.</p>
               <p>Prav tako je bilo veliko diskusij o 63. členu zakona in pravzaprav kar nekaj strahu
               pri visokošolskih učiteljih, kaj to pomeni <q>"praviloma 6 ur"</q>. <q>"Praviloma 6 ur"</q> lahko
               pomeni pravzaprav katerokoli številko. In predlagamo rešitev, ki daje  nekaj fleksibilnosti, ki pa vendar
               daje tudi spodnjo in zgornjo mejo. Predlagamo, da se ta <q>"praviloma 6 ur"</q> nadomesti s
               <q>"5 do 7 ur"</q>. S tem, mislim, da stopimo nasproti tudi številnim diskusijam oziroma
               pomislekom, ki so prihajali s strani visokošolskih delavcev. Dajemo pa nekaj malega
               fleksibilnosti visokošolskim organizacijam, ki so jo že itak iskale v okviru teh
               obremenitev in ki so jo že itak implementirale v približno takem obsegu, kot bo zdaj
               tudi v zakonu napisano.</p>
               <p>Toliko za uvod. Hvala lepa. Res bi se pa ob tej priložnosti zahvalil vsem, s katerimi
               smo se v zadnjem času pogovarjali. Tamle vidim predstavnika Študentske organizacije,
               ki je verjetno bil tisti, ki je na koncu prevagal s svojim mnenjem, ker če pravzaprav
               študentje kot končni uporabniki študija in tisti, ki so zainteresirani za kvaliteten
               študij, izrazijo določene pomisleke, potem jim velja zelo premisliti. Tako da mislim,
               da je, kar se tiče Sveta NAKVIS-a, velika zasluga tudi na njihovi strani.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Želi besedo predstavnica Zakonodajno-pravne službe? Prosim.</p>
            </sp>
            <sp who="SDT6:KraljKatarina">

               <speaker>KATARINA KRALJ:</speaker>

               <p>Hvala za besedo, gospod predsednik.</p>
               <p>Mi smo pripravili pisno mnenje, ki ste ga dobili 20. novembra, zato ga tu ne bom
               podrobneje predstavljala.</p>
               <p>Pomembno za današnjo obravnavo je, da je velika večina naših pripomb ustrezno
               upoštevanih v amandmajih petih poslanskih skupin. Ostaja pa še ta načelna pripomba,
               da bo treba čim prej realizirati odločbo Ustavnega sodišča, ki je ugotovilo neskladja
               posameznih določb veljavnega zakona z ustavo. Na to opozarjamo zato, ker je rok za
               odpravo neskladja potekel že februarja tega leta. Zdaj samo na kratko glede
               amandmajev.</p>
               <p>Glede amandmaja k 4. členu koalicije, po katerem je predlagano, da bi namesto Vlade
               imenoval člane NAKVIS-a Državni zbor na podlagi javnega poziva ministrstva,
               pristojnega za visoko šolstvo. Tu opozarjamo, če bo ta predlog sprejet, da bi bilo
               treba nujno popraviti tudi deveti odstavek 51.h člena zakona, to je sedmi odstavek
               tega člena, kajti zdaj je še vedno v tem odstavku ostalo, da v primeru nastopa
               razrešitvenega razloga o tem predsednik Sveta obvesti Vlado, ki imenuje novega člana.
               Se pravi, gre za direktno neskladje med prvim odstavkom in tem odstavkom. Ponovno pa
               menimo, da bi bilo treba tudi preveriti ustreznost določbe, po kateri bi člane Sveta
               imenoval Državni zbor, medtem ko pa javni poziv za predlaganje kandidatov ostaja še
               naprej v pristojnosti ministrstva<gap n="..."/></p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Ta člen gre tako ali tako ven, tako da je čisto vseeno, da ne izgubljamo časa.</p>
            </sp>
            <sp who="SDT6:KraljKatarina">

               <speaker>KATARINA KRALJ:</speaker>

               <p>Aha, v redu. No, če bo pa to črtano, potem pa seveda ta naša pripomba odpade. Okej,
               hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Želi besedo predstavnik Državnega sveta? Prosim.</p>
            </sp>
            <sp who="SDT6:MencingerJože">

               <speaker>DR. JOŽE MENCINGER:</speaker>

               <p>Dober dan! <stage>(Jože Mencinger, predstavnik Državnega sveta.)</stage></p>
               <p>Državni svet oziroma Komisija Državnega sveta zakona ne podpirata, in sicer zaradi
               tega, ker je nastajal na način, ko so mu nasprotovali praktično vsi udeleženci in
               pravzaprav ni potreben. Sam bi pa dodal, da po izkušnjah vsak minister, ki pride,
               meni, da je tisti dan nastala tudi univerza. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Glede na to, da je bila opravljena splošna razprava in da smo zdaj v drugi obravnavi,
               splošne razprave tu ne bo in gre samo za razpravo po posameznih členih.</p>
               <p>Predlagam, tudi na podlagi poslovnika, da v skladu s tretjo alinejo prvega odstavka
               128. člena glasujemo na koncu o vseh členih, skupaj z izglasovanimi amandmaji. Se s
               takim predlogom strinjate? V redu, potem bomo tako tudi ravnali. Posebej bom opozoril
               na tiste člene, pri katerih so vloženi amandmaji, pri ostalih bom pa samo postavil
               vprašanje, ali želi kdo posebej razpravljati.  Najprej odpiram razpravo o 1. členu, kjer ni amandmajev. Želi kdo
               razpravljati? Ugotavljam, da nihče. Zaključujem razpravo.</p>
               <p>O 2. členu želi kdo razpravljati? Ugotavljam, da nihče. Torej, zaključujem
               razpravo.</p>
               <p>Prehajamo na 3. člen. Tukaj pa so predlagani amandmaji, torej odpiram razpravo o tem
               členu in o vloženih amandmajih. Želi kdo razpravljati? Gospod Kavtičnik, prosim.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa. Lep pozdrav predstavnikom ministrstva, ministru in vsem ostalim, ki ste
               prisotni!</p>
               <p>V poslanski skupini Pozitivna Slovenija smo samo sledili mnenju stroke in smo zato
               vložili te amandmaje vključno s tem na 3. člen. Kot smo že slišali je bilo dosti
               razprav, veliko se je povedalo in ministrstvo bi lahko prisluhnilo vsem tem pripombam
               in dobronamernim željam, da se zakon naredi tak, da ga bodo lahko izvajali vsi tisti,
               ki skrbijo za visokošolsko izobraževanje v našem prostoru. Zato smo veseli, če je
               minister ali so na ministrstvu ugotovili, da je potrebno nekaj spremeniti, vendar
               ravno v tem 3. členu se je pojavilo nekaj kar še vedno ni dobilo dovolj odgovora na
               to ali bo pristojni NAKVIZ lahko opravil kakovostni pregled nad programi, ki so
               vloženi. Ne gre tukaj samo za to, da bo ugotavljal NAKVIZ, ampak NAKVIZ mora to
               potrditi in mora tudi biti podpisana pogodba z izvajalci, ki bodo izvajali te
               programe. Za transnacionalno izobraževanje je nekaj kar je za naš prostor, slovenski
               prostor izrednega pomena. Mi se moramo zavedati, da k nam lahko pridejo določene
               izobraževalne inštitucije, ki bodo na hitro s programi zaslepile določeno
               zainteresirano javnost, da bodo pritegnile študente in vse tiste, ki bi želeli
               študirati, v bistvu pa je šlo tukaj samo za pridobivanje določenih sredstev. Zato je
               še kako pomembno kakšni so ti programi, kakšni so kriteriji, da ti programi lahko
               pridejo in kakšna je kakovost in kakšen je način preverjanja teh programov. Zato bi
               bilo smiselno, da se ta amandma sprejme, kajti za tem stoji večina strokovne
               javnosti, ki na to opozarja. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo razpravljati? Prosim.</p>
            </sp>
            <sp who="SDT6:MakovecBrenčičMaja">

               <speaker>MAJA MAKOVEC BRENČIČ:</speaker>

               <p>Najlepša hvala. Maja Makovič Brenčič, predsednica sveta NAKVIZ. Hvala za besedo.</p>
               <p>Glede 3. člena smo na NAKVIZU že izpostavili, da način kot je predlagan zagotovo ne
               more zagotoviti resničnega preverjanja kakovosti. To pomeni, da mi lahko preverimo
               sezname tujih institucij, ki prihajajo v slovenski prostor, ne moremo pa zagotoviti
               enakovredne preverbe kot je to zagotovljeno za vsak slovenski visokošolski zavod. In
               v tem smislu ta predlog, ki je bil tudi podan kot amandma, rešuje samo delček
               resnične zgodbe kakovosti, lahko celo bo na nek način tudi zavedel marsikaterega
               študente, da so vsi elementi preverjeni, pa v resnici ne bodo. Preverjena bo samo
               sistemska umestitev tistega visokošolskega zavoda v tuji visokošolski prostor. In v
               tem smislu smo na NAKVIZU že predlagali širši mnogo bolj odprti člen, ki bi dejansko
               tudi v skladu z ustavno odločbo lahko reševal tudi odgovor na evropsko komisijo, pri
               čemer bi odprli zagotovo možnost vsem načinom in oblikam in teh je vrsta, teh je
               mnogo in konkreten zakon, ki zdaj velja, seveda jih ne obravnava in zato je tudi
               potrebno to odprtje, pri čemer bi potem skozi postopke, ki so že uveljavljeni na
               NAKVIZU in ki so v skladu s smernicami Evrope, preverili potem resnično kakovost in s
               tem tudi podali kredibilno informacijo v prostor. Zato smo tudi odreagirali že pri
               prvem predlogu zakona in tudi v pogovorih z direktoratom razložili zakaj mi seveda lahko tehnično sicer
               izpolnjujemo to nalogo ne moremo pa nikakor ne podati zagotovila, da smo s tem tudi v
               resnici preverili kakovost. In jaz upam, da se bomo tudi v nadaljevanju razprave tega
               zavedali, ker to je signal študentom kaj in kdo je zaveden kot tisti, ki naj bi bil
               udi strani NAKVIS-a preverjan pa v resnici ne bo preverjan, v principu bo samo podan
               na seznamu institucij, ki vstopajo v prostor.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo? Prosim.</p>
            </sp>
            <sp who="SDT6:UrbancMitja">

               <speaker>MITJA URBANC:</speaker>

               <p>Mitja Urbanc, ŠOS. Hvala za besedo.</p>
               <p>Jaz se popolnoma strinjam s povedanim predsednice sveta NAKVIS, kot dodatek pa bi še
               dodal da študentje, ki bodo študirali na teh tujih visokošolskih zavodih v Sloveniji
               ne bodo imeli iste zaščite sploh pa ne istih pravic kot študentje, ki bodo študirali
               na slovenskih visokošolskih zavodih. Nad tem se nam pojavlja vprasšanje na kakšen
               način bomo torej zaščitili študente, da ne bodo ob končanem zaključku soočeni z
               dejstvom, da v Sloveniji takšna listina ne bo priznana, kljub temu da bo mogoče
               vpisana na seznam akreditiranih programov v eni izmed tujih držav. Pa še eno dejstvo,
               pa to bom v bistvu da že skoraj citiram rektorja Zavrtanika, verjetno ne mislite, da
               bodo k nam prišle samo dobre institucije? Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo besedo? Prosim, gospod Veber.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>No, tudi sam moram povedati, da je zmanjševanje vloge agencije pri preverjanju
               kakovosti izobraževalnih programov, ki naj bi prihajali z tujine k nam nesprejemljivo
               in ob dejstvu, da je danes potrebna pogodba in seveda tudi soglasje agencije k tej
               pogodbi lahko govorimo o tem, da gre za zelo resen in preverjen odnos, v kolikor pa
               seveda to ni več predvideno pa odpira številna vprašanja, ki se nam seveda pojavljajo
               predvsem pri tem ali bomo resnično lahko govorili o tem, da prihajajo v Slovenijo
               kakovostni programi tujih zavodov in seveda ali je to in na kakšen način mogoče
               preveriti in če to ni mogoče preverjati je bolje, d se temu izognemo in seveda
               ohranimo predvsem pristojnost agencije, ki jo mora imet in predvsem tudi omogočiti. </p>
               <p>Zaradi tega po mojem mnenju bistveno kvalitetnejši študij v Sloveniji kar nam je pa,
               vsaj upam si temu zagotovo v velikem interesu tako da bom ta amandma, ki je vložen s
               strani Kavtičnik Jožeta seveda podprl in mislim da deloma zagotovo poskuša rešiti ta
               problem. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo razpravljati?</p>
               <p>Če ne prihajamo na odločanje, imamo dva amandmaja, šli bomo po vrstnem redu tako kot
               so navedeni v predlogu. To se pravi, najprej bomo glasovali o amandmaju, ki ga je
               vložil gospod Jožef Kavtičnik. Če ta ne bo sprejet potem bomo glasovali o amandmaju
               ki so ga vložile poslanke skupine koalicije. V primeru če bo sprejet prvi amandma pa
               je drugi brezpredmeten. To se pravi<gap n="..."/> <stage>/ Medsebojno pogovarjanje/</stage> Glasovali bomo z
               glasovalno napravo tako da<gap n="..."/> Želi še kdo obrazložiti svoj glas? Ne. Potem glasujemo
               najprej o amandmaju, ki ga je vložil gospod Jožef Kavtičnik.</p>
               <p>Glasujemo. Zaključujem glasovanje. Za je glasovalo 8 članov in članic, proti 11.</p>
               <p><stage>(Za je glasovalo 8.)</stage> <stage>(Proti 11.)</stage></p>
               <p>Amandma ni izglasovan.</p>
               <p>Torej prehajamo na odločanje o drugem od predlaganih amandmajev, to je amandma, ki so
               ga vložile poslanske skupine koalicije.</p>
               <p>Glasovanje teče. Zaključujem glasovanje. Za je glasovalo 11 članov in članic, proti
               8.</p>
               <p><stage>(Za je glasovalo 11.)</stage> <stage>(Proti 8.)</stage></p>
               <p>Amandma je izglasovan.</p>
               <p>S tem zaključujemo ta člen.</p>
               <p>In prehajamo na naslednji. Glede na povedano na uvodnem je najbrž jasno, da  bo koalicija tukaj podprla črtanje
               celotnega člena s tem, da opozarjam, da je potem potrebno tudi kasneje črtati še dva
               čela v prehodnih določbah in sicer 11. in pa 13. ker se nanašata na ta člen oziroma
               na uveljavitve načel, ki bi bila v kolikor ta člen ne bi bil črtan. To se pravi, s
               črtanjem tega člena bomo nujno morali odločati še o tistih dveh členih skupaj kot
               amandmajih odborov.</p>
               <p>Zdaj pa, kdo želi besedo? Gospod Bevk se je že javil prej, če se ne motim, prvi.
               Gospod Bevk, imate besedo, prosim.</p>
            </sp>
            <sp who="SDT6:BevkSamo">

               <speaker>SAMO BEVK (PS SD):</speaker>

               <p>Hvala za besedo gospod predsednik, lep pozdrav vsem skupaj.</p>
               <p>Poslanska skupina Socialnih demokratov predlaga, da se 4. člen črta. Dejstvo namreč
               je, ko smo na prvi obravnavi tega zakona že ugotovili, da že dolgo časa ni v
               visokošolski prostor med univerzitetne učitelje in študente kakšen predlog vlade
               vnesel toliko vznemirjenja in negotovosti in nezadovoljstva kot je to storila ta
               vlada z novelo Zakona o visokem šolstvu. Seveda še prej pa z nekaterimi drugimi
               ukrepi kot je z Zakonom o uravnoteženju javnih financ in rebalansom državnega
               proračuna za letošnje leto saj je bilo recimo glede na leto 2011 so se sredstva trem
               javnim univerzam znižala za skoraj dvajset milijonov evrov ali nekaj nad 9 %
               sredstev. No ampak, če grem na ta 4. člen, kot rečeno Socialni demokrati predlagamo,
               da se ga črta namreč prejšnja vlada je vzpostavila tudi nacionalni sistem za
               zagotavljanja kakovosti v visokem šolstvu. Z novelo zakona je takrat omogočila
               ustanovitev nacionalne agencije Republike Slovenije za zagotavljanje kakovosti v
               visokem šolstvu ter s tem zagotovila nujno potrebo neodvisnosti delovanja sistema za
               zagotavljanje kakovosti. NAKVIS se je takrat konstituirala, sprejela nova merila za
               akreditacijo in pričela z izvajanjem projekta, ki naj bi trajal do leta 2014.</p>
               <p>Po novem predlogu pa smo nekako priča političnemu prevzemanju nacionalne agencije
               Republike Slovenije za kakovost v visokem šolstvu saj se bo ta vlada najbrž zelo
               težko izognila skušnjavi, da nebi v NAKVIS imenoval člane s političnim pedigrejem,
               NAKVIS pa bo vsej verjetnosti postal svet vlade za visoko šolstvo in bo lahko na
               podlagi svojih pristojnosti popolnoma ukrojil terciarno izobraževanje po ambicijah
               politične večine. To pa pomeni tudi, da je avtonomija univerze oziroma univerzalna
               civilizacijska pridobitev, da bo ta avtonomija univerze okrnjena.</p>
               <p>Zato predlagamo v Poslanski skupini Socialnih demokratov, da se 4. člen zakona črta.
               Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala gospod Bevk. Dobronamerno opozorilo, ta vlada se je že izognila tej skušnjavi
               ki ste jo navedli, ker je bilo že povedano, da bomo podprli črtanje tega člena.</p>
               <p>V olajšavo nadaljnje razprave pada se izognemo nepotrebni debati pa dovolite samo en
               procesen poseg; jaz bi zdaj dal besedo pravni službi zaradi tega, ker opozarja, da je
               potrebna majhna modifikacija tega sklepa, da ne pride v poštev črtanja člena v celoti
               ampak da bi zadnja alineja morala ostati, zaradi tega ker ureja neko drugo vsebino,
               ki je povezana z drugimi določbami zakona. Pa bi dal besedo zdaj predstavnici pravne
               službe preden nadaljujemo z razpravo.</p>
            </sp>
            <sp who="SDT6:KraljKatarina">

               <speaker>KATARINA KRALJ:</speaker>

               <p>Hvala za besedo. </p>
               <p>Ja, mi opozarjamo na to, ker je bil zaradi 3. člena, ki določa, da po novem NAKVIS ne
               bo dajal več soglasja k pogodbam o transnacionalnem izobraževanju moramo zaradi
               notranje skladnosti predlaganih rešitev ohraniti tudi določbo zadnjega odstavka tega
                   4. člena. Ta zadnji
               odstavek namreč določa, je tukaj določen samo zaradi uskladitve s tem spremenjenim
               33. členom samo usklajujejo, da pristojnost sveta ni več dajanje soglasij k pogodbam
               iz drugega in tretjega odstavka tega 33.a člena. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Nadaljujemo z razpravo, gospod Veber se je že prej javil.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala.</p>
               <p>No, saj v bistvu se bi v razpravo vključil samo toliko, da povem, da pozdravljam
               napoved ministra, glede črtanja predlagane sestave in načina imenovanja sveta
               nacionalne agencije in mislim, da je to dobra odločitev. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Potem gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala. Bom zelo kratek.</p>
               <p>Tudi sam podpiram to dejanje ministra. Ne vem pa zdaj, verjetno bo potrebno tukaj
               narediti amandma odbora za to kar je Zakonodajno-pravna služba predlagala. Tako da,
               predlagam da to naredimo kot amandma odbora. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Saj drugo nam tudi ne preostane, saj zato sem tudi dal njej prednost, da bi na tej
               osnovi razpravljali. Še gospod Bosnić se je javil, če se ne motim.</p>
            </sp>
            <sp who="SDT6:BosnićDragan">

               <speaker>DRAGAN BOSNIĆ (PS PS):</speaker>

               <p>Hvala za besedo, pozdrav.</p>
               <p>In pridružujem se k temu ampak imam pa eno vprašanje, če ostane ta odstavek 4. člena
               kaj se zgodi potem z 11. in 13., ki bi se prej črtala, če se črta cel člen<gap n="..."/> <stage>/
               Oglašanje iz klopi/</stage> Vse črta?</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>O tem bomo tako odločali ko pridemo do tam ampak tisto določa kdaj je potrebno recimo
               sestavo NAKVIS-a zamenjati in tako naprej kar pa je to zdaj irelevantno, ker tega
               tako ne bo, bo tisti člen črtan v celoti. Ko pridemo do tam, saj ni problem.</p>
               <p>Želi še kdo razpravljati v zvezi s tem členom? če ne, če se strinjate bi najprej dal
               na glasovanje kot amandma odbora, da se izognemo nepotrebnem izgubljanju časa
               enostavno sklep, da se črtajo alineje tega člena in sicer do sedme alineje medtem ko
               do zadnje, to se pravi zadnji odstavek pa ostane. Se s takšno rešitev strinjate? <stage>/
               Oglašanje iz klopi/</stage> Zadnji odstavek je tisti, ki ga je navedla pravna služba in sicer
               se glasi: V enajstem odstavku, sedemnajste alineje se za besedilom <q>"določa obvezne
               sestavine, besedilo in daje soglasje k pogodbi iz drugega in tretjega"</q> nadomesti z
               besedilom: <q>"pogodbe iz drugega in četrtega"</q> Se pravi gre za tehnično uskladitev
               besedila.</p>
               <p>Potem dajem, če se vsi s tem strinjate ta amandma kot amandma odbora na
               glasovanje.</p>
               <p>Kdor je za črtanje do zadnjega odstavka celotnega 4. člena potem naj prosim glasuje
               za, glasovanje pa poteka. To bo amandma odbora, še enkrat, da ne bo nesporazuma o čem
               glasujemo. Zaključujem glasovanje. Za je glasovalo 18 članov in članic, povsem
               soglasno, nihče proti.</p>
               <p><stage>(Za je glasovalo 18.)</stage> <stage>(Proti nihče.)</stage></p>
               <p>S tem je ta amandma kot amandma odbora sprejet, vsi predlagani postanejo
               brezpredmetni in s tem je ta člen končan.</p>
               <p>Prehajamo na obravnavo 5. člena kjer imamo spet predlagan amandma. Želi kdo
               razpravljati? Ne. Potem prehajamo na odločanje. Želi kdo obrazložiti glas? Potem
               glasujemo o amandmaju poslanskih skupin koalicije k 5. členu.</p>
               <p>Glasovanje teče. Zaključujem glasovanje. Za je glasovalo 12 članov in članic, proti
               nihče.</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>Amandma je izglasovan in s tem je obravnava člena zaključena.</p>
               <p>Prejahamo na 6. člen, tukaj je spet več predlaganih amandmajev, tako da vprašam, če
               želi kdo razpravljati o predlaganih amandmajih tako da vprašam, če želi kdo
               razpravljati o predlaganih amandmajih ali 6. členu v celoti? Gospod Kavtičnik,
               prosim.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa. No tudi pri temu amandmaju smo upoštevali mnenje stroke in predvsem
               opozorili na to, da če nekdo, neka ustanova, ki je akreditirana je imela program
               potem pozabi v sedmih letih oddati  ponovno vlogo se lahko tretira kot inštitucija, ki je prvič se
               prijavila in tukaj so drugačni kriteriji. Zato smo mi absolutno proti temu kajti spet
               bi se tukaj lahko slabšala kvaliteta programov, kvaliteta pogojev, študija in tako
               naprej. Me pa zanima kaj ste mislili, ko ste napisali to želim od ministrstva:
               <q>"Akreditacij tega študijskega programa, šele po izbrisu zavoda."</q> Ali je to morda gre
               v tej smeri, da bi ne prišlo do takšnih anomalij, kot sem jih prej omenil? Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Gre za varovalko, jo bo predstavil gospod minister, prosim.</p>
            </sp>
            <sp who="SDT6:TurkŽiga">

               <speaker>DR. ŽIGA TURK:</speaker>

               <p>Torej, v razpravi se je tukaj pojavil strah, da smo v zakonu naredili neko možnost
               enega by pass-a kako bi se pravzaprav slabe visokošolske institucije akreditirale. Ta
               strah je bil podoben kot veliko drugih strahov v zvezi s tem zakonom, ki so stvari
               precej politizirale po nepotrebnem, en takšen strah smo ravnokar odpravili v zvezi z
               NAKVIS-om in tudi ta amandma gre absolutno v smeri tega, da vsak dvom o tem razblinja
               oziroma preprečuje. Mi si ne želimo ustvarjati by pass-e po katerih bi se slabi
               visokošolski zavodi lahko na nek čuden način akreditirali, potem ko so akreditacijo
               izgubili ali pozabili podaljšati ali kaj podobnega. Tako da ta ureditev šele po
               izbrisu iz razvida visokošolskih zavodov to pomeni, da ta zavod neha obstajati, da
               izgubi pravico do financiranja, v bistvu bi moral študente medtem prestaviti nekam
               drugam dejansko ga ni več. In seveda, potem ko ga ni več je pa lahko spet prvič ampak
               vmes ga ni, izgine iz vsega kar ima država z njim in študentje.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Želi še? Prosim.</p>
            </sp>
            <sp who="SDT6:MakovecBrenčičMaja">

               <speaker>DR. MAJA MAKOVEC BRENČIČ:</speaker>

               <p>Če morda jaz lahko pojasnim ta amandmajski vidik, ki smo ga tudi dejansko usklajevali
               z direktoratom. Na ta način se sedaj iz tistega prvega predloga pripravi na nek način
               tehnično jasna rešitev kdo je tisti zadolžen, da sproži poziv za akreditacijo zavodu
               in kdo je seveda odgovoren če te akreditacije ne vloži? Na ta način se časovnica
               razjasni, prej je bil v resnici zakon neskladen in zato je tudi prišlo do različnih
               interpretacij s strani vlagateljev.</p>
               <p>Iz tega razloga smo mi tudi na ta način usklajevali no lahko rečem potrdili predlog
               te rešitve. Seveda sicer je stvar zelo jasna, zavod mora odreagirati, ko pride na
               vrsto za reakreditacijo. Nikakor, še enkrat poudarjam, se pa nismo mogli strinjati s
               tistim, kar je bilo že prej povedano, da bi nekdo potem iskal krajše poti za način
               nove akreditacije. S tem smo upam, da v temu členu zdaj to razčistili. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Potem bi samo vprašal glede na povedano predlagatelja Poslanske skupine SD in
               pa gospoda Kavtičnika če sploh vztrajajo pri svojem amandmaju? Prosim.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Se lahko umakne.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Umikate? Hvala. Še gospod Veber.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>No, če sem prav razumel razpravo potem tudi sam umikam v imenu Poslanske skupine
               Socialnih demokratov amandma k temu členu. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Potem nam preostane zgolj glasovanje o zadnjem od predlaganih amandmajev,
               pregledu amandmajev k temu členu. Vložile so ga poslanske skupine koalicije. Je v
               celoti usklajen, kot ste sedaj slišali, tako da vprašam če želi še kdo obrazložiti
               svoj glas? Če ne pa potem glasujemo.</p>
               <p>Glasovanje teče. Zaključujem glasovanje.</p>
               <p><stage>(Za je glasovalo 16.)</stage> <stage>(Proti nihče.)</stage></p>
               <p>Amandma je soglasno sprejet in obravnava tega člena je zaključena.</p>
               <p>K 7. členu ni predlaganih amandmajev. Želi kdo razpravljati o njem?</p>
               <p>Če ne zaključujem razpravo in prehajamo na 8. člen. Tukaj pa gre za vprašanje
               obremenitev in glede na povedano na začetku, s strani gospoda ministra predlagam
               tukaj amandma odbora, da se namesto tega kar je bila vsebina novele nadomesti
               številko šest z obsegom pet do sedem. To se pravi, da ni notri besede <q>"praviloma"</q>, da
               je takšna obremenitev obvezujoča, da pa se dovoli fleksibilnost v razponu pet do sedem ur. To bi bil
               predlog za amandma odbora. Zdaj pa odpiram razpravo k temu členu in o vseh seveda
               vloženih amandmajih. Želi kdo razpravljati? Gospod Kavtičnik, prosim.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>Čeprav smo imeli veliko razprav minister pride danes z drugo verzijo oziroma tretjo
               verzijo in nam ponudi oziroma ponudi ne nam, jaz še enkrat povem, da tukaj ne gre za
               politično odločitev, mi smo prisluhnili stroki. In zato bi želel, da naj stroka pove,
               naj povedo kaj to pomeni, čeprav sam vem, da avtonomija, večja ali manjša, ko mi tako
               nekdo želi poudarjati avtonomijo in mi govori kako bom lahko samostojen, istočasno mi
               pa pove koliko in kaj naj delam potem je tukaj malo skregano z avtonomijo. Mi vemo,
               da na visokem in univerzitetnem šolstvu, izobraževanju je ogromno raziskovanja
               znanstvenega dela in tako naprej. Tako da profesorji, habilitirani profesorji, ki to
               opravljajo je ta pet ali štiri ali šesturna obremenitev le en kanček tiste
               obremenitve, ki jo mora ta profesor opravljati. Jaz mislim, da minister to zelo dobro
               ve.</p>
               <p>Zato vsakršno poseganje in določanje ur je za mene nekako vprašljivo kar se tiče
               avtonomije. Drugače bom pa seveda prisluhnil kaj bo rekla stroka in bomo potem seveda
               primerno odreagirali. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Dobro. Gospod Veber, prosim.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala za besedo.</p>
               <p>No, resnično se pojavlja vprašanje kaj pomeni več avtonomije v trenutku, ko zmanjšajo
               sredstva za izvajanje te avtonomije. In seveda obstaja zelo velika verjetnost, glede
               na vire, ki jih lahko visokošolski zavodi imajo zgodi pravzaprav poseg, ki bo
               zmanjšal kakovost izobraževanja in takšna avtonomija je zgolj prelaganje odgovornosti
               s strani ministrstva na vodstvo samih zavodov. Nimam nič proti temu, da seveda se
               poskuša odgovornost vsakega zavoda za kvaliteto izobraževalnega programa nadzirati in
               seveda zagotavljati čim kvalitetnejši sistem izobraževanja, čepa vemo, da se
               drastično zmanjšujejo sredstva prav za izobraževanje visokošolskim zavodom pa menim,
               da bi vendarle to morala biti skupna obveznost tako vlade kot seveda tudi
               visokošolskih zavodov, da tudi v morebitni gospodarski in finančni krizi v kateri se
               srečujemo ne posegamo v to dejavnost na način kot da se pogovarjamo o tem ali bomo
               asfaltirali en kilometer ceste ali dva in če je kriza pač ne bomo dveh kilometrov
               asfaltirali ampak samo enega. Tukaj gre vendarle za sistem izobraževanja in če
               poseženo nekontrolirano v ta sistem seveda pomeni, da dejansko lahko izgubimo
               generacijo študentov.</p>
               <p>In seveda tudi ne nazadnje mnogi predavatelji, ki bi v primeru, da se vodstvo odloči,
               ker ni sredstva za odpuščanje in bodo pravzaprav primorani iskati zaposlitev najbrž
               da tudi v tujini in takšen sistem lahko pripelje k še hitrejšemu odlivu možganov iz
               Slovenije kar pa mislim, da je v temu trenutku nedopustno. Zato predlagam, da se
               vendarle ta člen črta in da naredimo več skupnih naporov v to, da se zagotovi dovolj
               sredstev za izobraževalni program in seveda, da je vlaganje v znanje pravzaprav naš
               največji izziv in upam, srečna naša prihodnost. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospa Vonta.</p>
            </sp>
            <sp who="SDT6:VontaTamara">

               <speaker>TAMARA VONTA (PS PS):</speaker>

               <p>Hvala lepa.</p>
               <p>Kar se tiče tega člena pa še nekaterih drugih členov, ne vem, meni se samo že od začetka te debate, začetka
               obravnave tega zakona se sprašujem sploh, kakšen je namen tega zakona, ker mi ni
               popolnoma jasno, kaj želimo s tem narediti. Če gre za to, da ne bomo plačevali zaradi
               tega, kar nam narekuje Evropska unija, da ne bomo plačevali kazni v višini avtomobila
               srednjega cenovnega razreda, kot bi rekel gospod Grims, potem jaz to razumem. Ampak
               to se da verjetno kako drugače urediti.</p>
               <p>Druga stvar, ki je, se pa sprašujem, če govorimo o tako obširnem zakonu zato, da
               popravljamo neke male reči, mi je pa res nerazumno, zakaj pa ostaja odprta
               realizacije odločbe Ustavnega sodišča. Jaz enostavno tega ne razumem. Sploh ne
               razumem v osnovi, kaj je poanta tega zakona, ongro<stage>(?)</stage>, ne razumem resnično ne.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. K besedi se je javil še gospod rektor, gospod Zavrtanik<stage>(?)</stage> in prosim.</p>
            </sp>
            <sp who="SDT6:ZavrtanikDanilo">

               <speaker>PROF. DR. DANILO ZAVRTANIK:</speaker>

               <p>Jaz nisem mislil danes govoriti, ampak sem bil izzvan nekako kot stroka. In bi rad
               povedal to, glede tega člena, da se jaz z gospodom Kavtičnikom popolnoma strinjam.
               Največ avtonomije bi univerze imele, če tega člena ne bi bilo, da bi sami določali
               obremenjenost profesorjev in raziskovalcev, glede na finančno stanje, glede na
               strokovne potrebe, glede na poudarek na raziskovalno ali več ali manj raziskovalno
               delo, kjer smo si slovenske univerze zelo različne. Vendar je treba poudariti to, da
               univerze nismo enakega mnenja glede tega člena. To je tudi razumljivo, univerze v
               Sloveniji smo štiri, smo zelo različne in vsak ima do tega člena nekako svoj pogled.
               In, če sem jaz prav razumel razprave na rektorski konferenci, ki niso bile kratke
               glede obremenitev sodelavcev na univerzah je za obe veliki slovenski univerzi v času
               zaostrenega financiranja univerz ta člen popolnoma ukiniti nemogoče, ker bi prineslo
               destabilizacijo obeh velikih slovenskih univerz in zato je prišlo do tega kompromisa,
               če sem prav razumel, da se ta praviloma umakne, ker praviloma pravzaprav pomeni
               karkoli. In se zdaj da neko razmerje. Morate vzeti, ne bi rad govoril v imenu ostalih
               univerz, ampak kolikor sem razumel razpravo, obe veliki slovenski univerzi pravzaprav
               bolj podpirata ta zapis, kot pa, da bi ga popolnoma umaknili. Dolgoročno pa se
               strinjam, kot sem rekel. Najbolj avtonomno in najbolj liberalno bi bilo, da tega
               člena v zakonu ni in da je to stvar stroke in posamezne hiše, da z internimi pravili
               uredi, pedagoško <gap n="..."/><stage>/ nerazumljivo./</stage><gap n="..."/> seveda tudi raziskovalno obremenjenost
               posameznikov. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Morda samo zaradi pojasnila javnost, ker imamo tudi prenos. Govor teče o
               osnovnem členu zakona o že veljavnem zakonu, to se pravi, ta namreč obveznost je že
               urejena v sedanji zakonodaji in šele, če bi črtali to v celoti tako kot ste dejali,
               to bi potem pomenilo to. Novela pač tukaj dela določene spremembe. Besedo ste vi tudi
               želel, gospod minister. Potem gospod<gap n="..."/></p>
            </sp>
            <sp who="SDT6:MencingerJože">

               <speaker>DR. JOŽE MENCINGER:</speaker>

               <p>Ali smem tokrat nekaj reči, kot stroka, ne v imenu univerz, ne v imenu državnega
               sveta. Ta člen je povsem odveč, profesor, če je profesor mora delati, kakor je pač
               treba po programu narediti in to je poseganje v avtonomijo, ki je povsem odveč.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Prosim gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa. Sem dobil kar nekaj odgovorov, čeprav je bilo nekaj zavitega tukaj notri.
               Jaz se samo bojim, da bo, če bo tako šlo naprej, da se bodo univerze in vse
               izobraževalne inštitucije potem morale prilagajati na trenutno stanje finančno in
               stanje duha v naši vladi ali tistih, ki nam vladajo. Zato je vedno problem, kadar
               posegamo v že dogovorjene programe, torej nacionalne programe, usmeritve univerz,
               usmeritve šol, izobraževanj in tako naprej. To bi moralo biti dolgoročno in ne bi
               smelo imeti nobenih vez s trenutnim stanjem, finančnim stanjem ali stanjem
               gospodarstva ali morda politike, ki vodi določeno državo. Zato je resnično treba
                   razmisliti kadar se gre v
               kakršnekoli spremembe. Spremembe ne smejo biti trenutne, kajti trenutne spremembe
               potegnejo za seboj sistemske spremembe in sistem, ki je vpeljan naših univerzah, na
               našem izobraževalnem področju je tako dobro že utečen, da ga je resnično nepotrebno
               rušiti s takšnimi ukrepi. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Še vi ste želeli.</p>
            </sp>
            <sp who="SDT6:GamsMatjaž">

               <speaker>MATJAŽ GAMS:</speaker>

               <p>Inženirska akademija Slovenije. To je druga nacionalna akademija, verjetno veste.
               Imel bi dva komentarja, ki se nanašata na vrsto amandmajev, pa bi govoril samo
               enkrat.</p>
               <p>Mi pozdravljamo to pripravljenost Vlade oziroma ministra, da se gre v dialog in manj
               v monolog v dogovoru z visokim šolstvom, pa tudi znanostjo. Škoda, da tega ni bilo že
               več. Se pravi, ta komentar velja v bistvu za vse amandmaje. V bistvu podpiramo vse te
               popravke, ki so nastali iz medsebojnega dogovarjanja. Imamo pa še drug komentar. Kot
               Inženirska akademija nismo nič komentirali NAKVIS-a, ki je, v bistvu, vprašanje
               koliko je strokovne, koliko je že politične narave. Vendar je zlasti v povezavi s
               proračunom pa moramo reči, da ugotavljamo, da je odnos te politike do visokega
               šolstva in znanosti neprimeren in če se bo nadaljeval tudi proračun na drugih
               komponentah bo nastala škoda za celo Slovenijo. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Gospod minister.</p>
            </sp>
            <sp who="SDT6:TurkŽiga">

               <speaker>DR. ŽIGA TURK:</speaker>

               <p>Hvala lepa. Jaz imam občutek, da sem bil pred desetimi meseci tudi jaz stroka in me
               malo moti, da sedaj pa kar naenkrat nismo več stroka tudi, pravzaprav je to nepošteno
               do uradnikov na ministrstvu, ki se že dolga dolga leta ukvarjajo s sistemom
               financiranja visokega šolstva in s politikami na področju visokega šolstva. Jaz
               mislim,da so tudi uradniki na ministrstvu zelo zelo stroka. Pravzaprav če bi bil
               pošten, če bi bil tu v vlogi univerzitetnega učitelja, potem ne bi rekel, da sem
               stroka, ampak bi rekel, da sem deležnik ali pa prizadet, ker se to nanaša na moje
               študijske obremenitve, koliko bom moral delati, ne pa na moje strokovno mnenje o tem,
               ker bi bil nek velik ekspert za poznavanje sistemov visokega šolstva. Toliko tem.</p>
               <p>Tukaj smo slišali tudi na tem odboru kar nekaj razmeroma diametralnih stališč, od
               tega, da zakon sploh ne bi določal kakšne so pedagoške obremenitve visokošolskih
               učiteljev, do verjetno takih, ki si želijo, da bi to ostalo pri natančno šestih urah.
               Za tole mizo jaz ne vidim skupine sogovornikov s katerimi vendarle tudi govorimo, se
               vendarle tudi usklajujemo, jih vendarle tudi slišimo. To so sindikati zaposlenih v
               visokem šolstvu, kjer je pa velik strah pred tem, da bi lahko te pedagoške
               obremenitve zlezle kamorkoli. Zato smo se mi odločili predlagati rešitev v kateri
               pravimo, da so te obremenitve lahko med petimi in sedmimi urami, namesto, da so
               fiksirane na šest. To da je visokemu šolstvu nekaj fleksibilnosti, da je
               predstojnikom nekaj fleksibilnosti, ko odreja koliko kdo uči, koliko kdo raziskuje.
               Vseeno pa daje nekaj varnosti vsem zaposlenim in preprečuje, da bi iz kakšnih
               fakultet iz finančnih razlogov prišlo do tega, da bi postali, bom rekel, nekakšni
               <q>"college-i"</q> ali višje šole, kjer bi bili učitelji v predavalnicah po 20 ur, ker to pa
               tudi za kvaliteto ne bi imeli nikakršnih posledic. Velja pa tudi o tej stvari
               premisliti takrat, ko bomo pisali tisto, kar je gospa Vonta omenjala kot prioriteto
               in jo tudi mi jemljemo kot prioriteto, to je zakon o financiranju visokega šolstva,
               kjer bo verjetno tudi te stvari potrebno urediti in kjer bo treba financiranje vezati
               tudi na kvaliteto in podobno.</p>
               <p>Jaz bi vas pozval še enkrat, da pač ta amandma odbora podprete, ker se mi zdi, da
               išče neko ravnotežje med sicer diametralno zelo različnimi stališči.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi še kdo razpravljati? Če ne, prehajamo na odločanje. Najprej vprašam oba
               predlagatelja sedanjih amandmajev, če vztrajata pri amandmajih, da o njih glasujemo,
               ker potem moramo pri obeh glasovati najprej? Vztrajate? Potem dajem najprej na
               glasovanje  prvi od amandmajev
               iz pregleda amandmajev, to je Poslanske skupine SD, da se ta člen črta v celoti. Želi
               kdo obrazložiti svoj glas? Glasujemo. Glasovanje teče o amandmaju Poslanske skupine
               SD. Zaključujem.</p>
               <p>Kdo je za? <stage>(7 članov.)</stage> Je kdo proti? <stage>(11 članov.)</stage></p>
               <p>Amandma ni izglasovan.</p>
               <p>Prehajamo torej na odločanje o drugem od predlaganih amandmajev iz pregleda
               amandmajev, katerega predlagatelj je gospod Jožef Kavtičnik. Glasujemo. Glasovanje
               teče, zaključujemo.</p>
               <p>Kdo je za? <stage>(8 članov.)</stage> Je kdo proti? <stage>(10 članov.)</stage></p>
               <p>Tudi ta amandma ni izglasovan.</p>
               <p>Zato prehajamo na odločanje o amandmaju odbora, in sicer da, zaradi pravne
               korektnosti bom prebral besedilo v celoti. Prvi odstavek se spremeni tako, da se
               glasi: <q>"V 63. členu se v prvi alineji prvi odstavek beseda '6 ur' nadomesti z
               besedilom '5 do 7 ur'"</q>. Želi kdo obrazložiti svoj glas? Potem glasujemo, glasovanje
               teče, amandma odbora. Zaključujem.</p>
               <p>Kdo je za? <stage>(11 članov.)</stage> Je kdo proti? <stage>(1 član.)</stage></p>
               <p>Amandma je sprejet.</p>
               <p>S tem je ta člen zaključen. </p>
               <p>Prehajamo na obravnavo 9. člena, kjer je amandma poslanskih skupin koalicije, da se
               ta člen črta. Želi kdo razpravljati o tem členu oziroma obrazložiti svoj glas. Če ne,
               prehajamo na odločanje o amandmaju. Glasujemo. Zaključujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>S tem je ta člen zaključen.</p>
               <p>Prehajamo na 10. člen, kjer imamo spet amandma poslanskih skupin koalicije. Želi kdo
               razpravljati o členu ali amandmaju? Ugotavljam, da nihče. To se pravi, prehajamo na
               odločanje. glasujemo. Glasovanje teče. Zaključujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na 11. člen, kjer pa je zdaj sprememba. Namreč, ta člen je postal
               nepotreben, glede na amandma, zato predlagam, kot amandma odbora, da se ta člen črta
               v celoti. Želi kdo razpravljati o takšnem amandmaju odbora? Potem dajem tak amandma,
               kot amandma odbora na glasovanje. Glasovanje teče. Zaključujemo.</p>
               <p>Kdo je za? <stage>(16 članov.)</stage> Je kdo proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na 12. člen, kjer imamo spet amandma poslanskih skupin koalicije. Želi kdo
               razpravljati o členu ali amandmaju? Ugotavljam, da nihče. Želi kdo obrazložiti svoj
               glas? Ugotavljam, da nihče, torej glasujemo o amandmaju poslanskih skupin koalicije k
               12. členu. Zaključujem.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Amandma je izglasovan. S tem je tudi ta člen zaključen.</p>
               <p>Prehajamo na 13. člen, kjer pa bo spet potrebno črtanje v celoti. Namreč, ta člen se
               je nanašal na besedilo, ki smo ga črtali v 4. členu. Kot amandma odbora torej
               predlagam črtanje 13. člena v celoti. Želi kdo razpravljati o takšnem predlogu? Želi
               kdo obrazložiti svoj glas? Torej, glasujemo o amandmaju odbora. Zaključujem.</p>
               <p>Kdo je za? <stage>(17 članov.)</stage> Je kdo proti? <stage>(Nihče.)</stage></p>
               <p>Amandma je soglasno sprejet.</p>
               <p>Prehajamo na 14. člen. Tukaj imamo amandma poslanskih skupin koalicije. Želi kdo
               razpravljati o tem členu ali amandmaju. Ugotavljam, da nihče. Želi kdo obrazložiti
               svoj glas? Glasujemo o amandmaju poslanskih skupin koalicije k 14. členu.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Amandma je sprejet. S tem je ta člen zaključen, in prehajamo na 15. člen, kjer je
               amandma poslanskih skupin koalicije, da se ta člen črta. Želi kdo razpravljati o tem
               členu? Prosim.</p>
            </sp>
            <sp who="SDT6:UrbancMitja">

               <speaker>MITJA URBANC:</speaker>

               <p>Na začetku moram pohvaliti 
               gospoda ministra, da je razumel moč argumenta, ki je bil dan s strani študentske
               organizacije predvsem na člen glede spremembe sveta NAKVIZ in na konstruktivno držo,
               pa mogoče smo že vmes malo obupali, pa smo vseeno videli, da se minister drži
               obljubljenega in da je moč sodelovati konstruktivno. To konstruktivnost upamo, da
               bomo vodili še naprej tudi pri ostalih temah, ki bodo zdaj v proceduri. Zdaj pa, če
               grem konkretno k 15. členu. Vseeno bi želel kot študent obrazložitev kakšne so
               posledice črtanje takšnega člena, glede na to, da je bilo v medijih in pa predvsem s
               strani ministrstva veliko povedanega glede zamujanja vložitve akreditacije dveh
               največjih univerz in mogoče bi želel obrazložitev s strani Zakonodajno-pravne službe
               in v kolikor bomo ugotovili, da je bilo stališče ministrstva napačno, celo bi
               predlagal opravičilo dvema največjima univerzama, ki se jima je očitalo nevestnost in
               pa v bistvu velike nepravilnosti. Hvala.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>Ta člen je povezan s tistim kar smo že izglasovali. Bi pa dal besedo predstavniku
               ministrstva za obrazložitev. Prosim, gospod Rončevič.</p>
            </sp>
            <sp who="SDT6:RončevićBorut">

               <speaker>DR. BORUT RONČEVIČ:</speaker>

               <p>Hvala lepa.</p>
               <p>Tudi pri tem členu smo poslušali moč argumenta, in sicer Zakonodajno-pravne službe
               Državnega zbora, od koder so nam povedali tisto kar smo že vedeli in na kar smo
               opozarjali. Ker zakon ni šel po skrajšanem ali nujnem, ampak po rednem postopku, smo
               tega in tega datuma, da tudi če bi ta člen bil izglasovan, ne bi stopil v veljavo
               pravočasno. To je situacija na katero smo opozarjali, kar pomeni, da tisti osnovni
               problem še vedno ni rešen, kar pomeni, da iskreno upamo, da bodo akreditacije univerz
               izpeljane v roku do 30.9.2013, kar pa ni več v domeni Ministrstva za izobraževanje,
               znanost, kulturo in šport, ampak neodvisne nacionalne agencije za kakovost v visokem
               šolstvu. Hvala lepa.</p>
            </sp>
            <sp who="SDT6:GrimsBranko">

               <speaker>PREDSEDNIK MAG. BRANKO GRIMS:</speaker>

               <p>Hvala.</p>
               <p>V nežnih rokah predstavnic, ki so tudi danes z nami, je torej zelo pomembna usoda
               zelo velikega števila ljudi. Jaz upam, da bodo uspešno opravili svoje delo.</p>
               <p>Prehajamo na odločanje o amandmaju k temu členu. Želi še kdo obrazložiti svoj glas?
               Ne. Potem glasujemo. Glasovanje teče o amandmaju poslanskih skupin koalicije, da se
               člen črta v celoti.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>S tem je amandma sprejet in naložena velika odgovornost NAKVIZU. Jaz upam, da boste
               uspešno opravili svoje delo.</p>
               <p>Zdaj nam ostane še 16. člen. Želi kdo o njem razpravljati? To je zgolj prekluzivni
               rok kdaj zakon stopi v veljavo. Ne. Potem ugotavljam, da smo zaključili razpravo o
               členih in dajem na glasovanje sklep, da v drugi fazi obravnave na seji odbora
               potrjujemo besedilo vseh členov in naslova tega zakona skupaj. To se pravi na
               glasovanje dajem vse člene zakona. Želi kdo obrazložiti svoj glas? Ugotavljam, da
               nihče. Glasujemo o členih zakona v celoti.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Sklep je izglasovan. S tem je obravnava tega zakona na našem odboru zaključena. Za
               poročevalca na seji, če ni drugega predloga bo predsednik odbora. S tem zaključujem
               to točko dnevnega reda in vsem, ki ste bili vabljeni zgolj k njej, se zahvaljujem za
               prisotnost. Zaključujem tudi sejo.</p>
               <p>Pardon še <title>TOČKA RAZNO</title>, me opozarja služba, če želi kdo? V kolikor ne, pa zaključujem sejo.</p>
               <p>Zdaj pa nekoliko drugače kot je bilo prvotno napovedano. Smo bili zelo hitri in
               učinkoviti. Hvala vsem za dobro opravljeno delo, vendar je za to, da bi začeli
               naslednjo sejo, kjer bomo obravnavali ZEKOM, Zakon o elektronskih komunikacijah, potrebno
               vzpostaviti za to še pogoje. V zadnjem trenutku je bilo vloženih sorazmerno veliko
               število amandmajev in službe potrebujejo nekaj časa, da opravijo vse preglede in
               uskladijo besedilo. Zaradi tega bi s sejo, na kateri bi obravnavali ta zakon, začeli
               ob 12. uri, to se pravi čez dve uri, če se strinjate s tem. Tako, da se lahko v miru
               vse pripravi, da ne bo dodatnih zapletov potem na seji. Se s tem strinjamo? V redu.
               Ob 12. uri začnemo s sejo. Hvala vsem in srečno. Seja bo v prostoru, ki je bil
                  predviden. <stage type="time">Seja je bila končana 3. decembra 2012 ob 10.05.</stage>
               </p>
            </sp>
         </div>
      </body>
   </text>
</TEI>
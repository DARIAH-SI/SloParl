<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-nujna-12-2012-07-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">95CD48AE7FDF8197C1257D1F005A6151</idno>
               <idno type="custom" subtype="day">FFD475696B45D9A0C1257A39002AE564</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=FFD475696B45D9A0C1257A39002AE564</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-nujna-12-2012-07-10.OZZEU" n="12">
               <name>nujna seja</name>
               <date when="2012-07-10"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-nujna-12-2012-07-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-nujna-12-2012-07-10.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">12. nujna seja</stage>
            <stage type="date">(10. julij 2012)</stage>
            <stage type="chairman">Sejo je vodil Roman Jakič, predsednik odbora.</stage>
            <stage type="time">Seja se je pričela ob 8. uri. </stage>


            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Spoštovane kolegice in kolegi, vsem dobro jutro! Začenjam 12. nujno sejo Odbora za
               zadeve Evropske unije.</p>
               <p>Obveščam vas, da danes na seji namesto kolega Jakoba Presečnika sodeluje kolega Janez
               Ribič, za današnjo sejo pa se ni nihče opravičil.</p>
               <p>Povabili smo predstavnike Vlade, ki jih lepo pozdravljam, ravno tako predstavnika
               Državnega sveta, poslance Evropskega parlamenta.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red. Ker v poslovniškem roku nisem prejel predlogov za njegovo spremembo, je določen,
               kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA - ZASEDANJE SVETA EVROPSKE UNIJE ZA
                  EKONOMSKE IN FINANČNE ZADEVE V BRUSLJU, 10.7.2012.</title>
               </p>
               <p>Gradivo k tej točki smo prejeli od Vlade 6.7.2012 na podlagi 8. člena Zakona o
               sodelovanju med Državnim zborom in Vlado v zadevah Evropske unije.</p>
               <p>Prosim dr. Dejana Krušca, državnega sekretarja na Ministrstvu za finance, da nam
               predstavi izhodišča.</p>
            </sp>
            <sp who="SDT6:KrušecDejan">

               <speaker>DR. DEJAN KRUŠEC:</speaker>

               <p>Dobro jutro! Hvala lepa za besedo. Na kratko bom predstavil pomembnejše teme, ki bodo
               obravnavane na tokratnem zasedanju, ki bo potekalo danes v Bruslju.</p>
               <p>Izpostavil bi nekaj točk. Najprej glede evropskega semestra. Na predlog Evropske
               komisije bo na tokratnem zasedanju tudi formalno Svet ECOFIN sprejel priporočila
               Sveta na podlagi nacionalnih reformnih programov in programov stabilnosti za
               posamezne države članice ter priporočila za območje evra. Razprava o priporočilih ni
               predvidena tokrat, ampak gre samo za izmenjavo mnenj o celotnem poteku letošnjega
               evropskega semestra.</p>
               <p>Največ razprave je pričakovati tokrat o poročilu o prihodnosti Evropske monetarne
               unije, ki predvideva krepitev ekonomske in monetarne unije na treh področjih:
               bančnofinančnem, javnofinančnem in na področju ekonomskih politik. Najbolj razdelano
               razpravo pričakujemo glede prvega dela, in sicer predvidevanja glede postopne
               ustanovitve tako imenovane bančne unije s centralizacijo nadzora nad bankami ter
               ustanovitvijo evropske sheme za jamstvo vlog in bančnega reševalnega sklada. Enotni
               sistem nadzora bi vseboval evropski in nacionalni del, vzpostavljen bi bil pod
               okriljem Evropske centralne banke in končna odgovornost bi bila na EU ravni. Evropska
               komisija naj bi do jeseni pripravila predlog.</p>
               <p>Glede stališča Slovenije. Slovenija načeloma lahko podpre večjo centralizacijo  nadzora nad finančnimi
               institucijami v primeru povečane odgovornosti za sprejete nadzorniške odločitve. V
               tem primeru bi predlagali, da se na EU ravni nadzoruje predvsem sistemsko pomembne
               banke, saj je drugače težko predstavljivo, da bi se nadzor zagotavljal nad vsemi
               8.000 bančnimi institucijami v EU. Sistemsko pomembne banke, govorimo o 90 evropskih
               bankah, ki jih je evropski bančni organ, Evropska bančna agencija vključila v
               obremenitvene teste, tako imenovane <q>"stres teste"</q>, in se to zdi primeren obseg bank.
               Slovenski banki v teh obremenitvenih testih sta bili Nova Ljubljanska banka in Nova
               kreditna banka Maribor.</p>
               <p>Nadalje je točka 7, izvajanje Pakta za stabilnost in rast. Glede tega naj bi Svet
               sprejel odločitev o podaljšanju roka za odpravo presežnega primanjkljaja za Španijo
               za eno leto, in sicer do leta 2014. Svet ECOFIN naj bi na tokratnem zasedanju sprejel
               dopolnjena priporočila, s katerimi se podaljšuje ta rok. Španija je v postopku
               presežnega primanjkljaja od aprila, ko je dobila priporočilo, da svoj primanjkljaj
               postopoma zniža na 3% BDP do leta 2013. Evropska komisija pa ugotavlja, da se je
               makroekonomska situacija v tej državi tako zaostrila, da to znižanje ne bo možno
               zagotoviti na trajen in kredibilen način, zato Svetu predlaga podaljšanje za eno
               leto. Hkrati pa tudi predlaga, da Španija v tem času izvede že načrtovane ukrepe.</p>
               <p>In še zadnja točka, na katero bi opozoril. Gre za prvo zasedanje v času ciprskega
               predsedovanja, zato bo predsedstvo predstavilo svoj načrt dela na področju ekonomskih
               in finančnih zadev. Med glavnimi prioritetami ciprskega predsedstva bo spodbujanje
               pametne, trajnostne in vključujoče rasti ter novih zaposlitvenih možnosti, tudi
               skladno s sklepi junijskega Evropskega sveta. V tem okviru namerava predsedstvo
               spodbuditi ponovno oživitev in širitev kapitalskih trgov za financiranje večjih
               evrskih infrastrukturnih projektov. Zavzemalo se bo tudi za nadaljevanje dela na
               krepitvi gospodarskega upravljanja ter regulatornega in nadzornega okvira za finančni
               sistem in banke.</p>
               <p>Toliko zaenkrat z moje strani. Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala državnemu sekretarju.</p>
               <p>Zdaj bi pa odprl razpravo. Dve stvari bi samo izpostavil, če dovolite, ali pa
               tri.</p>
               <p>Glede drugega zakonodajnega paketa za krepitev gospodarskega upravljanja me zanima ta
               disproporc med stališči Evropskega parlamenta, ki odstopajo od stališča Sveta. Če bi
               mogoče za ta <q>"sixpack"</q> lahko kakšno besedo več povedali, kako potekajo ta pogajanja
               oziroma ali se vidi kakšen kompromis.</p>
               <p>Druga stvar zadeva Predlog direktive o ustanovitvi okvira za energijo, za sanacijo in
               reševanje kreditnih institucij in investicij podjetij. Tu, če prav razumem, bodo na
               razpolago neka dodatna sredstva za ukrepanje v finančnih institucijah, še preden v
               kreditnih institucijah nastopijo težave. Iz dokumenta je razvidno, da naj bi bilo
               hitro ukrepanje brez davkoplačevalskega denarja, pa me zanima, na kakšen način
               oziroma iz česa se bodo financirale te institucije oziroma kako bodo financirani ti
               ukrepi.</p>
               <p>Tretjič. Veseli me, da je državni sekretar odprl vprašanja, ki zadevajo bančno unijo.
               Zahvaljujem se za nekaj teh iztočnic, ki ste jih dali. Upam, pa bom tudi najbrž
               pozval, da skupaj z Odborom za finance in Komisijo za nadzor javnih financ
               organiziramo sestanek skupaj z vami, da nam bolj v detajle predstavite to. To, kar
               ste zdajle povedali, je zelo pomembno z vidika države, kaj se bo dogajalo z nadzorom
               in prelaganjem ali pa dajanjem nekih pooblastil mednarodnim institucijam, predvsem
               pooblastil glede nadzora.  Mi
               je pa všeč, da ste odprli vprašanje Španije, ki sicer v gradivu ni tako obdelano, pa
               kljub vsemu. Danes ponoči, če sem prav zasledil in bil seznanjen ali prebral, ali ne
               vem, kaj sem vse zjutraj delal in poslušal radio, so se ministri evroobmočja v poznih
               jutranjih urah dogovorili za novo tranšo ali pa ne za novo, ampak za tranšo pomoči
               Španiji v višini 30 milijard evrov, če sem prav razumel. Mimogrede, me veseli, da so
               spoznali, da Slovenija ne rabi pomoči in da se bo že sama znala izkopati; toliko kot
               protiutež temu, da paniko zganjamo bolj doma, kot pa jo zganjajo v tujini. Ampak
               kljub vsemu bi mogoče še kakšno besedo rekli na temo Španije, kaj to pomeni za
               Slovenijo, koliko bo Slovenija prispevala k tem 30 milijardam.</p>
               <p>Kar se tiče pa programa ciprskega predsedovanja, pa tudi samo obvestilo Vladi, da
               bomo v petek tudi mi seznanjeni, sicer ne detajlno s finančnim delom, ampak nas bo
               veleposlanik Cipra seznanil s programom ciprskega predsedovanja, tako da bodo članice
               in člani odbora imeli vpogled, kaj Ciper meni, kako bo v 6 mesecih vodil Evropsko
               unijo.</p>
               <p>Toliko z moje strani. Želi še kdo postaviti kakšno vprašanje državnemu sekretarju?
               Izvolite.</p>
            </sp>
            <sp who="SDT6:PišekIvan">

               <speaker>IVAN PIŠEK (PS SDS):</speaker>

               <p>Nekaj bi vprašal. Glede na to, da od leta 2010, mislim, da traja projekt pilotske
               izdaje projektnih obveznic zasebnega kapitala za infrastrukturo, pa me zanima, kot je
               tu omenjeno, da se bo to pod ciprskim predsedstvom spodbujalo, me zanima, kako je to
               zaživelo oziroma ali je ta projekt sploh zaživel in koliko se je nabralo.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala, gospod Pišek.</p>
               <p>Želi še kdo? Če ne, dajem besedo državnemu sekretarju. Izvolite, dr. Krušec.</p>
            </sp>
            <sp who="SDT6:KrušecDejan">

               <speaker>DR. DEJAN KRUŠEC:</speaker>

               <p>Hvala. Najprej bom skušal odgovoriti na nekaj vprašanj, bi pa prosil tudi kolega, če
               bi potem dopolnil.</p>
               <p>Glede drugega zakonodajnega paketa. Res je, kot ste ugotovili, Svet ECOFIN je
               februarja sprejel splošni pristop do obeh zakonodajnih predlogov. Evropski parlament
               pa je 13. junija 2012 sprejel svoje stališče do tega paketa, ki pa močno spreminja
               splošni pristop Sveta. Zato se je tudi ciprsko predsedstvo odločilo, da pred
               trialogom z Evropskim parlamentom opravi razpravo v okviru Sveta in pred zasedanjem
               se je tudi sestala delovna skupina, ki je to razpravo že vodila. Večina sprememb, ki
               jih predlaga Evropski parlament, je tako za Evropsko komisijo kot za večino držav
               članic nesprejemljivih, nekatere pa so celo v neskladju z evropskim pravnim redom.
               Zato so države članice prosile predsedstvo, da naj v pogajanjih skuša čim bolj
               ohraniti splošni pristop Sveta. Toliko o tej zadevi.</p>
               <p>Če sem prav razumel, vas zanima, od kod se bo ta jamstvena shema v okviru bančne
               unije financirala. No, predlog zaenkrat še ne vsebuje podrobnosti glede tega, katere
               banke bi bile vključene v tako zasnovan sistem. Je pa res, da bi jamstvena shema za
               vloge ter sredstva za sanacijo bank bi se naj zbirala pod okriljem enotnega tako
               imenovanega organa za reševanje. Se pravi, ta organ se šele ustanavlja oziroma se
               mora ustanoviti. V primeru nezadostnosti sredstev pa bi kritje zagotavljal tudi
               evropski mehanizem za stabilnost, to je pa tako imenovani <q>"backstop"</q> mehanizem v
               primeru, če ne bi zadoščala sredstva iz tega enotnega organa za reševanje.</p>
               <p>Glede vprašanja za Španijo. Kolikor vem, se je program pomoči šele izoblikoval in
               potekajo še zadnja pogajanja oziroma odločitev o sprejetju tega programa še ni bila
               dokončna. Vi govorite o tej tranši 30 milijard, program je zastavil sredstva za
               Španijo v višini do 100 milijard za potrebe bančnega sektorja. Najbrž ste govorili -
               ker program bi naj bil leto ali dve trajal, se pravi, če so te tranše potem
               razdeljene proporcionalno, odpade na posamezno tranšo  delež. Ni pa rečeno, da bo Španija porabila vseh teh
               100 milijard. Pa če kolega ve kaj več o tem, lahko še doda.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Izvolite.</p>
            </sp>
            <sp who="SDT6:unknown-M">

               <speaker>GOSPOD MAUKO:</speaker>

               <p>V bistvu zgolj dopolnitev. Tako kot za vse druge države namerava Vlada tudi za
               Španijo priti v parlament s celovitim paketom, kjer bo predlog za odobritev
               koriščenja sredstev, tako kot moramo v skladu z zakonom to narediti, kot tudi
               spremljajoči program ekonomskih politik. Tako kot smo to počeli za Irsko,
               Portugalsko, Grčijo, nameravamo tudi za Španijo to narediti. Včeraj so ministri
               obravnavali zgolj osnutek tega programa, dokončna potrditev se predvideva na
               Evroskupini, ki bo verjetno izredna Evroskupina proti koncu meseca, govori se o 20.
               juliju. In pred tem datumom bomo prišli s celovitim paketom. Kar se tiče slovenskega
               deleža v tem, trenutno sta tako Španija kot Ciper potrdila, da zaenkrat ne nameravata
               zaprositi za izvzetje iz financiranja. Kar pomeni, da bi tudi Španija prispevala k
               sofinanciranju lastnega programa, kar pomeni, da bi posledično slovenski delež ostal
               na isti ravni kot v primeru ostalih treh držav, ki so deležne pomoči, to je pa
               0,504%, v izdanih poroštvih. Torej, če govorimo o 100-milijardnem paketu, do 100
               milijard za Španijo, bi Slovenija jamčila dobrih 500 milijonov iz naslova glavnic za
               poroštvo. Ampak, kot rečeno, dokončne številke zaenkrat še nimamo. Ko bo dokončna,
               skupaj s spremljajočim programom ekonomskih politik, bomo tudi prišli v Državni zbor
               s celovitim paketom.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala, gospod Mauko.</p>
               <p>Še odgovor na zadnje vprašanje.</p>
            </sp>
            <sp who="SDT6:KrušecDejan">

               <speaker>DR. DEJAN KRUŠEC:</speaker>

               <p>Bi še dodal, ker ste vprašali, kako je zdaj s Slovenijo, glede na to, da je pribitek
               na obveznico narasel v prejšnjih dneh. Hotel sem še enkrat poudariti to, kar je že
               bilo povedano, da Slovenija ne bo zaprosila za pomoč, to je bilo povedano tudi
               včeraj. Da pa je pribitek odraz ne samo dogajanj v Sloveniji, ki ima makroekonomske
               fundamente trdne, ampak tudi predvsem dogajanj na mednarodnih trgih in tudi predmet
               percepcije rizikov, pa tudi delno morda špekulacij. Namreč, ko sta Španija in Ciper
               zaprosila za pomoč, se je v evrskem območju pojavilo vprašanje, kdo bo naslednji, in
               po nekaterih kriterijih, sploh v zvezi z bančnim sistemom, so se pojavili morda dvomi
               o Sloveniji in je zaradi tega prišlo do povišanja pribitkov na naše obveznice.
               Predvsem je tudi glede tega Slovenija relativno bolj ranljiva, ker je majhna država
               in ima malo izdanih obveznic, zaradi tega je tudi sekundarni trg relativno
               nelikviden. Se pravi, vsaka najmanjša borzna transakcija v nasprotno smer povzroči
               velika nihanja v naših pribitkih, in se je to tudi zgodilo v preteklih dneh. Toliko o
               tem.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Referiral sem na članek v Financial Timesu, kjer je bil <q>"headline"</q> v stilu <q>"zaradi
               notranjepolitičnih razlogov je z izjavami Janez Janša oziroma predsednik Vlade
               prestrašil mednarodne finančne institucije"</q>. In posledica tega je potem bil ta
               pribitek, zdaj je seveda interpretacija, zakaj je temu bilo tako. Sprejemam to, kar
               ste rekli. Želel bi, da bi mogoče ravno zaradi teh zunanjepolitičnih faktorjev se
               izogibali nekim drastičnim stavkom, ki bi otežili  našo finančno situacijo na mednarodnih trgih.</p>
               <p>Če lahko odgovorite še gospodu Pišku na vprašanje glede ciprskega predsedovanja in
               obveznic. Izvolite, gospod Mauko.</p>
            </sp>
            <sp who="SDT6:unknown-M">

               <speaker>GOSPOD MAUKO:</speaker>

               <p>Hvala.</p>
               <p>Dejansko projekt, trenutno pilotne faze projektnih obveznic naj bi zaživel v času
               ciprskega predsedstva. Zakonodajni akt še ni dokončno sprejet. Je več ali manj
               usklajen med Svetom in parlamentom, dokončno sprejet naj bi bil pa ta mesec. Ta
               zakonodajni akt naj bi omogočil, da bi iz tako imenovanih TEN sredstev, za
               transevropska omrežja v prometu, energetiki in telekomunikacijski infrastrukturi,
               porabili v pilotni fazi do 230 milijonov evrov za oblikovanje teh instrumentov, tako
               imenovanih projektnih obveznic. Ko bi se ti projekti izvedli v naslednjih dveh, treh
               letih, je Evropska komisija dolžna pripraviti oceno koristnosti, izvedljivosti,
               dobrobiti projekta, in nato, če bi bila ocena pozitivna, iz naslednje finančne
               perspektive bistveno povečati razpoložljiva sredstva. V prvi trasi se je govorilo o
               10 milijardah celo, verjetno ta znesek ni dosegljiv, ampak mogoče tam 4, 5 milijard v
               naslednji finančni perspektivi bi bilo pa možno. Projektne obveznice gradijo na že
               obstoječem instrumentu, kjer Evropska investicijska banka s sredstvi evropskega
               proračuna pripomore k temu, da se zasebne investicije v infrastrukturo lažje
               financirajo na način, da zato, ker Evropska investicijska banka pride zraven,
               instrument, ki je izdan v ta namen, dosega višjo boniteto, s tem se zniža strošek
               financiranja. In to je celoten namen projektnih obveznic, kako v večji meri zasebne
               investitorje privabiti v financiranje velikih infrastrukturnih projektov. To seveda
               pomeni, da je treba identificirati take projekte, ki imajo primerno stopnjo
               donosnosti, zato da so sploh zanimivi za trg, za zasebne investitorje. Recimo, v tej
               pilotni fazi morajo imeti države, ki želijo kandidirati za ta sredstva, že zelo daleč
               pripeljane projekte, kar pomeni, da morajo biti to zrele hruške, da lahko zdaj
               stopijo pred komisijo in EIB ter zaprosijo za tak paket. Hvala.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Najlepša hvala.</p>
               <p>Želi še kdo? Gospod Meršol, izvolite.</p>
            </sp>
            <sp who="SDT6:MeršolMitja">

               <speaker>MITJA MERŠOL (PS PS):</speaker>

               <p>Hvala lepa, gospod predsednik. Dobro jutro!</p>
               <p>Bojim se, da zgodba, ki jo je začel Financiral Times v zvezi s Slovenijo, danes še ne
               bo končana. In me zanima, ali je v zvezi s tem Slovenija pripravljena na kakšne
               dodatne izjave ob morebitnem dodatnem spraševanju ob robu zasedanja. Ali smo
               pripravili kakšne argumentirane izjave v zvezi s tem - ne samo, da pač ne bomo
               zaprosili za pomoč, ampak še kaj dodatnega argumentiranja morda zraven. Ali je bilo o
               tem kaj razprave pred zasedanjem, preden se je danes to začelo?</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Hvala kolegu Meršolu.</p>
               <p>Izvolite, državni sekretar dr. Krušec.</p>
            </sp>
            <sp who="SDT6:KrušecDejan">

               <speaker>DR. DEJAN KRUŠEC:</speaker>

               <p>No, mislim, da je minister ob robu Evroskupine včeraj tudi povedal, ali pa celo na
               sami seji Evroskupine, da potekajo tako makroekonomske kot na bančnem sektorju zadeve
               po načrtih. Se pravi, na bančnem sektorju govorimo o zahtevah Evropske bančne
               agencije, ki so bile izpolnjene z dokapitalizacijo največje sistemske banke, na
               makroekonomskem področju pa predvsem ukrepi za uravnoteženje javnih financ, se pravi,
               ukrepi, ki zmanjšujejo proračunski deficit za to leto, kot je tudi Slovenija omenila
               v programu stabilnosti, ki ga je vložila pri Evropski komisiji. Tako da ta dva pogoja
               sta vsekakor izpolnjena. 
               Toliko z moje strani. Hvala lepa.</p>
            </sp>
            <sp who="SDT6:JakičRoman">

               <speaker>PREDSEDNIK ROMAN JAKIČ:</speaker>

               <p>Se zahvaljujem.</p>
               <p>Je še kakšna diskusija na to temo? Najlepša hvala. S tem bi zaključil razpravo.</p>
               <p>Na glasovanje dajem predlog sklepa, ki se glasi: Odbor za zadeve Evropske unije se je
               na 12. nujni seji, 10.7.2012, seznanil z izhodišči za udeležbo delegacije Republike
               Slovenije na zasedanju Sveta Evropske unije za ekonomske in finančne zadeve, ki bo v
               Bruslju 10.7.2012, in jih podprl. Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 1. točko dnevnega reda in tudi 12. nujno sejo Odbora za zadeve
               Evropske unije. Predstavnikoma Vlade se zahvaljujem, zahvaljujem se pa tudi kolegicam
               in kolegom ter strokovni službi. <stage type="time">Seja je bila končana 10. julija 2012 ob 8.25.</stage>
               </p>
            </sp>
         </div>
      </body>
   </text>
</TEI>
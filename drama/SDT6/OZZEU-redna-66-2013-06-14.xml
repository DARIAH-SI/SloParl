<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZZEU-redna-66-2013-06-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6CC86E5A51211AB7C1257D1F005A75E9</idno>
               <idno type="custom" subtype="day">5AED1E9CFBAD0347C1257B900043AF8B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=5AED1E9CFBAD0347C1257B900043AF8B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-66-2013-06-14.OZZEU" n="66">
               <name>redna seja</name>
               <date when="2013-06-14"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-66-2013-06-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-66-2013-06-14.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="session">66. seja</stage>
            <stage type="date">(14. junij 2013)</stage>
            <stage type="chairman">Sejo je vodil Jožef Horvat, predsednik odbora. </stage>
            <stage type="time">Seja se je pričela ob 9.03.</stage>
            <stage type="mag"/>


            <sp xml:id="SDT6-OZZEU-redna-66-2013-06-14.sp1">

               <speaker>PREDSEDNIK JOŽEF HORVAT:</speaker>

               <p> Spoštovane kolegice poslanke, kolegi poslanci, spoštovani vsi prisotni!</p>
               <p>Pričenjam 66. sejo Odbora za zadeve Evropske unije, vse vas pozdravljam, obveščam
               vas, da po pooblastilu našo članico mag. Jano Jenko nadomešča kolegica Marjana Kotnik
               Poropat, dobrodošli med nami. Obveščam vas, da so na sejo povabljeni predstavniki
               vlade in Državnega sveta ter poslanci Evropske parlamenta iz Republike Slovenije.</p>
               <p>Prehajam na določitev dnevnega reda seje odbora. S sklicem ste prejeli predlog
               dnevnega reda seje in naknadno še obvestilo o razširitvi<stage type="mag"/> <stage>(nadaljevanje)</stage> dnevnega reda seje odbora. Dnevni red se tako razširi
               z naslednjo točko dnevnega reda, 6a., stališče Republike Slovenije do Priporočila za
               Priporočilo Sveta v zvezi z nacionalnim reformnim programom Slovenije za leto 2013 in
               mnenje Sveta o slovenskem programu stabilnosti za obdobje 2012–2016. Razširitev
               dnevnega reda seje odbora je določena s 154d. členom Poslovnika Državnega zbora. Če
               se strinjate, kolegice in kolegi, bi najprej obravnavali na željo ministra za
               finance, dr. Uroša Čuferja, ki ga še pričakujemo, torej, da bi najprej obravnavali
               6a. in 7. točko dnevnega reda.</p>
               <p>Jaz upam, da se nam bo minister kmalu pridružil, zato kljub njegovi odsotnosti
               prehaja na <title>6A. TOČKO DNEVNEGA REDA - STALIŠČE REPUBLIKE SLOVENIJE DO PRIPOROČILA
                  ZA PRIPOROČILO SVETA V ZVEZI Z NACIONALNIM REFORMNIM PROGRAMOM SLOVENIJE ZA LETO
                  2013 IN MNENJE SVETA O SLOVENSKEM PROGRAMU STABILNOSTI ZA OBDOBJE 2012–2016.</title>
               Kar se tiče gradiva k tej točki smo najprej 12. 6. 2013 na odboru prejeli priporočilo
               Evropske komisije, ki ga je ta neposredno poslala Državnemu zboru 29. maja 2013, nato
               pa smo od vlade 13. 6. 2013 na podlagi 8. člena Zakona o sodelovanju med Državnim
               zborom in vlado o zadevah Evropske unije prejeli stališče Republike Slovenije do tega
               priporočila.</p>
               <p>Najprej prosim gospo Natašo Goršek Mencin, vodjo predstavništva Evropske komisije v
               Sloveniji, da nam predstavi priporočilo Evropske komisije. Med nami pa pozdravljam
               tudi ministra za finance, dr. Uroša Čuferja. Dobrodošli.</p>
            </sp>
            <sp xml:id="SDT6-OZZEU-redna-66-2013-06-14.sp2">

               <speaker>NATAŠA GORŠEK MENCIN:</speaker>

               <p> Najlepša hvala, predsedujoči, spoštovani minister, spoštovane poslanke, spoštovani
               predstavniki vlade.</p>
               <p>Najprej najlepša hvala za vabilo na današnjo obravnavo stališč Republike Slovenije do
               priporočila Evropske komisije za priporočila Sveta v zvezi s slovenskim nacionalnim
               reformnim programom kot tudi do priporočila Komisije za priporočila Sveta o
               slovenskem programu stabilnosti, za obdobje 2012-2016.</p>
               <p>V okviru letošnjega evropskega semestra smo zdaj torej v fazi, ko morajo omenjena
               priporočila Komisije obravnavati in potrditi države članice in sicer na evropskem
               svetu 28. junija letos. Evropska komisija je v okviru evropskega semestra, torej na
               podlagi analiz nacionalnih reformnih programov in proračunskih načrtov 29. maja za
               vse države članice predlagala specifična priporočila za ukrepanje ter za določene
               države tudi priporočila v zvezi s čezmernim javnofinančnim primanjkljajem. Za
               Slovenijo smo predlagali 9 podrobnih specifičnih priporočil v zvezi s strukturnimi
               reformami, kot tudi priporočilo za dodatni dve leti za odpravo čezmernega
               javnofinančnega primanjkljaja. Ker je bilo veliko razprave, pa sicer danes ni tema,
               se pa navezuje, naj omenim, da je del evropskega semestra tudi ukrepanje proti
               makroekonomskim neravnovesjem, pravna podlaga za poglobljene makroekonomske analize
               komisije, tako imenovani šesterček, kjer gre za zakonodajni sveženj za zaostritev
               fiskalne discipline, krepitev nadzora nad konkurenčnostjo članic Evropske unije in
               seveda preprečitev nove krize. Mehanizem ima dve tako imenovani roki, preventivno in
               korektivno, v primeru preventivne roke v komisiji z analizami in poročili ocenimo,
               kako resna so neravnovesja v določeni državi članici in če so ta presežna se lahko
               odločimo za sprožitev korekcijskega postopka. Korekcijska roka tega novega nadzornega
               mehanizma sicer še ni bila sprožena v nobeni državi članici, kot veste pa smo
               Slovenijo in Španijo v okviru tako imenovane preventivne roke aprila letos ugotovili
               presežna makroekonomska neravnotežja. Od 30. maja dalje sta v veljavi tudi dve novi
               uredbi, tako imenovani dvojček, katerih namen pa je nadaljnja okrepitev
               javnofinančnega nadzora v evrskem območju in seveda tudi nadaljnja utrditev določb
               pakta za stabilnost in rast.</p>
               <p>Če se zdaj vrnem na evropski semester, gre torej za podrobno usklajevanje ekonomskih
               politik med državami članicami in evropskimi institucijami. Države članice so se
               namreč zavezale, da bodo uresničile <stage type="mag"/>
               <stage>(nadaljevanje)</stage> cilje strategije za pametno vključujočo in trajnostno rast, ki jo vsi
               poznamo pod imenom Evropa 2020 in če želimo, da ima strategija v evropskem prostoru
               dejansko želeni učinek na gospodarsko rast, je treba delovati usklajeno. Treba je
               torej uskladiti in usmeriti prizadevanja vseh držav članic in to je glavni namen
               evropskega semestra, ki je letos že tretji cikel po vrsti. V Evropski komisiji tako
               vsako leto podrobno analiziramo gospodarske in fiskalne razmere v vseh državah
               članicah, letos tudi že za Hrvaško. Dialog pristojnih služb Komisije s slovensko
               vlado in z drugimi vladami držav članic tako poteka tekom celega leta, pomembna je
               redna obveščenost, sodelovanje in zaupanje in so pravzaprav ključni za obe strani.
               Reformna priporočila, ki jih v angleščini imenujemo "country specific
               recommendations", CSR s kratico, so torej del celostne strategije Evropske unije za
               izpolnjevanje strategije za rast Evropa 2020 in seveda hkrati za izhod iz krize,
               skupaj predstavljajo ambiciozen niz reform za celotno evropsko gospodarstvo.</p>
               <p>Priporočila vladam torej nudijo smernice za povečanje možnosti za rast, spodbujanje
               konkurenčnosti in ustvarjanje delovnih mest v letih 2013 in 2014. Sočasno s
               predlaganim svežnjem omenjenih priporočil za strukturne reforme iz naslova
               izpolnjevanja ciljev Evropa 2020 v vseh državah članicah smo kot rečeno za določene
               države sprejeli tudi več sklepov v zvezi s prej omenjenim čezmernim javnofinančnim
               primanjkljajem, med drugim tudi za Slovenijo.</p>
               <p>Če se vrnem k priporočilom, gre za konkretna in realistična priporočila in kot že ime
               pove, so prilagojena razmeram vsake posamezne države članice. Naša analiza kaže, da
               večina držav članic sicer dosega napredek pri fiskalni konsolidaciji in izvaja
               reforme za povečanje konkurenčnosti, vendar pa sta hitrost in učinek teh naporov
               različna. Pri gradivu ste prejeli preglednico priporočil za vse države članice, tako
               da si lahko pogledate na katerih področjih so in katera priporočila so države dobile.
               Morda, če pogledamo na preglednice, eden glavnih izzivov Unije, zajeziti naraščajočo
               brezposelnost, zlasti med mladimi, kar 20 držav je dobilo priporočila v tej smeri.
               Priporočila se nato nanašajo na večjo uporabo politik aktivnega zaposlovanja ali
               reforme izobraževalnih sistemov, s katerimi bi se poskrbelo, da se iskalci
               zaposlitve, opremljeni z ustreznimi znanji in spretnostmi za delovna mesta, ki so v
               Evropski uniji na voljo, kar 22 držav je prejelo priporočilo v tem paketu. Prav tako
               bi bilo po našem mnenju možno storiti več, da se za podjetja ustvarijo pogoji za
               naložbe in ustvarjanje delovnih mest, 20 držav članic ima priporočilo v tej smeri.
               Priporočila tudi zadevajo izboljšanje konkurenčnosti na proizvodnem trgu in trgu dela
               ter ukrepe za spodbujanje naložb v raziskave in inovacije ter učinkovito rabo virov,
               tukaj imamo 9 držav članic, poleg tega bi se morala nadaljevati fiskalna
               konsolidacija in odpraviti preostale težave bančnega sektorja, če pogledate
               preglednico, kar precej držav je dobilo priporočilo v tej smeri.</p>
               <p>Naj v zvezi z bančnim sektorjem poudarim, da se v več kot tretjini držav podjetja
               soočajo s težavami pri dostopanju do virov financiranja, 10 držav članic je dobilo
               priporočilo v tej smeri. Brez bančnih posojil seveda vemo, da podjetja težko
               preživijo, vlagajo ter zaposlujejo, posledice finančne krize, restriktivnejši obseg
               kreditiranja bank ter visoke obrestne mere zlasti občutijo mala in srednje velika
               evropska podjetja, ki so kar precej pomemben sektor v Evropski uniji.</p>
               <p>Kar se tiče Slovenije, 9 specifičnih priporočil temelji na podlagi podrobne analize o
               razmerah v Sloveniji, pregleda nacionalnega reformnega programa in programa
               stabilnosti, ki sta nam bila poslana 9. maja in dopolnil. 9 priporočil, če jih
               naštejem, se nanaša na, prvič, znižanje javnofinančnega primanjkljaja na verodostojen
               in varen način preko okrepljene proračunske strategije skupaj z dovolj natančno
               določenimi strukturnimi ukrepi. Drugič, zagotovitev dolgoročne vzdržnosti
               pokojninskega sistema tudi po letu 2020, tretjič, zagotoviti, da trendi na področju
               plač podpirajo konkurenčnost in ustvarjanje delovnih<stage type="mag"/> <stage>(nadaljevanje)</stage> mest, da se spremlja učinke nedavne reforme trga dela
               in opredeli področje za nadaljnje ukrepe, vključno z regulacijo študentskega dela ter
               da se med drugim sprejme nadaljnje ukrepe za povečanje zaposlenosti med mladimi.
               Četrtič, izvedba ustreznih ukrepov ob pomoči evropskih partnerjev za najem
               neodvisnega svetovalca, med drugim tudi spoštovanje pravil državnih pomoči, prenos
               aktive bank na družbo za upravljanje terjatev bank ter celostna strategija za
               zagotovitev upravljanja prestrukturiranja bank. Petič, do konca leta 2013 naj se
               pregleda regulativni okvir za banke, šestič, pospeši naj se reforma reguliranih
               poklicev, izboljša naj se poslovno okolje ter tudi neodvisnost in financiranje
               agencije za varstvo konkurence, sedmič, nadgradi naj se dosedanja prizadevanja za
               nadaljnje zmanjšanje trajanja sodnih postopkov na prvi stopnji v civilnih in
               gospodarskih sodnih zadevah, osmič, tukaj je nekaj priporočil v zvezi z boljšim
               upravljanjem državnega premoženja in morebitnim dezinvestiranjem nekaterega
               premoženja in devetič, odprava vseh obstoječih pravnih in upravnih ovir za vzdržno
               prestrukturiranje prezadolženih oziroma premalo kapitaliziranih podjetij, ki so kljub
               temu sposobna uspešnega poslovanja, med drugim tudi s povečanjem tujih neposrednih
               naložb in hitrim reševanjem stečajnih postopkov. </p>
               <p>Devet priporočil za Slovenijo predstavlja premišljeno sestavljen sveženj, ki pa lahko
               dosežejo največji učinek, če se izvajajo kot celota. Ključno je tudi odločno in hitro
               izvajanje oziroma ukrepanje. Evropske institucije, Komisija, Evropska centralna
               banka, Evropska bančna nadzorna agencija vsem vladam držav članic ponujamo
               sodelovanje, to sodelovanje po našem mnenju namreč lahko pripomore h kakovostnemu
               izvajanju in večjim koristim, hkrati pa bi s tem tudi prepričali trge. Dejstvo je, da
               je slovensko gospodarstvo vse od vstopa države v območje evra beležilo podpovprečne
               rezultate glede na ostale države v regiji ter v primerjavi z drugimi državami območja
               evra. To je zlasti posledica zamud pri sprejemanju in izvajanju reform, zlasti v
               bančnem sektorju in podjetjih v državni lasti. Prav tako je velik problem fiskalna
               vzdržnost, predvsem srednja in dolgoročna. Da bi Slovenija spet postala dinamično in
               uspešno gospodarstvo, je po našem mnenju zdaj čas za izvedbo ambicioznih reformnih
               ukrepov.</p>
               <p>Glede priporočil s čezmernim javnofinančnim primanjkljajem, torej nad dovoljeno
               3-odstotno mejo, smo za Madžarsko, Italijo, Latvijo, Litvo in Romunijo predlagali, da
               se jih izvzame iz postopka, za Malta ponovno predlagamo postopek, Malta je bila že
               pol leta izven postopka, za Belgijo, Nizozemsko in Portugalsko smo priporočili
               podaljšanje roka za odpravo čezmernega primanjkljaja za eno leto, za Belgijo sicer
               tudi, da mora sprejeti relevantne ukrepe, za Francijo, Poljsko, Španijo in Slovenijo
               pa smo predlagali dvoletno podaljšanje roka za odpravo presežnega javnofinančnega
               primanjkljaja.</p>
               <p>Kot že prej omenjeno, sta Slovenija in Španija dve državi članici, ki sta po
               rezultatih poglobljene analize makroekonomskih ravnovesij iz začetka aprila letos v
               čezmernih makroekonomskih ravnovesjih in vsem državam, za katere predlagamo
               podaljšanje roka za odpravo tega čezmernega več kot 3-odstotnega javnofinančnega
               primanjkljaja svetujemo, da ta dodatni čas izkoristijo za nujne strukturne
               reforme.</p>
               <p>Slovenija po našem mnenju sedaj odločno ukrepa za odpravo presežnih neravnovesij, na
               trgih je bila sposobna financirati svoje potrebe za nekaj časa, ampak sedaj mora to
               priložnost izkoristiti za naglo nadaljevanje reform. Ko bo Slovenija svojo reformno
               strategijo, ki jo je začrtala v dokumentih, ki so nam bili posredovani 9. maja in so
               bili predmet naše analize, ko jo bo Slovenija v celoti izvedla, bi to po našem mnenju
               moralo pripeljati do vzdržnega odpravljanja neravnovesij, izboljšanja zaupanja trgov
               in konec recesije. To je bil tudi razlog, da smo se v Evropski komisiji odločili, da
               Evropskemu svetu predlagamo za konec meseca, da se Sloveniji odobri dodatni dve leti
               za odpravo čezmernega javnofinančnega primanjkljaja.</p>
               <p>Naj zaključim, da v Komisiji menimo, da se Evropa mora izviti iz krize in hkrati je
               treba spodbuditi rast in nova delovna mesta. Prepričana sem, da vse države članice z
                  nami<stage type="mag"/> <stage>(nadaljevanje)</stage> delijo to mnenje, kako
               lahko to skupaj dosežemo, smo v Evropski komisiji predstavili 29. maja, v obliki
               specifičnih priporočil za države članice v okviru prizadevanj za izpolnitev skupne
               strategije Evropa 2020. Vsaka država članica je v različni situaciji, zato so rešitve
               drugačne, pa vendar smo jih pripravljali z mislimi na celotno Unijo, to se pravi za
               dobro vseh naših državljanov. </p>
               <p>Najlepša hvala za pozornost.</p>
            </sp>
            <sp xml:id="SDT6-OZZEU-redna-66-2013-06-14.sp3">

               <speaker>PREDSEDNIK JOŽEF HORVAT:</speaker>

               <p> Najlepša hvala vam, spoštovana gospa Nataša Goršek Mencin, za koncizno predstavitev
               priporočila Evropske komisije, hvala tudi za dodatno gradivo, ki smo ga člani odbora
               dobili na mizo, to so priporočila Evropske unije za posamezne države članice.</p>
               <p>Zdaj pa vabim k besedi dr. Uroša Čuferja, ministra za finance, da nam predstavi
               stališče Republike Slovenije do tega priporočila. Gospod minister, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp4">

               <speaker>DR. UROŠ ČUFER:</speaker>

               <p> Najlepša hvala za besedo.</p>
               <p>Ko smo mi ta priporočila pravzaprav dobili in jih pogledali, smo ugotovili, da je
               veliko teh priporočil že takih, ki smo jih v sam nacionalni reformni program pa
               program stabilnosti zapisali sami, kar je pravzaprav dobra novica, da imamo relativno
               enak pogled na stanje v Sloveniji in na težave, s katerimi se soočamo in tudi poti,
               načine, kako iz tega ven priti. Seveda obstajajo neke manjše nianse pri posameznih
               priporočilih, kako bi se kakšne zadeve rešile, ampak to so več ali manj na nivoju
               skoraj tehnike in ne toliko vsebine, mogoče bi bilo pa kljub temu dobro, da bi šel
               čez teh 9 priporočil, jih mogoče malo pokomentiral.</p>
               <p>Kar se tiče prvega priporočila in pa s tem, da Slovenija mora zmanjševati
               javnofinančni primanjkljaj, to je pravzaprav tudi del naše ekonomske politike, vemo,
               da se moramo v to usmerjati in to priporočilo pozdravljamo oziroma se strinjamo z
               njim, s tem da imamo mogoče en manjši zadržek, kar se tiče dinamike tega. Mi smo
               pravzaprav dinamiko, za katero mislimo, da je optimalna, glede na ostale države, ki
               so v slovenskem sistemu in glede na ekonomske politike in njihovo koordinacijo,
               mislimo, da je taka, kot smo jo predstavili v programu stabilnosti, pravzaprav
               ustrezna in da če bodo pogoji omogočali, da bomo lahko delali dinamiko konsolidacij
               javnih financ, hitreje bomo to počeli, v primeru pa da se samo problemi na strani
               reševanja in pa ustvarjanja pogojev bolj ekspanzivne denarne politike zavlečejo, pa
               bo treba tem tudi prilagajati fiskalno politiko.</p>
               <p>Druga stvar, ki bi jo omeli, da kar se tiče reforme, pokojninske reforme, ki je bila
               sprejeta v lanskem letu, mi vemo, da se trend podaljševanja pričakovane starosti
               pravzaprav še nadaljuje in vemo, da so časovne omejitve te reforme omejene. Tako da,
               to je zadeva, ki bo enkrat se jo treba ponovno lotiti, ni mogoče čisto prva
               prioriteta v tem trenutku, je pa nekaj, kar bo treba narediti, tako da s tem
               priporočilom si delimo tudi vidik tega, da je to nekaj kar bo treba v prihodnosti
               ponovno pogledati.</p>
               <p>Podobno je kar se tiče politike plač in zagotavljanja konkurenčnosti, mi vemo, da se
               konkurenčnost v Sloveniji, vsaj s tega cenovnega vidika, skozi plače kot glavnega
               elementa cenovne konkurenčnosti v letu 2008, 2009 poslabšala v trenutku, bi vsi
               pričakovali, da se more izboljšati in da bomo morali najti načine, kako pravzaprav
               paziti, da se bo ta stroškovna konkurenčnost slovenskega gospodarstva izboljšala.</p>
               <p>Kar se tiče priporočila za izvedbo neodvisnih pregledov kakovosti aktiv bank, se
               strinjamo, to smo tudi sami potem v dopolnilnem pismu evropskemu komisarju se
               strinjali, s tem, da je fokus tega na izbrane banke, banke, ki so v državni pomoči,
               kajti namen tega stres testa je, in pa "asset quality review-a" je, da se pogleda,
               ali je dovoljšno zagotavljanje kapitala in ali je dovoljšen prenos slabih terjatev iz
               bank v banko. Tako, da mislim, da tako priporočilo je v smeri zagotavljanja
               transparentnega in<stage type="mag"/> <stage>(nadaljevanje)</stage> pa občutka
               vseh, da je stvar narejena ustrezno in pa dolgoročno. Ravno tako, v isti točki, je
               odprto vprašanje sektorske strategije na področju bančništva, glede na težave v
               bančništvu, ki jih imamo sedaj, se zavedamo, da bo treba to pogledati celovito in
               vemo, da smer, v katero se pričakuje, da se bo bančni sistem premikal v prihodnje v
               večjo konsolidacijo. Tako, da to bomo ravno tako pripravili in pogledali in mislim,
               da že obstoječe aktivnosti, kar se nanaša na prenašanje slabih terjatev, so že del
               teh aktivnosti, ki so bolj strateške narave.</p>
               <p>Ravno tako, glede na to, da težave v bančnem sektorju, je smiselno ponovno pregledati
               naš regulatorni okvir, ki ga izvaja Banka Slovenije, vemo, da se tudi v Evropi
               direktive na področju kapitala spreminjajo in dopolnjuje, CRD IV bo kmalu sprejet,
               upam, sicer se že nekaj časa sprejema, že nekaj časa tudi odlaga in da se tudi del
               nadzora vsaj nad tremi največjimi bankami v Sloveniji, prenaša v okviru bančne unije
               iz Banke Slovenije na Evropsko centralno banko.</p>
               <p>Kar se tiče reguliranih storitev, je to del aktivnosti za zmanjševanje
               administracijskih ovir. Slovenija je na žalost na repu držav, ki imajo največ
               reguliranih poklicev in največ administrativnih ovir, tako da to je ena od stvari, ki
               so potrebne, da se lahko izboljša konkurenčnost gospodarstva, ni dovolj, da imamo
               samo cenovne elemente, ampak tudi to, da so vstopni stroški v poklice manjši in da so
               pravzaprav lažje dostopni in da je zaradi tega tudi konkurenca in pa razpoložljivost
               resursov na teh poklicih večja.</p>
               <p>Kar se tiče priporočila glede zagotavljanja neodvisnosti delovanja javne agencije za
               varstvo konkurence, to smatramo bolj kot tehnično zadevo in jih bomo pač uredili in
               ravno tako tudi kar se tiče priporočila za zmanjšanje trajanje sodnih postopkov je
               nekaj, kar imamo tudi absolutno tudi sami interes, da so ti postopki čim krajši in
               čim bolj učinkoviti in čim bolj objektivni. Podobno je tudi priporočilo, ki se nanaša
               na Slovenski državni holding in pa na centralizacijo upravljanja kapitalskih deležev
               države na enem mestu. To je pravzaprav aktivnost, ki je tudi na vrhu naše agende,
               mislim, da je sam način reševanja tega in način organizacije še odprto, bomo pa v
               vsakem primeru šli v smer iskanja istega duha, kar pomeni zagotavljanje
               profesionalnega in neodvisnega upravljanja slovenskih naložb, ki so v lasti Republike
               Slovenije in izpostaviti resnično dobro korporativno prakso upravljanja.</p>
               <p>Tako, da, mogoče če povzamem, bi samo to poudaril, da priporočila niso nekaj takega,
               kar bi pomenilo nek odmik od smeri, v katero mi gremo, so več ali manj potrditev, da
               gremo v pravo smer, na področjih, kjer so odstopanja v priporočila pa v različna
               razumevanja, razumem, da gre to več ali manj za tehnične zadeve, ki jih bomo tekom
               leta sproti tudi razčiščevali in pa odpravljali.</p>
               <p>Evo, toliko zaenkrat, najlepša hvala.</p>
            </sp>
            <sp xml:id="SDT6-OZZEU-redna-66-2013-06-14.sp5">

               <speaker>PREDSEDNIK JOŽEF HORVAT:</speaker>

               <p> Hvala vam, gospod minister, dr. Uroš Čufer za predstavitev stališča Republike
               Slovenije do tega priporočila.</p>
               <p>In zdaj kolegice in kolegi, odpiram razpravo. Kdo želi prvi besedo? Morda za
               ogrevanje bi sam postavil nekaj vprašanj.</p>
               <p>Prvič, moja ugotovitev, je da obravnavamo izjemno pomembno materijo, na tej seji, če
               bi jaz sam odločal, bi jo dal tudi na zasedanje Državnega zbora, ampak mislim, da se
               članice in člani tega odbora zavedamo težnje tega dokumenta in upam, da bo naša
               razprava tudi odmevala. Jaz sem si zapomnil nekaj besednih zvez, ki jih je povedala
               gospa Nataša Goršek Mencin, čas je za izvedbo ambicioznih ukrepov <stage type="mag"/> <stage>(nadaljevanje)</stage> pa morda še to, da se čuti iz tega
               priporočila ali da se zazna iz tega priporočila zahteva za naglo nadaljevanje reform.
               Tudi minister je imel nekaj seveda pomembnih misli. Sam je povedal, da priporočilo
               pravzaprav potrjuje, da gremo v pravi smeri.</p>
               <p>Jaz bi vas, gospod minister, vprašal v zvezi z vašim pismom, ki ste ga poslali 23.
               maja 2013 podpredsedniku komisije Oliju Renu<stage>/?/, glede ukrepov v zvezi z bančnim
               sektorjem, upravljanjem podjetij v državni lasti in prestrukturiranjem podjetij z
               ozirom na že prej poslani nacionalni reformni program in program stabilnosti. Zanima
               me namreč kakšna je dodana vrednost tega vašega pisma? Kako je z najemom neodvisnega
               zunanjega svetovalca, ki ga komisija priporoča do konca junija letos in ki naj bi
               pregledal kakovost aktive bank v celotnem sistemu? Zdaj, odstavitev nadzornikov Nove
               Ljubljanske banke, Merien Oeklend/</stage>?/ in Stephana Wilkeja, mislim da je Nemec, kažejo,
               da vlada pravzaprav nima resnega namena reševati bančnega sektorja na neodvisen
               način. Nekako je javnost zmotilo, tudi mene osebno namreč, da smo nekako izločili
               tuje nadzornike. O tem pričuje tudi izjava Oeklendove, po odstavitvi da v Sloveniji
               ni nobene volje, da se kaj spremeni da se v Sloveniji očitno da biti neodvisen ter da
               med novimi imeni ni nobenega tujca z izkušnjami pri sanaciji bank, kot sta jih imela
               njen odstavljeni kolega in ona sama.</p>
               <p>Mislim, da takšna ravnanja ne prebujajo zaupanja v dobre namene vlade glede njenih
               ukrepov za sanacijo bančnega sektorja. Človek namreč ob takšnih potezah dobi občutek,
               da se je to zgodilo z namenom, da bi se spet z državno pomočjo reševalo nasedle
               lastnike, ki so blizu vladni politični opciji ne pa nasedlih podjetij.</p>
               <p>V zvezi z reguliranimi storitvami se omenja v stališču, da bo posebna pozornost
               namenjena izboljšanju pogojev za nove tuje investicije. Nam lahko gospod minister
               poveste kakšne ukrepe bo Vlada v zvezi s tem predlagala?</p>
               <p>In še zadnje, pri zagotavljanju podpore konkurenčnosti in ustvarjanja delovnih mest
               je nekako presenetljivo in sicer, žal v negativnem smislu, da se pripri tem omenja le
               ukrepe za javni sektor, nižja masa za plače in zniževanje različnih stroškov.
               Strinjam se, da na temu področju obstajajo še rezerve, hkrati pa bi pričakoval več
               ukrepov, ki so osredotočeni izrecno prav na gospodarstvo, zlasti na mikro, mala in
               srednja podjetja ki pomenijo velikanski potencial pa ga, kot imam občutek, ne znamo
               ustrezno izkoristiti. Jaz se vam že vnaprej zahvaljujem za komentarje in
               odgovore.</p>
               <p>Sprašujem kolegice in kolegi, kdo želi še razpravljati? Kolegica Janja Klasinc,
               izvolite.</p>
            </sp>
            <sp xml:id="SDT6-OZZEU-redna-66-2013-06-14.sp6">

               <speaker>JANJA KLASINC (PS PS):</speaker>

               <p>Hvala gospod predsednik.</p>
               <p>Jaz bi se najprej zahvalila predstavnikom Evropske komisije za to preglednico. Ta
               preglednica zelo nazorno pokaže, da Slovenija ni osamljena med evropskimi državami in
               da ni med najslabšimi kot mi to zelo radi prikazujemo v zvezi očitno povezano z našim
               nacionalnim karakterjem, ki je malce samomorilski.</p>
               <p>Mi imamo težave, mi se težav zavedamo ampak, ko to pogledaš vidiš tudi naši sosedje,
               zelo, zelo uspešna Avstrija o kateri govorimo je dobila deset <stage type="mag"/> <stage>(nadaljevanje)</stage> priporočil, tudi na zelo pomembnih področjih.
               Sosednja Italija trinajst, Madžarska dvanajst, tudi mi imamo dvanajst priporočil. In
               ko pogledaš potem to sliko je nekako lažji pogled, zato sem vam tako zelo hvaležna,
               da vidimo, seveda je vsebina teh priporočil pomembna ampak druga razveseljiva novica
               pa je tista, ki jo je sporočil minister da pa se Slovenija zaveda prav enako kot so
               tukaj priporočila komisije kje so naše težave in jih že začenja reševati.. Tako da ne
               bi tako zelo črno gledala na stvari.</p>
               <p>Kar pa zadeva, če lahko reagiram na izvajanje gospoda predsednika, kar se tiče pa
               nadzornikov naše ljubljanska banke bi pa jaz rekla tako, ni nujno da je vse domače
               najboljše in ni nujno, da je tuje najboljše. Ti tuji nadzorniki so bili zdaj
               nadzorniki pa niso preprečili velikih napak, ki so se v tej banki dogajale. Tako da
               jaz upam, da bodo sedaj imenovani boljši, da bomo vsi z njimi zadovoljni če pa ne
               bodo jih je pa tako ali tako lahko zamenjati. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp7">

               <speaker>PREDSEDNIK JOŽEF HORVAT:</speaker>

               <p> Hvala kolegica Janja. Jaz preden dam besedo naprej kolegu Robertu Hrovatu vas
               obveščam, da ta priporočila Evropske unije za posamezne države članice imamo tudi na
               spletnem portalu Državnega zbora. Kolega Horvat, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp8">

               <speaker>ROBERT HROVAT (PS SDS):</speaker>

               <p>Hvala lepa za besedo. Lepo pozdravljeni.</p>
               <p>Dejstvo je, da kakor koli želimo olepševati in samo na splošno komentirati ta
               priporočila je potrebno reči, da gre tukaj za izrazito veliko nezaupanje do Slovenije
               s strani evropske komisije.</p>
               <p>To, kar je minister prej v uvodu povedal, da bo pokomentiral priporočila mene osebno
               to ne zadovolji. Jaz bi pričakoval konkretne ukrepe kaj, kako, na kakšen način,
               vzroki, kdaj se bodo stvari pripeljale do tiste točke, ko bomo lahko rekli, v
               odgovoru evropski komisiji, poglejte naredili smo domačo nalogo, stvar imamo urejeno,
               primanjkljaj smo znižali na tisto točko do katere je določeno. Poglejte, v samih
               priporočilih tukaj jasno piše, največ poudarka je komisija namenila težavam v bančnem
               sektorju, izzivom pri upravljanju podjetij v državni lasti, nujnosti po čim hitrejšem
               transparentnem reševanju problematike.</p>
               <p>Prvič je bilo izpostavljeno tudi sodstvo, mislim da je to izredno pomembno in zadnji
               čas, da tudi na tej točki kaj naredimo. Po mojem mnenju je komentiranje priporočil pa
               ne bom rekel na tej seji, tudi na splošno premalo in bi pričakoval bistveno bolj
               konkretne ukrepe in konkretne zaveze odločitve in na koncu seveda tudi rešitve, da
               bomo čez nekaj časa, predvidevam da bo to potrebno v zelo kratkem času, tudi na koncu
               prišli do zadovoljivih rešitev oziroma, da bomo Slovenijo pripeljali tja kjer bi po
               mojem mnenju morala že biti. Torej, potrebno je zavihati rokave, povedati jasno
               kakšni bodo ti ukrepi, na kakšen način bomo to naredili in kdaj. Roki so po mojem
               mnenju najbolj pomembni, Slovenija se na žalost potaplja. Hvala lepa.</p>
            </sp>
            <sp xml:id="SDT6-OZZEU-redna-66-2013-06-14.sp9">

               <speaker>PREDSEDNIK JOŽEF HORVAT:</speaker>

               <p> Hvala lepa vam. Podpredsednica kolegica Aleksandra Osterman, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp10">

               <speaker>ALEKSANDRA OSTERMAN (PS PS):</speaker>

               <p>Hvala za besedo gospod predsednik, pozdravljeni vsi.</p>
               <p>Jaz bi rada poudarila, da je Odbor za gospodarstvo sprejel cilj predlagane spremembe
               in sicer, da se v najkrajšem možnem času nudi gospodarskim <stage type="mag"/> <stage>(nadaljevanje)</stage> družbam oziroma subjektom ki imajo še možnost
               preživetja na trgu vendar so že v insolvenčem stanju imajo v perspektivi možnost
               preživetja da se jim nudi državna pomoč in ta državna pomoč naj bi bila čim hitrejša.
               Je pa namenjena predvsem družbam, ki niso same sposobne preživeti na trgu in imajo
               perspektivo za v bodoče, da bodo lahko solventno poslovale.</p>
               <p>Gre za to, da te družbe, poudarek je, da te družbe ne morejo ustrezno zavarovati
               kreditov oziroma sploh kreditov ne dobijo kajti njihovo premično in nepremično
               premoženje je že obremenjeno s hipotekami, zato se je sprejel predlog, da se tem
               družbam to zavarovanje da so to terjatve iz naslova državne pomoči, povratna
               sredstva, ki se v primeru če gospodarske družbe pa vseeno preidejo v stečajni
               postopek oziroma prisilno poravnavo imajo te terjatve prednostno pravico pred
               ostalimi. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp11">

               <speaker>PREDSEDNIK JOŽEF HORVAT:</speaker>

               <p> Hvala lepa vam. Še kdo? Zaenkrat ne zato dajem besedo gospodu ministru pa morda
               tudi predstavnici evropske komisije. Gospod minister, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp12">

               <speaker>DR. UROŠ ČUFER:</speaker>

               <p>Najlepša hvala.</p>
               <p>Mogoče če odgovarjam malo v pomešanem vrstnem redu pa začnem z nezaupanjem do
               Slovenije s strani Evropske unije, drži da to nezaupanje obstaja in da si ga bomo
               morali pravzaprav ponovno ustvariti tako kot je v preteklosti nekoč že bilo. Zaveze
               so mogoče lahko k temu malo prispele ampak bistvo kar bo največ prispevalo k
               ustvarjanju zaupanja je v tem, da naredimo tisto kar je potrebno. Mogoče ne vedno
               tako kot zahtevajo, včasih moramo biti sposobni pokazati, da če mislimo da je drugače
               bolje tudi prepričati, da lahko naredimo drugače in da naredimo bolje in da smo
               odgovorni do tega kar je potrebno ampak na koncu da dosežemo tiste iste cilje katere
               mislim, de z evropsko komisijo pravzaprav tudi delimo. Hočemo imeti močan in
               strukturiran finančni sistem, močne banke, konkurenčno gospodarstvo in okoli tega
               pravzaprav ni dvoma. Včasih imam mogoče različen pogled na kakšno pot do tega ampak
               te razlike pravzaprav če pogledate natančno ta priporočila niti niso velike in so
               bolj tehnične narave.</p>
               <p>In dejansko, zaupanje se ustvari takrat, ko pokažeš da si sposoben sam reševati svoje
               težave, ne samo po navodilu amapk tudi po lastnem premisleku in da si jih sposoben
               včasih odpravljati še preden se točno pojavijo. In tudi ta priporočila tako kot
               sistem funkcionira to niso neke nove stvari, ki si jih komisija izmisli in jih
               pravzaprav napiše. Oni pravzaprav pogledajo naš program stabilnosti, oni so pogledali
               naš nacionalni reformni program in se vzpostavlja notri neke stvari za katere so
               čutili potrebo, da se vzpostavi in potem dajo pravzaprav dodatno težo. In na takšen
               način pravzaprav ta priporočila tudi potrebno pogledati. Zaradi tega, konkretni
               ukrepi, konkretne zaveze so pravzaprav v programu prestrukturiranja že napisani,
               določeni ukrepi in pa bolj natančno tehnično izvedeni kot so se zdaj pripravljajo.
               Recimo, v programu stabilnosti, mi smo napisali da bomo dvigali DDV, pripravili smo
               zakon in to je pravzaprav del postopka skozi katerega gre in to je samo en primer,
               tudi na ostalih področjih je tako.</p>
               <p>Tako da, mi smo vse te, bom rekel, zaveze in pa naš plan in pa aktivnosti, ki smo jih
               pravzaprav dali, tudi tiste ki jih mogoče ne čutimo kot zaveze do drugih predvsem pa
               zaveze do samega sebe in pa do davkoplačevalcev jih zelo natančno spremljamo in tudi
               pravzaprav uresničujemo. In gremo z relativno hitrim tempom, kolikor se da hitro tudi
               naprej. Tako da, seveda je pa potrebno to spremljati natančno.</p>
               <p>In mogoče v temu kontekstu mogoče tudi razložim še dodatno pismo, ki je bilo
               namenjeno komisarju Renu z moje strani, določene stvari, ki so se potem skozi
               diskusijo v komisiji so prosili za pojasnitve kako pa mislite to narediti, kako pa
               mislite to narediti in te stvari smo potem tudi v pismu bolj podobno razjasnili. Jaz
               tukaj ne vidim kot neke dodatne nove, bom rekel, <stage>/ Nerazumljivo/</stage>, ki smo jih dajali,
               šlo je bolj za to, da smo pravzaprav pojasnili kako <stage type="mag"/> <stage>(nadaljevanje)</stage> se bomo stvari lotili. In dve stvari, ki sta bili
               pravzaprav glavni do elementa te naše diskusije, tudi s komisijo so bile, kako se
               lotiti problemov v bančnem sistemu in kako bomo vedeli, da to kar smo naredili je
               dovolj. In tako je tudi prišlo do tega Asset quality review-a ki pravzaprav je
               namenjen temu, da dobimo nekako stopnjo gotovosti, da so ukrepi dovoljšni. to izhaja
               iz dejstva ker so pravzaprav, če samo pogledamo našo največjo banko bila
               dokapitalizirana že dvakrat in se še vedno portfelj pravzaprav poslabšuje in se
               pogovarjamo o tretji dokapitalizaciji. In sedaj vemo, da ko bomo prenesli del slabih
               terjatev ven ali je to dovolj, da se preostanek ne poslabšuje in ali je pravzaprav
               dokapitalizacija dovolj velika.</p>
               <p>Tako da to je pravzaprav nek komfort na to, da je pravzaprav domača naloga zaključena
               in da je dejansko lahko narejena v enem koraku oziroma enem oziroma mogoče tudi dveh
               ampak v vnaprej dogovorjenem in predvidenem koraku. In to je pravzaprav bil predmet
               pogovora in odpravljanja negotovosti in nezaupanja na temu področju.</p>
               <p>Ravno tako je podobna tema, ki je odprta je korporativno upravljanje, ki se
               pravzaprav deli na dve temi, ki ste obe dve še zelo aktualni ta trenutek. Na eni
               strani je kako bomo mi te družbe upravljali in kot drugo, ekstremna rešitev
               upravljanja družb, če jih ne znamo same upravljati, privatizacija. Tukaj gresta oba
               dva ukrepa, kakor koli sta to dve različni točki, glede na to da imamo med
               lastniškimi povezavami, med podjetji v državni lasti dokaj incestne povezave, ko
               pravzaprav mama, hčerka, vse možne sorodstvene vezi, kako so kapitalsko prepleteni in
               tudi upravljavsko prepleteni da je stvar dokaj ne transparentna, težka za upravljanje
               in tudi takšna, ki ne vliva veliko zaupanje tudi evropskim inštitucijam. Tukaj smo
               pravzaprav mi tudi pojasnili da imamo dva cilja. Prvo je poleg te privatizacije, ki
               smo jo startali že takoj s prvim paketom, ki je zdaj v proceduri v Državnemu zboru
               teh petnajstih podjetij, ki jih sicer notri nismo eksplicitno omenjali v samem
               programu stabilnosti smo pa se o njem tudi pogovarjali, da bomo poleg tega naredili
               tudi celovit pregled kaj je strateško in kaj ni strateško in pravzaprav na podlagi
               tega pripravili en program privatizacije. Smo rekli da bo to pravzaprav narejeno v
               drugi polovici leta do konca tretjega kvartala.</p>
               <p>Vzporedno s tem pa, da bomo pravzaprav tudi pripravili program kako bomo družbe, ki
               jih bomo tudi nadalje dolgoročno imeli v lasti in družbe, ki pravzaprav bodo bile ne
               strateške v času tega vmesnega obdobja tudi upravljale. To pa je pravzaprav zakon o
               slovenskem državnem holdingu in pa korporativno upravljanje, ki ga bomo pravzaprav na
               to dali. Tako da ti dve stvari sta z roko v roki in pravzaprav je tako, bolje kot
               bomo naredili korporativno upravljanje, bolj kot bomo imeli te procese in pokazali,
               da znamo to upravljati lažje in manj bo pravzaprav potrebno tudi privatizirati. Tako
               da ne bo eden, bom rekel, od pogajalcev ideje o privatizaciji to da ne znamo sami
               upravljati ampak to, da nekaj moramo tudi zaradi finančnih razlogov in razložitve
               pravzaprav tudi privatizirati. Tako da, to je bila diskusija in rekli smo pravzaprav,
               da bomo ta dva ustrezna dokumenta in vzvoda upravljanja tudi pripravili.</p>
               <p>Kar se tiče na vprašanje nadzornikov, ki jim je pravzaprav potekel mandat in so bili
               novi imenovani in nobeden ni bil odstavljen. Jaz bi mogoče samo to rekel, da
               pravzaprav tuji passport ni certifikat kvalitete ni ti ni certifikat neodvisnosti in
               da pravzaprav v NLB-ju so bil zadnjih deset let ves čas prisotni tuji nadzorniki s
               tujim passportom, če tako rečem, pa pravzaprav niso bili neben zagotovilo da ne bi
               pravzaprav v težave prišli. Tako da mislim da nadzorniki, ki so, so kvalitetni,
               strokovni, neodvisni in da imajo tudi dovolj mednarodnih izkušenj da lahko to tudi
               prinesejo v slovenski prostor.</p>
               <p>Kar se tiče reguliranih poklicev, kot sem že tudi prej omenil, regulirani poklici so
               dejansko omejitev kdo lahko vstopi v posamezno dejavnost. Slovenija je pretirano
               regulirana in to pravzaprav tudi odvrača določene tuje investicije, bom rekel da to
               ni glavni razlog je pa eden od razlogov, ki ga je potrebno odpraviti, da se to
               pravzaprav naredi.</p>
               <p>Toliko bi jaz mogoče zaenkrat na ta vprašanja pa če so še kakšna dodatna...</p>
            </sp>
            <sp xml:id="SDT6-OZZEU-redna-66-2013-06-14.sp13">

               <speaker>PREDSEDNIK JOŽEF HORVAT:</speaker>

               <p> Najlepša hvala gospod minister. Želi <stage type="mag"/>
               <stage>(Nadaljevanje)</stage> gospa Nataša Goršek Mencin še komentirati? Ja, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp14">

               <speaker>NATAŠA GORŠEK MENCIN:</speaker>

               <p>Samo na kratko, to sem pravzaprav želela tudi v svoji predstavitvi poudariti, ta
               širši okvir. Dejstvo je, da v Evropski uniji potrebujemo okrevanje, da nas je
               prizadevala huda gospodarska kriza in dejstvo je, da je to precej oteženo zaradi
               velikega javnega dolga, bodisi na javni ali zasebni ravni, ki se je akumulirala v
               mnogih oziroma če ne celo v vseh državah članicah ker je seveda bančni sektor se le
               počasi vzpostavlja in težko pravzaprav prehajamo preko te meje.</p>
               <p>Tako da pravzaprav celotni proces, kot sem ga omenila je namenjen temu, da se stvari
               vzpostavijo nazaj in hkrati, da se spodbudi rast. Prav na temu mestu sem pred časom
               predstavljala osnutke ekonomske in monetarne unije kjer sem poudarila, da ko smo
               imeli le pakt za stabilnost in rast očitno ni bilo dovolj zato so se države članice
               odločile za strožji nadzor, za strožji monitoring, ki ga po nekem po odločitvi
               upravlja evropska komisija. Tukaj ne gre za zaupanje ali nezaupanje ampak gre za
               pogled celotne evropske slike in naš namen je, da priporočamo državam članicam v
               kakšno smer naj gredo in to smo pravzaprav storili 29. maja. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp15">

               <speaker>PREDSEDNIK JOŽEF HORVAT:</speaker>

               <p> Najlepša hvala. drugi krog razprave bo začel kolega Hrovat.</p>
            </sp>
            <sp xml:id="SDT6-OZZEU-redna-66-2013-06-14.sp16">

               <speaker>ROBERT HROVAT (PS SDS):</speaker>

               <p>Hvala lepa.</p>
               <p>Hvala lepa za odgovore ampak, poglejte, govorimo o priporočilih in ta vaš stavek,
               gospod minister, drugače je tudi lahko bolje, se strinjam s tem, ampak jaz se ne bi
               preveč zanašal na to. Zdaj, če želimo močne banke tudi o tem ste govorili se
               strinjam, močne banke ampak ali se vam zdi pravilen postopek, vsaj meni osebno se ne
               zdi, da gremo naprej z dokapitalizacijo še preden očistimo banke slabih naložb, meni
               se to zdi malo napačen vrstni red, če že moramo dokapitalizirati kakor koli že.
               Poglejte, zakaj sem jaz govoril o nezaupanju? Jaz izhajam iz četrte točke četrtega
               priporočila kjer nam jasno povedo, da je potrebno do junija 2013 izvesti ukrepe za
               najem zunanjega neodvisnega svetovalca ki bo do konca leta pregledal kakovost aktive
               bank v celotnem bančnem sistemu, zagotovi morebitni dodatni kapital, bla, bla, bila
               in tako naprej. Poglejte, o tem jaz govorim, o nezaupanju. Poglejte, mi imamo Banko
               Slovenije in če Banka Slovenije da nek dokument ven to mora stati, to mora biti
               sveto, tudi v zunanjih institucijah ne samo v Sloveniji. Ampak očitno je, da evropska
               skupnost ali pa evropska komisija tem poročilom ne zaupa. In s tem ne zaupa, komu? S
               tem ne zaupa Sloveniji.</p>
               <p>In mene to moti in boli in zato jaz govorim o nezaupanju do, pa recimo temu ne toliko
               do ukrepov pač pa do regulatorjev do tistih, ki bi morali imeti v vsaki državi zadnjo
               besedo in čigar mnenje bi moralo biti podčrtano z dvema črtama in to je to, stoji. Mi
               pa dobimo priporočilo, da moramo najeti zunanjega svetovalca, ki bo te stvari
               pogledal. Zakaj že? Ali je to nezaupanje? Po mojem mnenju je. In tukaj, na temu
               segmentu je potrebno očitno narediti še kaj več, kakšen napor več, da bomo na koncu
               lahko, pa bom zelo poenostavil, na koncu vsi zadovoljni. Hvala lepa.</p>
            </sp>
            <sp xml:id="SDT6-OZZEU-redna-66-2013-06-14.sp17">

               <speaker>PREDSEDNIK JOŽEF HORVAT:</speaker>

               <p> Hvala vam kolega Hrovat. Jaz bi morda samo toliko ponovil... Najbrž me ne bi
               zmotila pa tudi seveda dela slovenske javnosti ta nekakšen način odstavitev tujih
               nadzornikov. Res je, gospod minister, mandat jim je potekel ampak zdaj ta časovna
               koincidenca, na eni strani komisija zahteva tujega svetovalca na drugi strani pa mi
               tuje nadzornike odslovimo. To je na nek način moteče. Jaz verjamem, da imamo doma
               tudi dobre nadzornike, vsaj enega lahko naštejem zdaj v <stage type="mag"/> <stage>(nadaljevanje)</stage> novi sestavi nadzornega sveta. Je pa seveda nadzorni
               svet kolektivni nadzorni organ, tako da eden je najbrž tudi premalo, tudi slaba
               polovica je premalo.</p>
               <p>Pa morda še to, jaz verjamem, da vsi znamo brati takšne grafe. Zdaj na nek način smo
               lahko zelo dobre volje ko rečemo, saj Nemčija mora tudi enajst ukrepov potegniti mi
               pa samo dvanajst, torej smo zelo blizu. Seveda bilo bi, ta graf bi bil bistveno
               kvalitetnejših,, če bi teh rdečih poljih bili neke vrste ponderji, ne zahtevam tega
               gospa Nataša ampak potem bi šele videli kakšno težo pravzaprav v posamezni državi
               članici imajo tile ukrepi. Pri nas žal gre za, pa to ne leti na nikogar ne kažem s
               prstom, to je naša skupna naloga, da državo rešimo, ker imamo problem. Ker imamo
               strahotno makroekonomsko neravnovesje in ker imamo strahoten čezmerni primanjkljaj.
               In tukaj je ta očitna razlika med državami članicami.</p>
               <p>Tako, jaz zdaj razpravo zaključujem... Gospod minister želite še komentirati glede
               zunanjega svetovalca in še kaj... Izvolite.</p>
            </sp>
            <sp xml:id="SDT6-OZZEU-redna-66-2013-06-14.sp18">

               <speaker>DR. UROŠ ČUFER:</speaker>

               <p>Še pojasnilo.</p>
               <p>Mogoče se bo zdaj v malo drugačni luči obrnilo zaupanje, nezaupanje pa bi mogoče
               lahko samo to pojasnil, da država oziroma niti ne država, banke, ki pravzaprav so v
               težavah dobijo neodvisnega zunanjega ocenjevalca je postal del dobre prakse, ki se
               pravzaprav v času reševanja krize oblikuje v Evropski uniji. To ni nekaj kar se
               nanaša samo na nas, to se je že v kar nekaj državah zgodilo in mogoče bi poudaril
               tudi to, ko se bo prenašal prenos vseh bank od nacionalnih regulatorjev do evropske
               centralne banke bo vsaka teh bank morala iti čez takšen pregled neodvisnega
               regulatorja in vsako od teh bank in ki je namen temu ali je dovolj kapitalizirana ali
               ni dovolj kapitalizirana. Tako da to ni nekaj kar bi bilo posebej usmerjeno samo
               proti nam, to je pač praksa, ki se je oblikovala od leta 2008 do sedaj, ki je
               pravzaprav potrebna. Tako da včasih imam občutek, da v Evropi so določene besede malo
               bolj modne kakor druge, pred leti so bili "stress test-i", zdaj "asset quality
               review", potem bo kaj drugega. Tako da to je malo potrebno pogledati tudi v temu
               vidiku.</p>
               <p>Zdaj pri tajmingu iskanja zunanjega izvajalca smo pravzaprav bili mi tisti, ki smo
               hoteli imeti zelo kratke roke in to je bil tudi del dogovorov in to je tudi izbor
               izvajalcev bila takšna. Mi smo za "asset quality review" se s komisijo že ob
               pogovorih zmenili, da bo to delal <stage>/ Nerazumljivo./</stage> kot zunanji izvajalec in to je
               pravzaprav tudi že začel pravzaprav na eni banki tudi delati. Tako da ta postopek je
               že v teku, mi smo ga zelo promovirali, medijsko ampak to pravzaprav že teče. In to
               nima pravzaprav veze s samim nadzornim svetom. Toliko, najlepša hvala.</p>
            </sp>
            <sp xml:id="SDT6-OZZEU-redna-66-2013-06-14.sp19">

               <speaker>PREDSEDNIK JOŽEF HORVAT:</speaker>

               <p> Hvala lepa. Še gospa vodja predstavništva, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp20">

               <speaker>GOSPA _______:</speaker>

               <p>Pravzaprav je minister povedal to kar se tiče dobre prakse, dejansko ne gre za nobeno
               državo, za stvar zaupanja ali pa ne ampak vedno pogledamo kaj so bili dobri
               primeri.</p>
               <p>Mogoče samo to, predsedujoči, kar ste omenili preglednico in vsebino, vse je dostopno
               to se pravi za vse države članice je bilo 29. maja objavljeno hkrati tako da tistega,
               ki ga zanima vljudno vabljen, da po spletni strani pobrska in si pogleda za vse
               države priporočila. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp21">

               <speaker>PREDSEDNIK JOŽEF HORVAT:</speaker>

               <p> Hvala vam. Tako, zdaj vidim da lahko razpravo zaključim z iskreno željo, to si res
               želim, da vsa ta priporočila 100 % tudi realiziramo, za način dela pa prelagam z roko
               v roki.</p>
               <p>Na glasovanje dajem predlog sklepa, ki se glasi: Odbor za zadeve Evropske unije se je
               seznanil s stališčem Republike Slovenije za priporočilo sveta v zvezi z nacionalnim
               reformnim programom Slovenije, za leto 2013 in mnenje sveta o slovenskem programu
               stabilnosti za obdobje 2012 do 2016 in ga podprl.</p>
               <p>Glasujemo, kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 6.a točko dnevnega reda.</p>
               <p>In prehajamo na <title>7. TOČKO DNEVNEGA REDA - TO JE ZASEDANJE SVETA EVROPSKE UNIJE ZA
                  EKONOMSKE</title>
                  <stage type="mag"/> <stage>(nadaljevanje)</stage> <title>IN FINANČNE ZADEVE, LUKSEMBURG 21. JULIJA 2013.</title>
               </p>
               <p>Gradivo h tej točki smo prejeli od vlade 13. 6. 2013 na podlagi 8. člena Zakona o
               sodelovanju med Državnim zborom in Vlado o zadevah Evropske unije.</p>
               <p>Prosim, dr. Uroša Čuferja, ministra za finance, da nam predstavi izhodišča. Gospod
               minister, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp22">

               <speaker>DR. UROŠ ČUFER:</speaker>

               <p>Najlepša hvala.</p>
               <p>Tako je, v Luksemburgu imamo konec naslednjega tedna zasedanje Ecofina, kjer se bomo
               pravzaprav pogovarjali in pa razpravljali o določenih temah. Jaz bi mogoče izpostavil
               vse, najprej gre na pripravo za evropski svet kjer se bodo sprejela dokončno ta
               priporočila, ki smo jih pri prejšnji točki tudi obravnavali, se pravi priporočila o
               nacionalnih reformnih programov, program stabilnosti. Potem bo naslednja točka in
               diskusija bo okoli postopka presežnega primanjkljaja tudi pri prejšnji točki smo
               povedali ,da je Slovenija dobila sedaj dovoljenje, da lahko presežni primanjkljaji v
               roku dveh dodatnih let, kar bo tudi naredila. </p>
               <p>Naslednje kar bo je sklep sveta o uvedbi evra v Latviji, s 1. januarjem 2014 to je
               zdaj nova država, ki se priključi evro območju. Že na prejšnjem Ecofinu in tudi zdaj
               se bo nadaljevala diskusija glede same prenovljene direktive za sanacije in reševanje
               bank. Tukaj je kar nekaj diskusije kako pravzaprav nova bančna unija, prenos
               pristojnosti regulatorja, tudi podpreti z drugimi elementi reševanja bank in pa
               sanacije, ko se pravzaprav banke znajdejo v težavah tako da tukaj se debata
               nadaljuje. In pa potem so še davčne točke ki bodo pravzaprav narejene. Davčne točke
               so relativno, bom rekel pomembne pa tudi dokaj vroča tema razprav v Evropski uniji,
               predvsem kar se tiče izmenjava podatkov za odpravo sive ekonomije in pa davčno utajo,
               kjer sta pravzaprav dve državi to do pred kratkim pravzaprav omejevale. Tako da tukaj
               se bo kar nekaj stvari dogajalo.</p>
               <p>In pa dobili bomo še mislim evropska komisija bo dala še dve priporočili, ki pa
               zaenkrat še nista na voljo in pravzaprav o njih tudi še ne moremo diskutirati, ker
               jih niti še ne poznamo.</p>
               <p>Toliko zaenkrat kot kratka pojasnitev.</p>
            </sp>
            <sp xml:id="SDT6-OZZEU-redna-66-2013-06-14.sp23">

               <speaker>PREDSEDNIK JOŽEF HORVAT:</speaker>

               <p> Hvala lepa, gospod minister.</p>
               <p>Kolegice in kolegi, odpiram razpravo. Kolegica Saša Kos, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp24">

               <speaker>SAŠA KOS (PS PS):</speaker>

               <p>Hvala za besedo predsedujoči. Lep pozdrav vsem prisotnim.</p>
               <p>Kot ste rekli, leta 2014 bo postala članica evro območja tudi Latvija. Ali je katera
               od držav, ki so v mehanizmu dovolj blizu izpolnjevanju pogojev da bi lahko vstopila
               leta 2015? To je eno vprašanje oziroma me zanima kako je s tem.</p>
               <p>Na odboru stalnih predstavnikov je bil menda dosežen dogovor o predlogu direktive o
               trgu za finančne instrumente. Pa me zanima kakšna je vsebina tega dogovora, predvsem
               z vidika kaj je v njem ugodnega in kaj neugodnega z vidika sprejetih rešitev za
               Slovenijo? Hvala lepa za odgovor.</p>
            </sp>
            <sp xml:id="SDT6-OZZEU-redna-66-2013-06-14.sp25">

               <speaker>PREDSEDNIK JOŽEF HORVAT:</speaker>

               <p> Hvala lepa kolegica Saša.</p>
               <p>Gospod minister, jaz bi imel eno vprašanje v zvezi z 12. točko dnevnega reda namreč,
               ko gre za zavezo držav članic, da bodo morale s 1. 1. 2015 avtomatično poročati
               podatke ne nazadnje tudi o plačah direktorjev in tako naprej pa me tukaj zdaj zanima
               ali bo tukaj šlo za posamične podatke, se pravi direktor, ne vem nekega zavoda na
               mesečni ravni takšna plača ali kako je ta zadeva mišljena? In kako daleč smo pri tej
               zadevi z informacijskimi rešitvami? Gre za direktivo, za predlog direktive<stage type="mag"/> <stage>(nadaljevanje)</stage> glede obvezne avtomatične
               izmenjave podatkov na področju obdavčitve. <stage>/ Medsebojno pogovarjanje./</stage></p>
            </sp>
            <sp xml:id="SDT6-OZZEU-redna-66-2013-06-14.sp26">

               <speaker>DR. UROŠ ČUFER:</speaker>

               <p>Najlepša hvala za vprašanja.</p>
               <p>Mogoče čisto iskreno povedano, da pravzaprav na prvo vprašanje katera je tista
               država, ki bi lahko bila leta 2015 dovolj blizu ne vem ako da je pa to, da pravzaprav
               se mora sam postopek zgoditi na iniciativo države, ki je pravzaprav iti pripravljena
               iti, pravzaprav voljna vstopiti. Je pa še kar nekaj držav, ki pravzaprav so v EU in
               niso v evro skupini in pravzaprav še čakajo in mislim da je tudi nekaj držav zdaj, ki
               čakajo tudi iz previdnostnih razlogov da vidijo kako se stvari tekom krize pravzaprav
               dogajajo. Tako da jaz kakšnega posebnega navala v EU ne pričakujem, že ta Latvija me
               je malo presenetila, če sem čisto iskren.</p>
               <p>Kar se tiče teh podatkov za avtomatično izmenjavo na področju obdavčitev, mislim da
               gre tukaj predvsem za podatke o državljanih, ki pravzaprav so davčni rezidenti v
               drugi državi in pravzaprav naj majo prihodke tudi tukaj. Ne gre za izmenjavo vseh
               podatkov, ki jih ima kdor koli za plačo in tukaj so podatki o strukturi podatkov se
               pravzaprav še pogovarja. Ne vem čisto točno kakšni so tehnični standardi na temu
               področju, glavna debata je pa o tem, ker podoben sistem vzpostavlja tudi Amerika za
               izmenjavo podatkov v okviru <stage>/ Nerazumljivo/</stage> sistema. In tudi diskusija na Ecofinu
               zadnjič je šla v smislu koliko je smiselno delati popolnoma ločen in neodvisen
               sistem, ki pravzaprav daje davčnim zavezancem dvojno zavezo poročanja in kolikor se
               da te stvari pravzaprav poenotiti in pravzaprav izpogajati, da so strukture podatki
               podobni in primerljivi in s tem tudi davčno in pa poročevalsko breme zavezancev
               veča.</p>
               <p>Tako da mislim da tehnične zadeve še niso v takšni fazi, da bi lahko bile že zelo
               natančno določene, kjer se pa pravzaprav še osnovni parametri tudi dogovarjajo. In iz
               tega mislim da tudi tehnološka podpora, ki ni pravzaprav potem samo kaj davčna uprava
               izmenjuje ampak kaj tudi posamezni poročevalci pošiljajo in vprašanje ali poročajo
               preko davčne uprave ali direktno so še tudi določene mere odprti in še ne popolnoma
               dogovorjeni. Tako da mislim, da to bo še kar nekaj dela in pa kar nekaj napora, da se
               te stvari ustrezno uskladijo, dogovorijo in je kar nekaj tudi še elementov, ki jih je
               potrebno resnično še podrobno doreči in se tudi dogovoriti, ker je tudi kar nekaj
               nezaupanja prisotnega pri tej temi.</p>
            </sp>
            <sp xml:id="SDT6-OZZEU-redna-66-2013-06-14.sp27">

               <speaker>PREDSEDNIK JOŽEF HORVAT:</speaker>

               <p> Hvala lepa gospod minister za vaša pojasnila.</p>
               <p>Mislim, da smo razpravo izčrpali zato razpravo zaključujem in na glasovanje dajem
               predlog sklepa, ki se glasi: Odbor za zadeve Evropske unije se je seznanil z
               izhodišči za udeležbo delegacije Republike Slovenije na zasedanju sveta Evropske
               unije za ekonomske in finančne zadeve, ki bo v Luksemburgu, 21. 6. 2013 in jih
               podprl.</p>
               <p>Glasujemo, kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 7. točko in se zahvaljujem vsem sodelujočim pri tej točki.</p>
               <p>Mi pa prehajamo na <title>1. TOČKO DNEVNEGA REDA - TO JE PREDLOG STALIŠČA REPUBLIKE
                  SLOVENIJE DO PREDLOGA UREDBE EVROPSKEGA PARLAMENTA IN SVETA O VZPOSTAVITVI
                  PROGRAMA ZA REGISTRIRANE POTNIKE.</title>
               </p>
               <p>Če se strinjate, kolegice in kolegi, bi predstavitev in razpravo pri 1., 2. in 3.
               točki dnevnega reda opravili skupaj, ker so logično povezane nato pa ločeno po
               posameznih točkah glasovali o predlogih stališča.</p>
               <p>Ali kdo takšnemu predlogu načina dela nasprotuje? Ugotavljam, da ne potem gremo potem
               naprej.</p>
               <p>Gradiva k tem točkam dnevnega reda smo prejeli od Vlade, <stage type="mag"/> <stage>(nadaljevanje)</stage> 31. maja 2013 na podlagi 1. odstavka 4. člena Zakona o
               sodelovanju med Državnim zborom in vlado v zadevah Evropske unije. Skrajni rok za
               obravnavo predlogov stališč v Državnem zboru je danes, 14. 6. 2013.</p>
               <p>Gradiva so bila v skladu z določili Poslovnika Državnega zbora dodeljena v obravnavo
               Odboru za zadeve Evropske unije kot pristojnemu odboru ter Odboru za notranje zadeve,
               javno upravo in lokalno samoupravo kot matičnemu delovnemu telesu. Slednji jih je
               obravnaval na 12. seji 5. 6. 2013 in sprejel mnenja, ki smo jih prejeli.</p>
               <p>Najprej prosim gospoda Boštjana Šefica, državnega sekretarja na Ministrstvu za
               notranje zadeve in javno upravo, da nam predstavi vse tri predloge uredb in zlasti
               predloge stališč Republike Slovenije. Izvolite.</p>
            </sp>
            <sp xml:id="SDT6-OZZEU-redna-66-2013-06-14.sp28">

               <speaker>BOŠTJAN ŠEFIC:</speaker>

               <p> Hvala lepa, gospod predsednik.</p>
               <p>Če se strinjate, bi jaz najprej dal besedo gospodu Jancu, ki bi na kratko predstavil
               vsebino teh uredb, kaj je bistvo uredb, potem bi pa še na kratko predstavil stališče
               Vlade Republike Slovenije.</p>
            </sp>
            <sp xml:id="SDT6-OZZEU-redna-66-2013-06-14.sp29">

               <speaker>PREDSEDNIK JOŽEF HORVAT:</speaker>

               <p> Ja, izvolite, gospod Janc.</p>
            </sp>
            <sp xml:id="SDT6-OZZEU-redna-66-2013-06-14.sp30">

               <speaker>MAG. GREGOR JANC:</speaker>

               <p> Najlepša hvala za besedo, spoštovane, spoštovani.</p>
               <p>Predlogi, trije predlogi uredb se nanašajo na potovanje državljanov tretjih držav
               preko meja in ne zadevajo državljanov Evropske unije, torej ne zadevajo nas. Vsi
               trije predlogi so med seboj zelo povezani.</p>
               <p>Prvi predlog o vzpostavitvi evropskega sistema vstopa in izstopa bo dejansko omogočal
               varnostnim organom dostop do nekaterih podatkov oziroma konkretno do podatkov o
               vstopu in izstopu državljanov tretjih držav, v praksi to pomeni, da bodo z
               uveljavitvijo tega sistema bo dejansko ukinjeno žigosanje potnih listov, kot je v
               praksi danes, prešlo se bo na avtomatizirano zajemanje teh podatkov, torej podatkov o
               vstopu in izstopu državljanov tretjih držav, to bo omogočalo policiji enostavnejše
               preverjanje pri izstopu, enostavnejše preverjanje dolžine bivanja, kot veste,
               evropsko pravo določa, da lahko državljan tretje države biva v Evropski uniji 90 dni
               v 6 mesecih, seveda izjeme so tu dovoljene za prebivanje ali pa vizum, ki omogoča
               tudi daljše bivanje in seveda ta vstopni/izstopni sistem bo omogočal organom
               enostavnejše preverjanje te dolžine bivanja. Torej, prehajamo iz žigosanja potnih
               listov v avtomatizirano beleženje teh podatkov.</p>
               <p>Drugi predlog, torej predlog uredbe o registriranih potnikih se prav tako nanaša na
               potovanje državljanov tretjih držav pri vstopu v evropsko območje in sicer gre za
               program, ki je prostovoljen in se lahko državljan tretje države sam odloči ali bo
               pristopil v ta program, ki mu bo omogočal prehod meje na posebnih avtomatiziranih
               točkah. Torej, državljan tretje države bo na primer na diplomatskem predstavništvu
               oddal vse potrebne podatke na predpisanem obrazcu, pridobil bo, tako je pač v
               predlogu uredbe danes zapisano, pridobil bo posebno kartico, ki mu bo dejansko
               omogočala prehod meje na posebni točki, tako imenovan avtomatiziran mejni prehod,
               torej mimo mejnega policista. To je, tako kot sem rekel, prostovoljno in tudi
               plačljiva usluga, da rečem, Evropske unije.</p>
               <p>Tretji predlog se pa nanaša na predlog uredbe o spremembi obstoječe uredbe zakonika o
               schengenskih mejah in dejansko zapiše sam postopek, o katerih sem ravnokar
               govoril.</p>
               <p>Toliko na kratko z moje strani.</p>
            </sp>
            <sp xml:id="SDT6-OZZEU-redna-66-2013-06-14.sp31">

               <speaker>PREDSEDNIK JOŽEF HORVAT:</speaker>

               <p> Hvala lepa za predstavitev novega sistema.</p>
               <p>Besedo vračam državnemu sekretarju.</p>
            </sp>
            <sp xml:id="SDT6-OZZEU-redna-66-2013-06-14.sp32">

               <speaker>BOŠTJAN ŠEFIC:</speaker>

               <p> Hvala lepa.</p>
               <p>Morda uvodoma je treba poudariti, da so stališča Vlade Republike Slovenije usklajena
               tako tudi z Ministrstvom za zunanje zadeve, Ministrstvom za pravosodje in
               informacijsko pooblaščenko. Načeloma Vlada Republike Slovenije podpira vse tri uredbe
               in jih ocenjuje kot en zelo pozitiven premik v zvezi s prihodnostjo evropskih mej,
               predvsem zaradi tega, ker na eni strani se povečuje učinkovitost prehoda, na drugi
               strani seveda tudi nadzor in se preprečuje nezakonito ali pa zmanjšuje možnost
               nezakonitega priseljevanja.<stage type="mag"/> <stage>(nadaljevanje)</stage>
               Mi pričakujemo, da bodo te uredbe stopile v veljavo nekje v letu 2017, tako da bo
               vsega skupaj v Sloveniji predvidoma vključenih 5 mejnih prehodov.</p>
               <p>Posebej želim izpostaviti, da Slovenija pozdravlja ta dvofazni, to dvofaznost
               preverjanj, predvsem zaradi tega, ker smo s strani Republike Slovenije to zagovarjali
               tudi že od samega začetka.</p>
               <p>Posebno pozornost namenjamo tudi varovanju osebnih podatkov, kar se nam zdi tudi
               izjemno pomembno, da bodo uredbe zelo natančno opredelile, za katere namene se bodo
               uporabljali ti podatki in seveda, jasno določeni tudi organi, ki jih bodo lahko
               uporabljali.</p>
               <p>V zvezi s samimi uredbami in kasnejše uveljavitve v naši notranji zakonodaji bomo
               morali predvsem izpostaviti osnovo za evidence, sankcije in pa pravno varstvo
               postopkov. Tu gre predvsem za spremembe Zakona o tujcih. Prav tako bo potrebno
               vzpostaviti osnovo za odškodninsko odgovornost in sprejeti določen varnostni načrt v
               zvezi s tem.</p>
               <p>Pri drugi uredbi, predlog uredbe Evropskega parlamenta in Sveta o uvedbi programa za
               registrirane potnike, Republika Slovenija predlaga preučitveni pridržek na posamezne
               člene uredbe, zlasti tiste člene, ki se nanašajo na podvajanje določb iz vizumskega
               zakonika in pa seveda nekatere dopolnitve k temu predlogu, kar je podrobneje tudi
               navedeno v samem predlogu stališča.</p>
               <p>Skratka, če strnem, vlada podpira te uredbe, še enkrat poudarjam, menimo, da gre za
               zelo pomemben iz zelo pozitiven premik, seveda hkrati pa menimo, da je potrebno
               uredbe v predstavljeni smeri še dograditi, tako da bodo dejansko sledile vsem ciljem,
               ki so opredeljeni v predlogih in cilje Evropske komisije v zvezi s tem.</p>
               <p>Najlepša hvala.</p>
            </sp>
            <sp xml:id="SDT6-OZZEU-redna-66-2013-06-14.sp33">

               <speaker>PREDSEDNIK JOŽEF HORVAT:</speaker>

               <p> Hvala tudi vam, gospod državni sekretar.</p>
               <p>Sam bom predstavil poročilo matičnega delovnega telesa. Na 12. seji 5. junija 2013
               sta državni sekretar na Ministrstvu za notranje zadeve in javno upravo, gospod
               Boštjan Šefic in vodja Službe za evropske zadeve in mednarodno sodelovanje, mag.
               Gregor Janc, predstavila predloge stališč do vseh treh uredb, saj se vsebinsko
               povezujejo in dopolnjujejo.</p>
               <p>V razpravi so člani odbora želeli dodatna pojasnila glede pridržkov Slovenije,
               izrazili so zadržanost do dejstva, da je kadarkoli se soočata vprašanji varnosti in
               varovanja zasebnosti z vidika države varnost na prvem mestu ter izpostavili potrebo
               po zaščiti visoke stopnje varovanja osebnih podatkov v slovenski zakonodaji. Zanimala
               jih je časovnica vzpostavitve tako imenovane pametne meje ter stroški in viri
               financiranja.</p>
               <p>Po podanih odgovorih in pojasnilih predstavnika Ministrstva za notranje zadeve in
               javno upravo je matični odbor sprejel mnenje, v katerem podpira predloge stališč
               Republike Slovenije in predlaga Odboru za zadeve Evropske unije, kot pristojnemu
               odboru, da jih sprejme.</p>
               <p>Predloge stališč je na 10. seji 5. 6. 2013 obravnavala tudi Komisija Državnega sveta
               za mednarodne odnose in evropske zadeve in sprejela mnenje, ki smo jih prejeli. Za
               njihovo predstavitev prosim predsednika komisije, dr. Janivta Goloba. Izvolite.</p>
            </sp>
            <sp xml:id="SDT6-OZZEU-redna-66-2013-06-14.sp34">

               <speaker>DR. JANVIT GOLOB:</speaker>

               <p> Hvala lepa, predsednik, vsem lep pozdrav.</p>
               <p>Tako je, na 10. seji 5. 6. 2013 smo ob prisotnosti in predstavitvi obeh predstavnikov
                  ministrstva pregledali vse tri uredbe, torej <stage type="mag">17. TRK: (TR)</stage> <stage>(nadaljevanje)</stage>
               486, 487, 488, jih pokomentirali, videli, da je to en korak naprej spet, v poti do
               evropskosti in od štampiljke do računalnika. Tako, da, pot je zelo zanimiva, pa če se
               spomnite 73 let nazaj, to je bilo predstavljeno v prekrasnem filmu o enem diplomatu
               Sousi, to je bil portugalski veleposlanik v Franciji, kako je s štampiljko rešil
               tisoče življenj Židov, ki so šli iz Francije v Portugalsko, tako se mi zdaj od tega
               sveta štampiljk očitno poslavljamo, je pa štampiljka včasih pomenila življenje.
               Sprejeli smo in ...</p>
            </sp>
            <sp xml:id="SDT6-OZZEU-redna-66-2013-06-14.sp35">

               <speaker>PREDSEDNIK JOŽEF HORVAT:</speaker>

               <p> Lepa hvala, dr. Golob, tudi za ta pomemben zgodovinski vložek.</p>
               <p>Kolegice in kolegi, odpiram razpravo, samo bi jaz najprej predstavnike ministrstva
               vprašal, čeprav ste na matičnem delovnem telesu pojasnili financiranje, vire
               financiranja, pa je to gotovo zanimivo tudi za članice in člane tega odbora.</p>
               <p>Želi še kdo razpravljati? Zaenkrat ne. Gospod državni sekretar, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp36">

               <speaker>BOŠTJAN ŠEFIC:</speaker>

               <p> Najlepša hvala.</p>
               <p>Tako, kot piše tudi v samem gradivu za današnjo sejo, in kot sem že omenil, leta 2017
               predvidevamo, da bodo te uredbe zaživele tudi v praksi, stroški bodo znašali po
               sedanjih ocenah približno 600 tisoč evrov letno, za oba sistema se bodo krili z
               nacionalnim programom, vendar v okviru sklada za notranjo varnost, tako da bo tukaj
               Slovenija, ne bo neposredno imela finančnih obveznosti, seveda pa bomo morali kriti
               strošek ddv-ja tam, kjer bo potrebno.</p>
               <p>Toliko, mogoče to, na kratko.</p>
            </sp>
            <sp xml:id="SDT6-OZZEU-redna-66-2013-06-14.sp37">

               <speaker>PREDSEDNIK JOŽEF HORVAT:</speaker>

               <p> Hvala lepa, gospod državni sekretar. Se pravi, približno 600 tisoč evrov neto. Kaj
               pa sama vzpostavitev?</p>
            </sp>
            <sp xml:id="SDT6-OZZEU-redna-66-2013-06-14.sp38">

               <speaker>BOŠTJAN ŠEFIC:</speaker>

               <p> Kar se tiče same vzpostavitev, po sedanjih ocenah bo ta strošek okoli 800 tisoč
               evrov znašal.</p>
            </sp>
            <sp xml:id="SDT6-OZZEU-redna-66-2013-06-14.sp39">

               <speaker>PREDSEDNIK JOŽEF HORVAT:</speaker>

               <p> Hvala lepa za vaša pojasnila.</p>
               <p>Zaključujem razpravo.</p>
               <p>Kolegice in kolegi, ker je predlog stališča precej obsežen, ga, če se seveda
               strinjate, ga ne bi bral, je kakšna stran in pol, tako da dajem na glasovanje predlog
               stališča kot je zapisan na 4. in 5. strani gradiva, ki nam ga je vlada poslala 7.
               junija 2013. Soglašate s takšnim načinom dela? Ugotavljam, da ja, potem prehajamo na
               glasovanje.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O SPREMEMBI UREDBE (ES) ŠT.
                  562/2006 V ZVEZI Z UPORABO SISTEMA VSTOPA/IZSTOPA (SVI) IN PROGRAMA ZA
                  REGISTRIRANE POTNIKE (PRP).</title>
               </p>
               <p>Bi morda želel kaj dodati gospod Boštjan Šefic, državni sekretar? Ugotavljam, da ne.
               Enako tudi sprašujem predsednika Komisije Državnega sveta, dr. Goloba. Želite kaj
               dodati, gospod dr. Golob? Ugotavljam, da ne. Želi kdo od članov in članic
               razpravljati? Ugotavljam, da ne.</p>
               <p>K predlogu stališča Republike Slovenije bi predlagal amandma, ki se glasi, na koncu
               besedila prvega odstavka se črta vejica in besedilo "ki so opredeljene v obrazložitvi
               tega stališča".</p>
               <p>V obrazložitev tega amandmaja morda, gre za amandma, ki je redakcijske narave in
               vlado sprašujem, če se strinja s predlaganim amandmajem?</p>
            </sp>
            <sp xml:id="SDT6-OZZEU-redna-66-2013-06-14.sp40">

               <speaker>BOŠTJAN ŠEFIC:</speaker>

               <p> Ja, se strinjamo.</p>
            </sp>
            <sp xml:id="SDT6-OZZEU-redna-66-2013-06-14.sp41">

               <speaker>PREDSEDNIK JOŽEF HORVAT:</speaker>

               <p> Hvala lepa. <stage type="mag"/> <stage>(nadaljevanje)</stage> Ali želi kdo
               razpravljati o predlaganem amandmaju redakcijske narave? Ugotavljam, da ne in potem
               prosim, da glasujemo o predlaganem amandmaju.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Zdaj na glasovanje dajem predlog stališča s sprejetim amandmajem, ki se glasi,
               Republika Slovenija podpira predlog uredbe za spremembo zakonika o schengenskih
               mejah, ki je nujna posledica predlogov uredb o vzpostavitvi sistema vstopa in izstopa
               in programa za registrirane potnike, meni, da je predlog uredbe dobra osnova za
               nadaljnjo razpravo, v procesu pogajanj pa bo Republika Slovenija poskušala uveljaviti
               dopolnitve nekaterih določb. Republika Slovenija si bo prizadevala, da se pri
               obdelavi osebnih podatkov doseže spoštovanje načela minimizacije obdelave osebnih
               podatkov, s posebnim poudarkom na človeškem dostojanstvu. Ravno tako si bo Republika
               Slovenija prizadevala, da se določijo jasni nameni obdelave osebnih podatkov in opis
               organov, ki smejo obdelovati osebne podatke. Republika Slovenija bo podala pridržke
               na naslednje določbe: pisno obvestilo državljanov tretje države o vpogledu v sistem
               SVI glede preostanka dni za prebivanje na območju držav članic, 7. člen, ta obveza
               predstavlja dodatno administrativno breme, posledično bo to povzročalo podaljšanje
               trajanja mejne kontrole in s tem daljše čakalne vrste. Glede na predvideno obveznost
               preverjanja verodostojnosti čipa v biometričnem potnem listu je potrebno predlagati
               vzpostavitev sistema strukturirane izmenjave orodja za tako preverjanje brez dodatnih
               finančnih posledic.</p>
               <p>Kolegice in kolegi, predlagam, da glasujemo o predlogu stališča.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bilo stališče sprejeto.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA UREDBE EVROPSKEGA PARLAMENTA IN SVETA O VZPOSTAVITVI SISTEMA
                  VSTOPA/IZSTOPA (SVI) ZA EVIDENTIRANJE PODATKOV O VSTOPU IN IZSTOPU DRŽAVLJANOV
                  TRETJIH DRŽAV PRI PREHAJANJU ZUNANJIH MEJA DRŽAV ČLANIC EVROPSKE UNIJE.</title>
               </p>
               <p>Sprašujem ponovno državnega sekretarja, želi dopolnitev? Ne. Enako sprašujem dr.
               Goloba, tudi ne. Želi kdo razpravljati od članic in članov odbora? Ugotavljam, da
               ne.</p>
               <p>K predlogu stališča Republike Slovenije tudi tukaj predlagam amandma, ki se glasi, v
               7. odstavku se črta 6. alineja, ki se glasi "jezikovni pridržek na posamezne
               določbe". Osmi odstavek se spremeni tako, da se glasi, "Republika Slovenija vlaga
               jezikovni pridržek na posamezne določbe". Sedanji 8. odstavek postane novi 9.
               odstavek.</p>
               <p>Gre za amandma v osnovi redakcijske narave, ki bolje izpostavi pomen jezikovnega
               pridržka na posamezne določbe predloga uredbe. Ali se vlada strinja s predlaganim
               amandmajem?</p>
            </sp>
            <sp xml:id="SDT6-OZZEU-redna-66-2013-06-14.sp42">

               <speaker>BOŠTJAN ŠEFIC:</speaker>

               <p> Predsednik, strinjamo se.</p>
            </sp>
            <sp xml:id="SDT6-OZZEU-redna-66-2013-06-14.sp43">

               <speaker>PREDSEDNIK JOŽEF HORVAT:</speaker>

               <p> Hvala lepa.</p>
               <p>Želi kdo razpravljati o amandmaju? Ne želi. Prosim, da glasujemo o predlaganem
               amandmaju.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Ker je predlog stališča precej obsežen, ga, če se kolegice in kolegi seveda
               strinjate, ne bi bral. Ugotavljam strinjanje. Tako da dajem na glasovanje predlog
               stališča, kot je zapisan na 5. in 6. strani gradiva, ki nam ga je vlada poslala 7. 6.
               2013, pri čemer se temu predlogu stališča doda tudi ravnokar sprejeti amandma. Seveda
               kolegice in kolegi dobite sprejete sklepe stališča tudi v pisni obliki.</p>
               <p>Zdaj glasujmo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto in<stage type="mag"/>
               <stage>(nadaljevanje)</stage> s tem končujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O KOLEKTIVNEM UPRAVLJANJU
                  AVTORSKIH IN SORODNIH PRAVIC TER IZDAJANJU VEČOZEMELJSKIH LICENC ZA PRAVICE ZA
                  GLASBENA DELA ZA SPLETNO UPORABO NA NOTRANJEM TRGU – KOMPROMISNI PREDLOG
                  PREDSEDSTVA.</title>
               </p>
               <p>Gradivo k tej točki smo prejeli od vlade 31. maja 2013 na podlagi 1. odstavka 4.
               člena zakona o sodelovanju med Državnim zborom in vlado o zadevah Evropske unije.
               Skrajni rok za obravnavo predloga stališča v Državnem zboru je danes, 14. 6. 2013.
               Gradivo je bil v skladu z določili Poslovnika Državnega zbora dodeljeno v obravnavo
               Odboru za zadeve Evropske unije kot pristojnemu odboru ter Odboru za gospodarstvo kot
               matičnemu delovnemu telesu. Slednji ga je obravnaval na 32. nujni seji 12. 6. 2013 in
               sprejel mnenje, ki smo ga prejeli.</p>
               <p>Naj omenim, da gre za drugo obravnavo zadeve v Državnem zboru, prvič smo jo v Državni
               zbor prejeli 23. 8. 2012, Odbor za zadeve Evropske unije pa je stališče Republike
               Slovenije sprejel na 27. seji 7. 9. 2012. Hkrati je bil ob prvi različici predloga
               direktive izveden tudi postopek nad upoštevanjem načela subsidiarnosti, Odbor za
               zadeve Evropske unije je na 14. nujni seji 28. 9. 2012 sprejel sklep, s katerim je
               predlagal izvedbo postopka nadzora nad upoštevanjem načela subsidiarnosti v tem
               predlogu direktive, nato pa je na 16. nujni seji 24. 10. 2012 na podlagi mnenja
               Odbora za gospodarstvo sprejel sklep, da predlog direktive načelo subsidiarnosti
               ustrezno upošteva.</p>
               <p>Najprej prosim gospo Andrejo Kert, državno sekretarko na Ministrstvu za gospodarski
               razvoj in tehnologijo, da nam predstavi predlog direktive in zlasti predlog stališča
               Republike Slovenije. Gospa državna sekretarka, pozdravljeni, in izvolite, imate
               besedo.</p>
            </sp>
            <sp xml:id="SDT6-OZZEU-redna-66-2013-06-14.sp44">

               <speaker>ANDREJA KERT:</speaker>

               <p> Hvala lepa.</p>
               <p>Kot je bilo že omenjeno, gre zopet za kompromisni predlog, ki je nadaljevanje
               prejšnjih in že na začetku moram povedati, da ti postopki še tečejo in da bomo
               verjetno v naslednjih tednih še prihajali z novimi stališči.</p>
               <p>Tako da danes bi predstavila stališče na zadnje gradivo, ki je bilo predstavljeno
               izpred meseca dni. V predlogu stališča podpiramo poenotenje ureditve področja
               kolektivnega upravljanja pravic za zagotovitev učinkovitega in preglednega delovanja
               kolektivnih organizacij. Spodbujanje in olajšanje izdajanja večozemeljskih licenc
               lahko pozitivno vpliva na razpoložljivost novih ponudb za potrošnike in ponudnike
               storitev. Menimo pa, da je potrebno zagotoviti, da ureditev kolektivnega upravljanja
               pravic ne bo negativno vplivalo na kulturno raznolikost. Pri posameznih določilih
               bodo potrebni tako še določeni popravki in pa dopolnitve, zato imamo do tega
               kompromisnega predloga vsebinski pridržek.</p>
               <p>Naštela bi pa mogoče najpomembnejše točke, na katere želimo še posebej opozarjati in
               sicer, ohranitev sistema izdaje dovoljenj kolektivnim organizacijam na njihovem
               ozemlju, torej po sedežu, ugotovitev, da imajo kolektivne organizacije v vseh
               pogledih monopolni položaj, potem prosto upravljanje storitev kolektivnih organizacij
               na celotnem območju EU lahko vodi do razpršitve repertoarja, posledično pa tudi do
               ukinitve monopolnega položaja, kar po našem mnenju ni v korist niti imetnikom pravic,
               niti uporabnikom.</p>
               <p>Poleg tega imamo še nekatere pripombe v zvezi s pristojnostmi posameznih deležnikov,
               vendar ni tako pomembno, da bi sedaj posebej poudarjala. Kot sem že rekla, imamo že
               nov kompromisni predlog na mizi, pa pričakujemo v naslednjih dneh še dodatno, oziroma
               menda je že pripravljeno, tako da bomo verjetno zelo kmalu zopet prišli z novim
               predlogom stališč glede na novejše rešitve. Hvala lepa.</p>
            </sp>
            <sp xml:id="SDT6-OZZEU-redna-66-2013-06-14.sp45">

               <speaker>PREDSEDNIK JOŽEF HORVAT:</speaker>

               <p> Hvala vam, gospa državna sekretarka.</p>
               <p>Za predstavitev mnenja matičnega delovnega telesa pa prosim podpredsednico, gospo
               Aleksandro Osterman.</p>
            </sp>
            <sp xml:id="SDT6-OZZEU-redna-66-2013-06-14.sp46">

               <speaker>ALEKSANDRA OSTERMAN (PS PS):</speaker>

               <p> Hvala za besedo, gospod predsednik.</p>
               <p>Odbor za gospodarstvo je na 32. nujni seji 12. 6. 2013 kot matično delovno telo
               obravnaval zadevni predlog stališča Republike Slovenije. Potrebno je poudariti, da je
               uvodno dopolnilno obrazložitev predlagatelja podala državna sekretarka na <stage type="mag"/> <stage>(nadaljevanje)</stage> Ministrstvu za gospodarski razvoj
               in tehnologijo, Andreja Kert, kjer Republika Slovenija podpira poenotenje ureditve
               področja kolektivnega upravljanja pravic, saj meni, da je potrebno zagotoviti
               učinkovito in pregledno delovanje kolektivnih organizacij.</p>
               <p>Razprave članov odbora o stališču Republike Slovenije ni bilo. Odbor k predlaganemu
               stališču Republike Slovenije ni sprejel kakršnih koli amandmajev in zato Odbor za
               gospodarstvo je sprejel mnenje, da odbor podpira obravnavani predlog stališča ter
               predlaga Odboru za zadeve Evropske unije, da predlog stališča sprejme. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp47">

               <speaker>PREDSEDNIK JOŽEF HORVAT:</speaker>

               <p> Hvala lepa, kolegica Osterman.</p>
               <p>Predlog stališča je na 10. seji 5. 6. 2013 obravnavala tudi Komisija Državnega sveta
               za mednarodne odnose in evropske zadeve in sprejela mnenje, ki smo ga prejeli. Za
               njegovo predstavitev prosim ponovno predsednika komisije, dr. Janvita Goloba.</p>
            </sp>
            <sp xml:id="SDT6-OZZEU-redna-66-2013-06-14.sp48">

               <speaker>DR. JANVIT GOLOB:</speaker>

               <p> Hvala lepa, gospod predsednik.</p>
               <p>Tako je, na 10. seji 5. 6. je Komisija za mednarodne odnose in evropske zadeve
               sprejela mnenje, obrazložitev sta podala s strani ministrstva dr. Peter Vrtačnik in s
               strani Urada za intelektualno lastnino gospa Petra Boškin. Izkazalo se je, da
               komisija Državnega sveta ima člane, ki se na to problematiko razumejo, gospod Antauer
               se je poglobil v te stvari, dal nekatere pripombe, ki smo jih zapisali v mnenju,
               vendar koncem koncev smo oba cilja zaznali, ju podpiramo, videli smo, da je notri več
               evropskosti in napredek.</p>
               <p>Čemer smo pa, samo da povzamem nekaj bistvenega, omenili, da obstaja bojazen pred
               okrepljenim položajem večjih imetnikov pravic in velikih kolektivnih upravljavcev na
               škodo manjših. S strani ministrstva so to zaznali in upam, da bodo to tudi v
               nadaljevanju, kakorkoli se bo to procesiralo naprej, upoštevali.</p>
               <p>Sicer pa da povzamem formalno, mnenje je sprejeto in vi ga lahko naprej tudi
               obdelujete. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp49">

               <speaker>PREDSEDNIK JOŽEF HORVAT:</speaker>

               <p> Hvala vam, dr. Golob.</p>
               <p>Jaz pa odpiram razpravo, kdo želi razpravljati? Mogoče za začetek bi jaz, spoštovana
               gospa državna sekretarka vprašal, katere so tiste ključne spremembe med prvotnim
               predlogom in kompromisnim besedilom predsedstva in kam gredo nove rešitve, ki ste jih
               navedli. Zdaj kar zadeva vsebinski pridržek pa ste pravzaprav že povedali. Izvolite,
               imate besedo.</p>
            </sp>
            <sp xml:id="SDT6-OZZEU-redna-66-2013-06-14.sp50">

               <speaker>ANDREJA KERT:</speaker>

               <p> Hvala lepa.</p>
               <p>Jaz bi tudi prosila kolega Pšeničnika, generalnega direktorja direktorata, ki pokriva
               to področje, da vam pove vsebinske razlike.</p>
               <p>Če lahko, hvala.</p>
            </sp>
            <sp xml:id="SDT6-OZZEU-redna-66-2013-06-14.sp51">

               <speaker>PREDSEDNIK JOŽEF HORVAT:</speaker>

               <p> Ja, gospod Pšeničnik, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp52">

               <speaker>MAG. DUŠAN PŠENIČNIK:</speaker>

               <p> Ja, hvala lepa.</p>
               <p>Pomisleki, ki smo jih že izrazili pri prvi obravnavi tega dokumenta so šli predvsem v
               smeri morebitnih negativnih učinkov na kulturno raznolikost in na obstoječe ureditve
               kolektivnih organizacij po posameznih državah članicah. In na vseh točkah, kjer je
               bilo mogoče še ponovno poudariti, da ta predlog ne bo posegal oziroma nima namena
               posegati na področje kulturne raznolikosti, je bilo ustrezno dopolnjeno, tako znotraj
               uvodnih določb, kot kasneje. Zelo intenzivna diskusija se je razvila in še vedno
               traja, v povezavi s statusom kolektivnih organizacij, se pravi, ali je kolektivno
               upravljanje in kolektivne organizacije, so to klasični ekonomski subjekti, ali so
               podvrženi direktivi o storitvah na notranjem trgu oziroma se te dejavnosti lahko
               prosto razvijajo. V skladu z našimi preteklimi usmeritvami smo mi jasno izrazili
               nasprotovanje temu. Naše izhodišče je bilo, da ta direktiva ne sme posegati v
               obstoječe ustroje delovanja kolektivnih organizacij v posameznih državah članicah.
               Besedilo, ki ga imamo na mizi je nekje na meji tega. Pravzaprav direktivo o storitvah
               na notranjem trgu še omenja, obenem bi pa rekel, glede na to, da je ta razprava zelo,
               zelo aktualna, v naslednjih dveh kompromisnih besedilih, ki sta bili pretekli teden
               na mizi in tistemu, ki bo še danes prišel, je šla komisija tako daleč, da je umaknila
                  <stage type="mag"/> <stage>(nadaljevanje)</stage> vse navedbe, povezane z
               direktivo o storitvah na notranjem trgu, se pravi, enostavno je prilagodila to
               intenzivno povezavo s prostim pretokom storitev na tak način, da o tem ne govori.
               Naše mnenje je še vedno, da je to premalo, ker obstoječa ureditev govori nekako na
               tak način, da v posameznih državah članicah pač veljajo za kolektivno organizacijo
               omejitve, ki jih določa država članica sama. V redu, ampak ko je enkrat kolektivna
               organizacija ustanovljena, tudi v drugi državi članici, če dobi pravico za čezmejno
               licenco, lahko opravlja to dejavnost čez mejo, se pravi, čezmejni element je tukaj
               notri še zmeraj prisoten. Naša zahteva je, da je tudi ta čezmejni element vezan na
               predhodno avtorizacijo v tisti državi članici, tako daleč še nismo prišli. Komisija
               je tukaj zadržana, predvsem v tej luči, ker ve,da potekajo tudi sodni postopki pred
               Svetom in da ta zadeva še ni popolnoma razrešena, da želi tukaj ostati nekako
               nevtralna, v tej direktivi. Ampak naše zahteve tukaj notri so jasne, podpira jih tudi
               še nekaj drugih držav članic, tako da upamo, da bo tekom nadaljnje razprave še kakšen
               korak naprej tukaj dosežen.</p>
               <p>Mogoče bi glede časovnice omenil, ker sem rekel, da zadnji kompromisni predlog
               pričakujemo pravzaprav danes, namenjen pa bo obravnavi na stalnem odboru
               predstavnikov naslednji teden v sredo, se pravi, bom rekel politična raven se je
               sedaj že vključila v to. Cilj irskega predsedstva je doseči dogovor na Svetu do konca
               meseca junija, dogovor v takšni obliki, da se gredo lahko pogajati z Evropskim
               parlamentom kot z zakonodajalcem. Skupni cilj Komisije ostaja, da bi dosegli dogovor
               v prvem branju v obstoječi v obstoječi sestavi Evropskega parlamenta, se pravi, do
               pomladi naslednje leto. Kar nekaj držav članic, vključno z nami, je mnenja, da je za
               takšno politično diskusijo še prezgodaj, tako da naslednji tedni bodo zelo pomembni s
               stališča obravnave te direktive, ali bo sploh zadostno soglasje, da bo že sprejet
               mandat za pogajanja z Evropskim parlamentom. Ključne točke so pa dejansko te, ki sem
               jih zdaj omenil in mogoče še dilema, da bi prišlo do razpršitve repertoarja, kar bi
               lahko bilo na roko tudi nekaterim velikim kolektivnim organizacijam in tako
               imenovanega "cherry picking-a", kar pomeni, da bi kolektivne organizacije dejansko
               izbirale tista dela, ki se pogosto uporabljajo, zelo pogosto uporabljajo, tista, ki
               se pa manj uporabljajo, bi pa bila nekako potisnjena na stran. Tukaj je pa že en link
               spet vzpostavljen, povezava vzpostavljena napram kulturne identitete, sploh manjših
               držav članic, tako da tukaj smo posebej previdni.</p>
               <p>Hvala.</p>
            </sp>
            <sp xml:id="SDT6-OZZEU-redna-66-2013-06-14.sp53">

               <speaker>PREDSEDNIK JOŽEF HORVAT:</speaker>

               <p> Hvala lepa, gospod Pšeničnik.</p>
               <p>Glede na to, da ste omenjali časovnico, če prav razumem je potem zelo težko narediti
               časovno projekcijo in odgovoriti na vprašanje, kdaj lahko v Državnem zboru
               pričakujemo novelo zakona o avtorskih in sorodnih pravicah?</p>
            </sp>
            <sp xml:id="SDT6-OZZEU-redna-66-2013-06-14.sp54">

               <speaker>MAG. DUŠAN PŠENIČNIK:</speaker>

               <p> Kot rečeno, novela zakona o avtorskih in sorodnih pravicah, vsaj v tem sklopu, ki
               ga sedaj pripravljamo, ne želi vključevati tega vprašanja. Naša odločitev je bila, da
               gradimo na sistemu, kot ga sedaj imamo, tako da to ne posegamo, noter so kakšni
               elementi povezani z dodatno transparentnostjo, učinkovitostjo delovanja, ampak v
               okviru obstoječega sistema, kar pomeni, da ta direktiva nikakor ne bo implementirana
               v aktualno novelo, ampak bo predmet zakonskih dopolnitev, v kolikor bo seveda
               direktiva sploh sprejeta, šele v nadaljnjih letih. Novela, ki jo sedaj pripravljamo,
               je povezana z implementacijo direktive o podaljšanju trajanja avtorskih pravic,
               katere rok pa je jeseni v letošnjem letu.</p>
            </sp>
            <sp xml:id="SDT6-OZZEU-redna-66-2013-06-14.sp55">

               <speaker>PREDSEDNIK JOŽEF HORVAT:</speaker>

               <p> Hvala lepa, gospod Pšeničnik, za vaša pojasnila.</p>
               <p>Želi še kdo razpravljati? Ugotavljam, da ne, potem razpravo zaključujem in na
               glasovanje dajem predlog stališča, ki se glasi: Republika Slovenija podpira
               poenotenje ureditve področja kolektivnega upravljanja pravic, saj meni, da je
               potrebno zagotoviti učinkovito in pregledno delovanje kolektivnih organizacij.
               Republika Slovenija se strinja, da bi spodbujanje in olajšanje izdajanja
               večozemeljski licenc lahko pozitivno vplivalo na razpoložljivost novih ponudb za
               potrošnike in ponudnike storitev, pri tem pa je po mnenju Republike Slovenije
               potrebno zagotoviti,<stage type="mag"/> <stage>(nadaljevanje)</stage> da
               ureditev kolektivnega upravljanja pravic ne bo negativno vplivala na kulturno
               raznolikost. Republika Slovenija pozdravlja kompromisni predlog predsedstva, saj
               meni, da predstavlja korak v pravo smer. Pri posameznih členih in v uvodnih določbah
               pa bodo potrebni še določeni popravki in dopolnitve ali spremembe, zato ima Republika
               Slovenija do kompromisnega predloga vsebinski pridržek.</p>
               <p>Prosim, da glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Ugotavljam, da je stališče sprejeto.</p>
               <p>S tem končujem 4. točko dnevnega reda.</p>
               <p>Prehajamo na <title>5. TOČKO DNEVNEGA REDA - ZASEDANJE SVETA EVROPSKE UNIJE ZA OKOLJE,
                  LUKSEMBURG, 18. 6. 2013.</title> Gradivo k tej točki smo prejeli od vlade 13. 6.
               2013 na podlagi 8. člena Zakona o sodelovanju med Državnim zborom in vlado v zadevah
               Evropske unije.</p>
               <p>Prosim mag. Andrejo Jerina, državno sekretarko na Ministrstvu za kmetijstvo in
               okolje, da nam predstavi izhodišča, izvolite.</p>
            </sp>
            <sp xml:id="SDT6-OZZEU-redna-66-2013-06-14.sp56">

               <speaker>MAG. ANDREJA JERINA:</speaker>

               <p> Hvala lepa, predsedujoči, spoštovane poslanke in poslanci.</p>
               <p>Stališče je za tokratno zasedanje ministrov, ki je relativno kratko, gre za poldnevno
               zasedanje, ki je bolj predstavitvene, seznanitvene narave kot dejansko sestanek, na
               katerem bi se kaj pomembnega odločalo. Namenjen je pa obravnavi treh tem, in sicer,
               prvo je vezano na poročilo o napredku glede direktive o trajnostnih kriterijih za bio
               goriva. Druga točka je razprava glede nadaljnjih aktivnosti po končani konferenci
               Združenih narodov o trajnostnem razvoju in tretja razprava o nedavno objavljeni
               strategiji EU za prilagajanje podnebnim spremembam. Pod rano pa bo predsedstvo
               ministre seznanilo z nekaterimi relevantnimi informacijami s področja mednarodnih
               zadev.</p>
               <p>Kar se tiče 1. točke, ki se nanaša na kriterije za bio goriva, gre za poročilo, ki bo
               podano s strani predsedstva in k tej točki ni predvideno, da bi potekala razprava,
               gre pa za to, da se spreminjata dve uredbi, in sicer ena, ki govori o alternativnih
               bio gorivih druge generacije iz neživilskih surovin, to se pravi iz odpadkov in pa
               slame, vezano na direktivo o obnovljivih virih energije. Sama razprava med državami
               članicami je precej zastala, ker so si države na precej različnih stališčih, naj
               spomnim, stališče Slovenije je, da podpiramo te alternative, neživilske surovine kot
               proizvodnjo energentov, namreč ne želimo, da bi zemljišča, ki so namenjena za
               proizvodnjo hrane konkurirala s proizvodnjo energentov, sodimo v Sloveniji, da je
               primarno ohraniti razpoložljivost zemlje, zato da lahko imamo osnovno prehransko
               oskrbo. Kot rečeno, k tej točki razprava ni predvidena.</p>
               <p>Drugo, druga točka je vezana na vseobsežni okvir za obdobje po letu 2015, to pravi,
               nadaljnje aktivnosti po končani konferenci Združenih narodov o trajnostnem razvoju,
               sama razprava naj bi se začela s potrditvijo sklepov svetov vseobsegajočem okviru po
               letu 2015, naj vas pri tem spomnim, da o tem ste že razpravljali, ko vam je stališče
               do tega predstavljalo Ministrstvo za zunanje zadeve, namreč to razpravo so že
               opravili ministri za razvoj v okviru sveta za zunanje zadeve. Če samo spomnim kakšno
               je bilo stališče Slovenije ob tem, da se strinjamo s predlaganim pristopom, predvsem
               se strinjamo s tem, da gre za celovit pristop, kjer po eni strani rešuje oziroma
               naslavlja problematiko trajnostnega razvoja sočasno z bitko proti revščini in sicer
               predvsem na podlagi tudi pravice do razvoja. Tisto, kar je posebej pomembno, tudi v
               odnosu, o katerem bo ravno tako sočasno tekla razprava, namreč o poročilu visokega
               panela eminentnih oseb generalne skupščine Združenih narodov za post-2015, ki ravno
               tako naslavlja ista vprašanja, je za Slovenijo ključno,<stage type="mag"/> <stage>(nadaljevanje)</stage> da ta poročila, ta izhodišča v bistvu izpostavljajo
               potrebo po trajnostnem upravljanju z naravnimi viri, kar je naše osnovno poslanstvo
               znotraj našega ministrstva in sodimo, da smo s trajnostnim upravljanjem z naravnimi
               viri bo možno zagotoviti kakršenkoli razvoj, ki bo primeren na dolgi rok in bo
               sočasno zagotavljal tudi kakovost življenja.</p>
               <p>Tretji, kot zadnja točka razprave, pa je nadaljevanje razprave ministrov ob novi
               strategiji za prilagajanje podnebnim spremembam in pa sprejetje sklepov, ki jih je
               irsko predsedovanje pripravilo kot odziv na strategijo, ki je bila nedavno
               objavljena. Tisto, kar je pomembno znotraj tega je, da ni dovolj, da si prizadevamo
               za omejitev nadaljnjega segrevanja planeta, skratka, da zadevo omejimo na manj kot
               dve stopinji, tisto kar je novo in kar sodimo da je zelo pomembno je, da je potrebno
               najti tudi ustrezen odziv na posledice podnebnih sprememb, ki so že danes tukaj in se
               z njimi spopasti, zato strategija namerava prispevati k boljši odpornosti EU na
               podnebne spremembe za spodbujanje ukrepov s strani držav članic in pa izboljšanjem
               znanja za boljše doseganje, vključevanje in prilagajanje vseh ukrepov in politik
               znotraj EU. Za te namene Komisija v bistvu namerava oziroma predlaga, da bi do leta
               2014 pripravili preglednico, na podlagi katere bi ocenjevali pripravljenost držav
               članic ter leta 2017 ocenili ustreznost teh ukrepov na nivoju držav članic. V kolikor
               bi ta ocena prinesla slabe rezultate, ker bi ugotovili, da pripravljenost znotraj
               držav članic ni na primerni ravni, se predvideva, da bi se sprejeli oziroma začeli
               oblikovati zakonski predlogi. Tisto, kar je pomembno, kar je iz zornega kota
               Slovenije in stališče, ki ga nameravamo zagovarjati je, da je bistveno bolj pomembno
               kot definirati na kakšen način bomo delali strategije in definirati obliko teh
               politik v bistvu prepoznati že tista tveganja, ki so danes in tista tveganja ustrezno
               naslavljati. Ravnokar se dogaja ena od najhujših naravnih katastrof, poplave reke
               Donave. Mi moramo danes začeti naslavljati tisto, kar že vemo, seveda s pogledom tudi
               za obvladovanje tega, kar prihaja v bodoče. Znotraj tega je za nas zelo pomembno
               nadaljevanje razgovorov in ugotavljanje možnosti uporabe zavarovanj in drugih
               finančnih oblik z namenom porazdelitve odgovornosti subjektov za preprečevanje,
               zmanjševanje škode. Na tem področju imamo že relativno dobro prakso na področju
               kmetijstva, ki je seveda ocenjeno kot eno od področij, kjer so ta tveganja največja,
               namreč v okviru že danes, v okviru politike programa razvoja podeželja je možno
               financirati tudi zavarovalniške sheme, na osnovi teh izkušenj je po našem mnenju
               treba graditi tudi ostale možnosti, da bi našli sistem, ki bi zagotavljal možne
               oblike zavarovanj, da bi te posledice naravnih nesreč bile toliko manjše.</p>
               <p>Mislim, da so to ključni poudarki, če bi bilo treba še kaj v nadaljevanju, pa v
               razpravi. Hvala lepa.</p>
            </sp>
            <sp xml:id="SDT6-OZZEU-redna-66-2013-06-14.sp57">

               <speaker>PREDSEDNIK JOŽEF HORVAT:</speaker>

               <p> Najlepša hvala, mag. Andreja Jerina.</p>
               <p>Odpiram razpravo, kolegice in kolegi. Kdo želi razpravljati?</p>
               <p>Spoštovana državna sekretarka, ko ste ravno omenjali poplave s katastrofalnimi
               posledicami, moram reči, da smo imeli tukaj na našem odboru izjemno kvalitetno
               razpravo na torkovi seji, ko smo govorili o energetski samozadostnosti Republike
               Slovenije, kot o realnosti ali kot o mitu, pa se mi zdaj v zvezi s tem odpira
               vprašanje, ali je morda kaj novega glede sistema trgovanja z emisijami, oziroma
               dogovora o tem med državami v okviru mednarodne organizacije za civilno letalstvo,
               mnoge od njih nasprotujejo temu sistemu, ki ga je vpeljala Evropska unija, pa morda,
               če smo že pri <stage type="mag"/> <stage>(nadaljevanje)</stage> neživilskih
               surovinah, kakšno je stanje trenutno glede zamenjave pridobivanja bio goriv iz
               rastlin z neživilskimi surovinami, obstaja kakšen pregled na tem področju? Bi vam bil
               hvaležen za kakšne odgovore. Izvolite.</p>
            </sp>
            <sp xml:id="SDT6-OZZEU-redna-66-2013-06-14.sp58">

               <speaker>MAG. ANDREJA JERINA:</speaker>

               <p> Hvala lepa za ta vprašanja.</p>
               <p>Kar se tiče trgovanj z emisijskimi kuponi oziroma z vključevanjem predvsem letalskega
               sektorja, eden od ukrepov, ki si jih je Evropa želela, zato da bi imeli globalni
               pristop je bil pritegniti tudi tiste, ki niso v sistemu trgovanja, v ta sistem,
               vendar žal so se druge države, ki niso vključene v okviru mednarodne organizacije
               civilnega letalstva temu zoperstavile in so se povezale v okviru svoje organizacije,
               govorimo o 26-ih državah, ki so podpisale deklaracijo, zraven tem državam so se
               pridružile tudi Združene države Amerike in želijo izvajati povračilne ukrepe napram
               EU, ki sodeluje v okviru tega sistema. Tako da zaenkrat smo vsaksebi, odvisno od
               tega, kaj se bo dogajalo na skupščini mednarodne organizacije za civilno letalstvo,
               ki je predvidena za jesen, bomo videli katere korake lahko naredimo, ampak to je
               tipičen primer, ko govorimo, da je treba podnebne spremembe, ki so globalnega značaja
               tudi naslavljati globalno, seveda ti ukrepi zelo drastično posegajo potem med
               konkurenčnost in v resnici na poslovanje sveta in je te dogovore zelo, zelo težko
               doseči in to je tipičen primer, kjer vidimo, da iz tega naslova prihajajo težave.</p>
               <p>Kar se tiče bio razgradljivih ... Samo moment, ja, v Sloveniji nimamo proizvajalca,
               enega imamo, samo moment, da se znajdem s temi papirji, da ne bom govorila na
               pamet.</p>
               <p>A sme moj kolega odgovoriti, lepo prosim, ker je pristojen za to področje, bo
               bistveno lažje, preden jaz najdem v svojih papirjih.</p>
            </sp>
            <sp xml:id="SDT6-OZZEU-redna-66-2013-06-14.sp59">

               <speaker>PREDSEDNIK JOŽEF HORVAT:</speaker>

               <p> Ja, seveda. Izvolite, prosim, gospa državna sekretarka, da se vi odklopite, pa,
               tako ja.</p>
            </sp>
            <sp xml:id="SDT6-OZZEU-redna-66-2013-06-14.sp60">

               <speaker>MATEJ GASPARIČ:</speaker>

               <p>Jaz se opravičujem, imamo taka široka področja, od letalstva do bio goriv.</p>
               <p>Zdaj, kar se bio goriv tiče, kot veste, imamo v Sloveniji enega proizvajalca bio
               goriv, ki ima neko kapaciteto 50 tisoč ton in seveda uporablja oljno ogrščico za
               pridelavo bio dizla. Zdaj, kar se tega tiče je skladno z veljavnimi predpisi se ta
               oljna ogrščica lahko uporablja kot surovina za bio dizel samo do leta 2016. In to
               pomeni, osnovni razlog za to je pa predvsem premajhen prihranek pri zmanjšanju
               emisij, obstaja neka možnost, da se bo to merilo podaljšalo do leta 2017, vendar je
               pa treba tukaj povedati, da seveda želi Evropska komisija maksimalno ščititi
               zemljišča z vidika zmanjševanja poljščin, ki bi bile primerne za predelavo bio dizla.
               Zdaj seveda bio dizel druge generacije, kot veste, prva generacija, zaradi tega je v
               Evropi veliko nesoglasje, ker je že veliko neke infrastrukture bilo vložene v prvo
               generacijo, v Sloveniji relativno malo, tako da mi pričakujemo, da iz druge
               generacije, zlasti tukaj, kjer so pač te ostanki poljščin, da je tukaj možen nek
               kompromis, dejstvo pa je, da obstajajo tudi možnosti za drugo generacijo bio goriv iz
               lesne bio mase, kar bi bilo pa seveda za Slovenijo nekaj, kar bi bilo zanimivo,
               vendar tehnologije še čakamo, tako da tukaj je trenutno takšno stanje. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp61">

               <speaker>PREDSEDNIK JOŽEF HORVAT:</speaker>

               <p> Hvala lepa, jaz bi samo prosil, da se za magnetogram predstavite.</p>
            </sp>
            <sp xml:id="SDT6-OZZEU-redna-66-2013-06-14.sp62">

               <speaker>MATEJ GASPARIČ:</speaker>

               <p> Matej Gasparič iz Ministrstva <stage type="mag"/>
               <stage>(nadaljevanje)</stage> za kmetijstvo in okolje. Hvala.</p>
            </sp>
            <sp xml:id="SDT6-OZZEU-redna-66-2013-06-14.sp63">

               <speaker>PREDSEDNIK JOŽEF HORVAT:</speaker>

               <p> Najlepša hvala.</p>
               <p>Je še kakšno vprašanje? Ugotavljam, da ne, zato razpravo zaključujem in na razpravo
               dajem predlog sklepa, ki se glasi. Odbor za zadeve Evropske unije se je seznanil z
               izhodišči za udeležbo delegacije Republike Slovenije na zasedanju Sveta Evropske
               unije za okolje, ki bo v Luksemburgu 18. 6. 2013 in jih podprl. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 5. točko dnevnega reda in se sodelujočim zahvaljujem.</p>
               <p>Prehajamo na <title>6. TOČKO DNEVNEGA REDA - ZASEDANJE SVETA EVROPSKE UNIJE ZA
                  ZAPOSLOVANJE, SOCIALNO POLITIKO, ZDRAVJE IN VARSTVO POTROŠNIKOV, LUKSEMBURG, 20.
                  IN 21. 6. 2013</title>. Gradivo k tej točki smo prejeli od vlade 13. 6. 2013 na
               podlagi 8. člena Zakona o sodelovanju med Državnim zborom in vlado v zadevah Evropske
               unije.</p>
               <p>Med nami lepo pozdravljam ministrico, dr. Anjo Kopač Mrak, ministrico za delo,
               družino in socialne zadeve in enake možnosti in prosim za, ali je še kdo iz
               Ministrstva za zdravje, aha, ja, pozdravljam tudi gospo Mojco Gobec, generalno
               direktorico direktorata za javno zdravje na Ministrstvu za zdravje, da nam
               predstavita svoje stališče. Izvolite.</p>
            </sp>
            <sp xml:id="SDT6-OZZEU-redna-66-2013-06-14.sp64">

               <speaker>DR. ANJA KOPAČ MRAK:</speaker>

               <p> Hvala za besedo, bi jaz najprej začela, ker smo 20. 6. najprej to, kar ministrstvo
               pokriva. Torej lep pozdrav, gospod predsednik, poslanke in poslanci.</p>
               <p>Meni je vedno zanimiva ta razprava zaradi tega, ker se morda premalo zavedamo pomena
               odločitev področnih svetov, ki posredno vplivajo tudi na našo domačo politiko ali nam
               je všeč ali ne. Pa se mi zdi, da te razprave o evropski politiki, stališče Republike
               Slovenije, da bi morale biti bolj pomembne, da bi morali tudi matični odbori pri tem
               sodelovati, morda tudi iz tega stališča, da profesionalno predavam o evropski
               socialni politiki imam morda drugačen pogled tudi na to stvar.</p>
               <p>Skratka, ta naš svet, ki bo zdaj 20. 6. ima nekaj ne toliko pomembnih zakonodajnih
               aktov, kjer gre predvsem za poročilo "progress report", torej poročilo o stanju
               stvari, torej ne sprejema se v dokončni obliki, so pa pomembne nekatere druge
               razprave, ki so bolj politične, predvsem je ta razprava, ki je pomembna, glede EU
               semestra, torej tisto, kar nam je Evropska komisija dala državam članicam priporočila
               in seveda naš EPSCO svet obravnava tista priporočila, ki zadevajo naše ministrstvo in
               pred tem zasedanjem so svoje opravili tudi pristojni odbori, SPC in EMCO in tukaj
               lahko rečem, da so naši strokovni predstavniki, torej predvsem generalni direktorji,
               ker se mi zdi, da je tako pomembna tema, da so na teh usklajevanjih, vsaj z našega
               ministrstva, sodelovali generalni direktorji, dosegli kar nekaj sprememb in ena izmed
               takih, ki se mi zdi pomembna je, da pri poudarjanju Evropske komisije o priporočilu
               Slovenije glede vzpostavitev sistema za dolgotrajno nego in oskrbo, da smo dosegli,
               da ni povezave pri tej vzpostavitvi z "means testing-om", torej pomeni angleško, da
               je bil sistem vzpostavljen na način, da je upravičenost do teh sredstev in pravic
               pogojena z materialnim položajem posameznikov. To se mi zdi pomembno in pomeni, da
               smo dosegli nekaj, da lahko sistem vzpostavimo predvsem glede na potrebe, ne pa glede
               na materialni položaj posameznikov. Tako da tukaj sem zelo vesela, da so naši
               generalni direktorji opravili pomembno delo.</p>
               <p>Jaz bom na tem, ni še točno točk za razpravo, ampak jaz se bom tukaj oglasila in bom
               izpostavila predvsem en element, ki se mi zdi pomemben in to je, da se moramo
               zavedati, ko govorimo o konkurenčnosti, da ni zgolj minimalna plača in stroški dela
               element zagotavljanja konkurenčnosti in da seveda pritisk na zniževanje stroškov
               dela, predvsem v naših priporočilih izpostavljeno znižanje minimalne plače v razmerju
               do povprečne plače, menim, da je napačna strategija, predvsem v smislu vprašanja
               socialne dimenzij Evropske unije in znotraj tega Evropske monetarne unije, ki bo tudi
               predmet razprave na Evropskem svetu. Zdi se mi, da se vidi, kam je Grčija odšla,
               tisto <stage type="mag"/> <stage>(nadaljevanje)</stage> kar se nam ne sme
               zgoditi in da je potrebno izpostaviti, da naš matični svet tukaj zelo jasno izpostavi
               stališče, da zagovarjamo dostojno delo, kreiranje delovnih mest, ki so dostojna,
               torej ne kreiramo delovnih mest, ki ne zagotavljajo možnosti preživetja ljudem in to
               v tej intervenciji res želim izpostaviti, da je treba tudi to videti in tudi če po
               drugi strani govorimo o dostojnosti pokojnin, pokojnina je samo končna posledica plač
               in v kolikor posegamo in znižujemo višino minimalne plače pod ravnjo izračunanih
               stroškov preživetja, se mi zdi, da ne Slovenija, če je pogledamo kot nacionalno
               državo, ne kot Evropa kot celota, ne more biti to neka politika, ki bo preživela na
               dolgi rok.</p>
               <p>Pomembna razprava bo tudi glede zaposlovanja mladih, v okviru iniciative "youth
               employment initiative" kot veste, ki je bila sprejeta februarja na Evropskem svetu in
               ki je nekako za Slovenijo postavila nesrečno mejo 25-ih odstotkov stopnje
               brezposelnih mladih, ki jo ne dosegamo v letu 2012 in zdaj gre predvsem v smeri res
               napori vseh ministrstev, tako MGRT-ja, kot našega, kot tudi predsednice vlade, kot
               tudi ministra za zunanje zadeve, opravljeni so bili, jaz sem osebno govorila po
               telefonu s komisarjem, opravljenih je bilo več bilateral na to temo, da dejansko
               izpostavljamo, da če bo pogoj tako kot je, bo Slovenija edina regija znotraj
               kohezije, ki ne bo upravičena do teh sredstev, zato se pogajamo o tem, da bi se
               seveda ta pogoj 25 odstotkov malce drugače opredelil in da bi se upošteval predvsem
               prirast, torej, da bi se ob tem 25 odstotkov dalo tudi možnost, da se upošteva
               prirast, ki pa se je na žalost v Sloveniji, v lanskem letu je bil prirast stopnje
               brezposelnosti mladih 7,1 odstoten in je bil najvišji v okviru teh regij. Skratka,
               tukaj jaz verjamem, da je možen še kompromis, tudi na podlagi tega, kar se je
               dogajalo v Evropskem parlamentu, kjer je šel predlog že skozi prvo branje in je bil
               sprejet amandma, ki povišuje starost iz 25 na 29 in spušča to stopnjo brezposelnosti
               na 20 odstotkov. Seveda, tukaj bo iskanje nekega kompromisa. Tudi Italija zdaj
               izpostavlja pomen, da bi se dvignila starostna meja na 29 let, kar je za Slovenijo
               pomembno, bomo pa zagovarjali neko fleksibilnost, ker Italijani izpostavljajo nizko
               izobražene, medtem ko imamo mi, ko pridemo do 29 let seveda problem s kadrom, ki ima
               visoko stopnjo izobrazbe.</p>
               <p>Torej, jaz verjamem, da bomo do tega denarja upravičeni in ko bomo, bo približno 10
               milijonov evrov, še vedno na žalost teh 6 milijard, kakor se sliši veliko, velja za
               800 tisoč brezposelnih, bi bili lahko upravičeni, vemo pa, da imamo na žalost v
               Evropi 26 milijonov mladih, ki so brezposelni. Skratka, problem je še mnogo večji in
               to ni zadnji sklad, ampak bo morala tudi Evropa razmišljati širše, jaz mislim, da se
               tukaj zdaj tudi dogaja več stvari hkrati, tako da lahko pričakujemo v naslednji
               polovici leta več iniciativ v tej smeri. Tudi Evropska komisija želi podatke o tem,
               na kakšen način države članice implementirajo "youth guarantee", ki je že v
               preteklosti bila sprejeta, predvsem v smislu, da se mladim zagotavlja po 4 mesece
               brezposelnosti neko obliko aktivacije v okviru aktivne politike zaposlovanja in pa
               seveda sama zaposlitev.</p>
               <p>Torej, mi bomo tudi kot, pripravljamo interventni zakon, s katerim bomo znižali
               prispevke delodajalcev, bomo delodajalce dejansko oprostili za plačilo socialnega
               zavarovanja prispevkov, ki izhajajo iz socialnega zavarovanja za obdobje dveh let, v
               kolikor mlado brezposelno osebo zaposlijo za nedoločen čas, najmanj za obdobje dveh
               let, bodo pa tudi drugi ukrepi, ki bodo kasneje ob drugi priložnosti
               predstavljeni.</p>
               <p>Morda zanimiva je tudi točka, predlog uredbe za najbolj ogrožene, na žalost bo zgolj
               poročilo o napredku, ker se države članice niso uspele dogovoriti na kakšen način bo
               ta sklad deloval, tukaj se sedaj tudi pripravlja, da ne bo pravna oblika dosjeja, ne
               bo več uredba, vendar bo sklep zgolj, tukaj ima Slovenija tudi interes, ker namreč se
               verjetno spomnite, da smo imeli v okviru kmetijske politike je bila v obliki pomoči
               za hrano, ki je bila <stage type="mag"/> <stage>(nadaljevanje)</stage>
               izpogajana, da velja samo še v letošnjem letu zaradi sodbe Evropskega sodišča, da je
               to v nasprotju s pravili delovanja Evropske unije in sedaj naj bi se ta ukrep
               prenesel v ta sklad za najbolj ogrožene, tukaj je treba poudariti, da je Slovenija
               ves čas, tukaj smo zelo intenzivno sodelovali tudi s Francijo pri tem, da dosežemo,
               da se ta sklad ustanovi, na žalost pa tudi zdaj ta denar, ki bo namenjen, bo manjši
               kot je bil, tako da bomo se v okviru teh morali tudi zelo intenzivno pogovarjati o
               naslednjem našem proračunu za 2014, na kakšen način bomo ta manko sredstev, ki ga
               bomo imeli Karitas in Rdeči križ, ki danes razdeljujeta to obliko pomoči, kako bomo
               kompenzirali.</p>
               <p>Potem je še ena pomembna stvar in to je diskusija o Evropskem globalizacijskem
               skladu, tudi tam so pogajanja, Slovenija je imela od začetka malce zadržano pozicijo,
               mislim pa da je vseeno prav, da podpremo Evropski globalizacijski sklad kot neko
               obliko solidarnosti in da tudi podpremo širjenje njihove pristojnosti, torej, da gre
               predvsem za posledice krize in da imajo posebno prednostno vključitev mladi, bomo pa,
               trenutno je predlog 55-odstotno sofinanciranje s strani Evropske unije, mi bi želeli
               višjo in bomo to v pogajanjih tudi zagovarjali. Tako, da to bo to, kar se bo dogajajo
               na tem Evropskem svetu.</p>
            </sp>
            <sp xml:id="SDT6-OZZEU-redna-66-2013-06-14.sp65">

               <speaker>PREDSEDNIK JOŽEF HORVAT:</speaker>

               <p> Najlepša hvala, gospa ministrica, za koncizno predstavitev stališča Republike
               Slovenije.</p>
               <p>Zdaj dajem še besedo gospe Mojci Gobec z Ministrstva za zdravje. Izvolite.</p>
            </sp>
            <sp xml:id="SDT6-OZZEU-redna-66-2013-06-14.sp66">

               <speaker>MOJCA GOBEC:</speaker>

               <p> Hvala za besedo, gospod predsedujoči, spoštovani poslanci.</p>
               <p>Ministri za zdravje se bodo drugi dan zasedanja Sveta osredotočili predvsem na
               razpravo o kompromisnem predlogu direktive Evropskega parlamenta in Sveta o
               približevanju zakonov in drugih predpisov držav članic o proizvodnji, predstavitvi in
               prodaji tobačnih in povezanih izdelkov, ki ga pripravlja irsko predsedstvo, tobačna
               direktiva krajše.</p>
               <p>Poudariti je treba, da je v času irskega predsedovanja bil ta predlog direktive
               obravnavan na številnih zasedanjih delovne skupine Sveta za javno zdravje in da se je
               v času obravnave predloga te direktive, da sta se oblikovali dve skupini držav
               članic, ena, ki se je zavzemala za bolj javnozdravstvene vidike te direktive in
               druga, ki ima močno razvito tobačno industrijo, zaradi česa je seveda bolj
               zagovarjala stališča industrije. Irsko predsedstvo zdaj Svetu EU predlaga kompromisni
               predlog dokumenta z namenom, da se na tem junijskem zasedanju Sveta doseže nek
               splošni pristop in da se nadaljuje obravnava direktive.</p>
               <p>Končnega besedila predloga še nimamo, kajti o njem danes razpravlja, danes popoldne,
               odbor stalnih predstavnikov. Vendar lahko na kratko opišem ključne elemente
               kompromisnega predloga in sicer, površina sestavljenih zdravstvenih opozoril na
               škatlicah tobaka za kajenje naj bi zdaj pokrivala samo 70 procentov površine in ne
               75, kot je bil prvotni predlog, potem naj bi se cigarete s premerom manj kot 7,5
               milimetrov, to so "slim" cigarete, naj se ne bi več štele med prepovedane elemente,
               namesto tega je Komisiji naročeno, da poroča o tržnem razvoju tankih cigaret. Glede
               značilnih arom in dodatkov, ki so bistveni za proizvodnjo, je predsedstvo ohranilo
               glavni cilj predloga, to je prepoved dajanja na trg tobačnih izdelkov z značilnimi
               aromami, vključno z mentolom. To so cigarete, ki so posebej privlačne za mlade in
               ženske, vemo pa, da prav med temi ciljnimi populacijami incidenca kajenja narašča,
               pri drugih pa upada. Komisija bo tudi poročala o izvedljivostih, koristih in možnih
               vplivih evropskega sistema za regulacijo sestavin v tobačnih izdelkih in vzpostavitvi
               enotne pozitivne liste sestavin, ki so lahko bile uporabljene v tobačnih izdelkih.
               Glede sledljivosti tobačnih izdelkov in varnostnih elementov je irsko predsedstvo
               predlagalo, da se zagotovi izvedbene akte s pomočjo katerih se bo definiral sistem
               sledenja. In pa glede urejanja čezmejne trgovine s tobačnimi izdelki na daljavo je
               državam članicam zdaj dana možnost, da jo prepovedo, ne bo pa to generalna prepoved
               na ravni držav članic.<stage type="mag"/> <stage>(nadaljevanje)</stage> Tudi
               pri dajanju nikotinskih izdelkov na trg je predlagana znižana vsebnost nikotina na
               enoto iz 2 miligrama na 1 miligram in tisti del, ki se lahko dajo na trg le, če so
               avtorizirani v skladu z direktivo o zdravilih.</p>
               <p>Republika Slovenija je sodelovala v razpravah na delovni skupini sveta in tudi naša
               stališča so bila v veliki meri upoštevana, vendar pa lahko v splošnem kompromisni
               predlog podpremo, saj menimo, da predlog vodi k boljšemu varovanju zdravja na eni
               strani ter tudi izboljšanju ukrepov, ki so potrebni za delovanje notranjega trga na
               drugi strani.</p>
               <p>Tej direktivi bodo ministri namenili daleč največ časa, pri ostalih točkah dnevnega
               reda pa se bo svet seznanil z doseženim napredkom pri obravnavi zakonodajnih
               predlogov na področju medicinskih pripomočkov, medicinskih pripomočkov in vitro,
               kliničnih preizkušanj ter novim sklepom sveta o obvladovanju resnih čezmejnih groženj
               zdravju. To bodo vsi "progress report-i". Svet se bo seznanil tudi z aktualnimi
               predlogi, ki se dotikajo področja zdravja in litovsko predsedstvo bo predstavilo
               svoje načrte in cilje za delo sveta v času svojega predsedovanja.</p>
               <p>Toliko, če je pa kakšno vprašanje, seveda ...</p>
            </sp>
            <sp xml:id="SDT6-OZZEU-redna-66-2013-06-14.sp67">

               <speaker>PREDSEDNIK JOŽEF HORVAT:</speaker>

               <p> Hvala lepa, gospa Mojca Gobec.</p>
               <p>Jaz sem vam hvaležen za vašo predstavitev stališč, bi vas pa nekaj prosil, da
               ministru oziroma državnemu sekretarju sporočite, da naslednjič pričakujemo ministra
               ali pa državnega sekretarja, takšen je pač naš, da rečem, hišni red, ravno iz
               razlogov, v katerih je uvodoma govorila gospa ministrica in tudi ministrico na tem
               mestu prosim, da to stališče še ponavlja v tej hiši pa seveda tudi na vladi, ker
               poglejte, mi obravnavamo evropske teme, so naše teme in mislim, da včasih nekako z
               nekim rokohitrstvom tukaj sprejemamo izjemno pomembne odločitve in mi poslanci,
               seveda tudi vlada, mi smo direktno odgovorni državljanom Republike Slovenije in bojim
               se, če sem tako malo, če malo pesimistično gledam, bojim se, da se nam lahko zgodi,
               da enkrat v prihodnosti se bomo nekega jutra zbudili v Združenih državah Evrope, pa
               zato kot da nihče ne bo nič vedel, lahko se nam to zgodi.</p>
               <p>Tako, da odpiram razpravo, kolegice in kolegi, po tej temeljiti predstavitvi stališč,
               želi še kdo kaj vprašati?</p>
               <p>Jaz bi morda, gospa ministrica, vi ste omenjali glede zaposlovanja mladih, se bom
               tudi tega dotaknil.</p>
               <p>Zdaj, glede prispevka za Evropski svet me zanima, ker bo tam ena od osrednjih točk
               evropska prihodnost za mlade, če to vprašanje na zasedanju sveta ne bo izrecno
               izpostavljeno, v zvezi s tem bi rad vprašal, kakšno je stanje glede pobude za
               zaposlovanje mladih. Pobudi se bodo lahko pridružile vse regije, v katerih je stopnja
               brezposelnosti leta 2012 v povprečju presegla 25 procentov, to ste nam povedali in to
               vemo. Po podatkih Eurostata je bila stopnja brezposelnih mladih v letu 2012 v vzhodni
               Sloveniji 22,1 odstotna, v zahodni Sloveniji pa 18,8, odstotna. Brezposelnost med
               mladimi v Evropski uniji je v letu 2012 sicer znašala 22,8 odstotka, v območju evra
               pa 23 odstotkov. Po podatkih Eurostata se je v Sloveniji stopnja brezposelnosti
               mladih do 25 let med decembrom 2011 in decembrom 2012 močno zvišala, iz 16,5 na 23,3
               odstotka, kar predstavlja povečanje za dramatičnih 40 odstotkov. To je največji dvig
               med vsemi državami EU. Kljub temu obstaja resna verjetnost, da v slovenski regiji ne
               bi bili upravičeni do sredstev pobude,<stage type="mag"/>
               <stage>(nadaljevanje)</stage> saj ob predpostavki, da se bo upoštevali povprečje za leto 2012 ni bil
               presežen prag 25 odstotkov mladih brezposelnih. Domnevam, da bi bila vzhodna
               Slovenija upravičena do sredstev iz pobude že, če bi se upoštevalo podatke za leto
               2013 in sicer, če bi bila vzhodna Slovenija tik nad mejo upravičenosti, 25,1
               odstotka, bi prejela okoli 9,8 milijonov evrov v sedmih letih. Izmed tako imenovanih
               kohezivnih držav članic, samo v Sloveniji in na Malti tako nobena regija po trenutnem
               predlogu ni upravičena do sredstev iz pobude. Ker je v zahtevo vključenih toliko
               drugih kohezijskih držav domnevam, da v svetu verjetno ne bo podpore slovenskemu
               predlogu, da se postavi prag upravičenosti na 20 odstotkov.</p>
               <p>V zvezi s tem me zanima stališče vlade do amandmaja Evropskega parlamenta, ki je
               predlagal, da bi prag upravičenosti znižali na 20 odstotkov. Glede na to, da bi
               takšen predlog pomeni okoli 30 dodatnih upravičenih regij, bi se temu primerno jasno
               zmanjšala sredstva, ki bi jih prejele upravičene regije po trenutnem predlogu, zato
               je, domnevam, malo verjetno, da bodo države članice popustile pri zahtevi Evropskega
               parlamenta, me pa vseeno zanima mnenje Vlade Republike Slovenije, če lahko ta amandma
               Evropskega parlamenta razumemo kot nekaj resnega ali pa le za taktno potezo v
               pogajanjih o večletnem finančnem okviru.</p>
               <p>Gospa ministrica, imate besedo. Izvolite.</p>
            </sp>
            <sp xml:id="SDT6-OZZEU-redna-66-2013-06-14.sp68">

               <speaker>DR. ANJA KOPAČ MRAK:</speaker>

               <p> Hvala za vprašanje.</p>
               <p>Zdaj, dejansko je ključni problem v tistem Evropskem svetu, ko je bilo dogovorjeno,
               da je 25 odstotkov tista meja, ki določa upravičenost, treba je povedati, da je bilo
               predvsem mišljeno to za tiste države, ki se najbolj soočajo s to stopnjo
               brezposelnosti, pri čemer je predvsem Španija, Grčija, Portugalska in tudi Irska.
               Seveda je takrat na hitro, to se po navadi ponoči dogaja, kar ni dobro, taka
               usklajevanja in kompromisi, je ta 25 odstotno za Slovenijo resnično neugodna. Mi
               delamo vse na tem, da pridemo do nekega kompromisa, ker namreč, Slovenija je v neki
               specifični situaciji, ker kot ste omenil, ker imamo najvišji porast, tudi s tega
               vidika, da če se gleda regije, raven NUTS 2, torej te najbolj ogrožene, je torej
               problem, ker Slovenija dejansko edina med kohezijo pade ven, torej tukaj jaz
               pričakujem, da bo možen kompromis, ker če ne uspemo, ko imamo vse podatke, ki so v
               tem slabi in so na naši strani, pa kljub temu ne uspemo, to je vprašanje potem, ali
               je tudi ta Evropska unija za nas, kako gleda manjše države članice, kako stvari
               odpelje in jaz verjamem, da je možen kompromis in v tem smislu vidim amandma
               Evropskega parlamenta kot pomemben, ker tukaj je treba <stage>/Nerazumljivo./</stage>, da 20
               verjetno ni mogoče, zato Slovenija v pogajanjih predlaga, da bi bila stopnja
               brezposelnosti mladih v regiji več kot 20 odstotkov in hkrati letni porast za več kot
               30 odstotkov. S takim predlogom pa ne bi bilo 30 regij, ampak bi bili samo 2 dodatni,
               tako da še vedno smo v obsegu tistih regij, ki so najbolj ogrožene, hkrati pa je
               Slovenija tudi kot možna upravičenka, kjer pa ima dejansko najvišji porast in bi bilo
               s tega vidika več kot smotrno, da se tak kompromisni predlog sprejme. In naši
               strokovni socialni atašeji kot tudi na višjih nivojih, COREPER 1 in tudi najvišji
               politični predstavniki delamo v tej smeri, da bi bil tak kompromis mogoč in jaz upam,
               da bo tukaj mogoč, ker gremo v smeri, da ne bomo zmanjševali sredstev za tiste, ki so
               že zdaj upravičene, torej ne širimo morda do tistih, ki tega ne potrebujejo toliko,
               dodamo pa nek kriterij poleg, ki je za Slovenijo resnično ugoden in jaz po pogovorih,
               tudi osebnih, kar sem jih imela, Evropska komisija razume pozicijo Slovenijo in bo
               poslušala priti, če bo le mogoče naproti rešitvam, ki bi omogočale, da tudi Slovenija
               postane upravičenka do teh sredstev.</p>
            </sp>
            <sp xml:id="SDT6-OZZEU-redna-66-2013-06-14.sp69">

               <speaker>PREDSEDNIK JOŽEF HORVAT:</speaker>

               <p> Hvala lepa, to so seveda tudi pričakovanja tega odbora in verjamem, da tudi mladi
               spremljajo naša prizadevanja, seveda mladi brezposelni v Sloveniji, spremljajo vsa
               naša prizadevanja, da se to situacijo v Sloveniji popravi.</p>
               <p>Mogoče še vprašanje za predstavnico Ministrstva za zdravje. Zanima me, kakšna so
               pričakovanja <stage type="mag"/> <stage>(nadaljevanje)</stage> v poročilu
               Komisije v zvezi z direktivo o ponarejenih zdravilih, glede uvoza aktivnih
               farmacevtskih sestavin. Pa me zanima tudi, kakšno je stanje glede izvajanja
               akcijskega načrta za boj proti drogam.</p>
            </sp>
            <sp xml:id="SDT6-OZZEU-redna-66-2013-06-14.sp70">

               <speaker>MOJCA GOBEC:</speaker>

               <p> Hvala za vprašanje.</p>
               <p>V zvezi z obravnavo določb, ki se nanašajo na uvoz farmacevtskih učinkov v relaciji z
               direktivo o ponarejenih zdravilih bo to informacija Komisije in predvidoma bo
               Komisija podala informacijo glede novih zdravil, glede uvoza farmacevtskih učinkovin
               v relaciji z direktivo o ponarejenih zdravilih, namreč od 2. 7. 2013 dalje bo uvoz
               učinkovin v EU možen le v primerih, ko jih spremlja pisno potrdilo, "<stage>/Nerazumljivo./</stage>
               conformation" pristojnega organa iz tretje države izvoza. Pisnih potrdil ne bo
               potrebno prilagati, če bo zadevna tretja država uvrščena na seznam držav pri Evropski
               komisiji, ki imajo zahteve in standarde dobre proizvodne prakse enake tistim v
               Evropski uniji. Izjemoma je kadar je to potrebno za zagotovitev razpoložljivosti
               zdravil, pisnih potrdil ne bo potrebno prilagati, če je v zadnjih treh letih v državi
               izvoznici opravila država članica Evropske komisije pregled in je ta ugotovila, da je
               proizvodnja skladna z dobro proizvodno prakso za učinkovine.</p>
               <p>Gre za vprašanje, ko je bilo seveda potrebno bolj regulirati uvod iz tretjih držav
               glede sestavin, predvsem Kitajske in držav tretjega sveta, in Indije.</p>
               <p>Pa o drogah še. Predsedstvo bo tu predstavilo osnutek akcijskega načrta Evropske
               unije za boj proti drogam, ki sledi že sprejeti strategiji na tem področju in sicer
               za obdobje 2013-2020 in naj bi prispevalo k zmanjšanju povpraševanja po drogah in
               ponudbe drog v EU. Tudi ta, kot strategija, je ta predlog osnovan na načeli
               zakonodaje, upošteva temeljne vrednote, spoštovanje dostojanstva, svobode,
               demokracije, enakosti. Gre za to, da seveda je boj proti drogam in odvisnostim ena od
               pomembnih prioritet Evropske unije in da je na tem področju seveda potrebno kljub
               spremenjenim vzorcem jemanja drog in ob tem medresorskem pristopu nadaljevati s
               spremljanjem stanja in pa sprejemanjem ustreznih ukrepov.</p>
            </sp>
            <sp xml:id="SDT6-OZZEU-redna-66-2013-06-14.sp71">

               <speaker>PREDSEDNIK JOŽEF HORVAT:</speaker>

               <p> Hvala lepa za vaša pojasnila.</p>
               <p>Želi še kdo razpravljati? Ugotavljam, da ne, zato razpravo zaključujem in preverjam
               sklepčnost odbora, ker želim, da bi ta stališča sprejeli, torej, da bi o njih
               glasovali. Čeprav imamo tudi poslovniško možnost, da gre zadeva naprej tudi če nismo
               sklepčni, ampak se mi zdi, da so pomembne zadeve, zato pričakujem, da bodo
               prizadevanja sekretarja odbora obrodila sadove.</p>
               <p>Hvala lepa. Najprej vas obveščam, da s pooblastilom našo članico Polonco Komar
               nadomešča kolega Marko Pavlišič, dobrodošel, kolega Marko.</p>
               <p>Še nismo sklepčni? Smo, krasno, Marko, hvala, rešil si sejo.</p>
               <p>Na glasovanje dajem predlog sklepa, ki se glasi, Odbor za zadeve Evropske unije se je
               seznanil z izhodišči za udeležbo delegacije Republike Slovenije na zasedanju Sveta
               Evropske unije za zaposlovanje, socialno politiko, zdravje in varstvo potrošnikov, ki
               bo v Luksemburgu 20. in 21. 6. 2013 in jih podprl. Prosim, da glasujemo.<stage type="mag"/> <stage>(nadaljevanje)</stage> Kdo je za? <stage>(9 članov.)</stage> Kdo je
               proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem končujem 6. točko in 66. sejo Odbora za zadeve Evropske unije, vsem se
               zahvaljujem za sodelovanj in vam želim uspešen dan in še lepši vikend. <title>Seja se je
                  končala 14. junija 2013 ob 11.28.</title>
               </p>
            </sp>
         </div>
      </body>
   </text>
</TEI>

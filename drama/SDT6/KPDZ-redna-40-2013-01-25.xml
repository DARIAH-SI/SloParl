<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-40-2013-01-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">75275599D33D3087C1257D1F005A6C7C</idno>
               <idno type="custom" subtype="day">2FCE2A97090A3087C1257AFE0046469D</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=2FCE2A97090A3087C1257AFE0046469D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-40-2013-01-25.KPDZ" n="40">
               <name>redna seja</name>
               <date when="2013-01-25"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-40-2013-01-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-40-2013-01-25.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">40. seja</stage>
            <stage type="date">(25. januar 2013)</stage>
            <stage type="chairman">Sejo je vodil dr. Gregor Virant, predsednik Državnega zbora.</stage>
            <stage type="time">Seja se je pričela ob 12.04.</stage>


            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Predlagam, da začnemo sejo 40. sejo Kolegija. Kar se mene tiče je moja zadnja v tej
               vlogi. Tako, da<gap n="..."/> Kaj si o tem mislim, kakšni so moji občutki vam bom tako ali tako
               povedal v ponedeljek na seji Državnega zbora. Se pa vam kot članom Kolegija še
               posebej zahvaljujem za sodelovanje in mislim, da smo dobro peljali te zadeve in sem
               kar ponosen na to preteklo obdobje.</p>
               <p>Gremo na dnevni red. Imamo najprej časovnico za 10. sejo zbora, ki bo trajala od
               ponedeljka do petka, naslednji teden. Tukaj imam nekaj pripomb oziroma
               dopolnitev.</p>
               <p>In sicer, na poslovniški komisiji je bila debata o tem ali lahko kaj racionaliziramo
               poslanska vprašanja. Predlagam, da bi te ponedeljke, ko imamo na sporedu poslanska
               vprašanja organizirali tako, da začnemo sejo ob 12. uri in da ne prekinjamo. Do zdaj
               smo imeli navado, da sejo prekinemo, ko določimo dnevni red in potem smo nadaljevali
               čez slabo uro. Predlagam, da bi začenjali ob 12. uri, da ne bi prekinjali seje ali pa
               eventualno za 5, 10 minut in kontinuirano nadaljevali. In s tem lahko poslanska
               vprašanja ob ponedeljkih bistveno prej končamo. To je ena stvar.</p>
               <p>Druga stvar, na katero bi opozoril je, da bi v torek začeli sejo ob 9. uri, ker smo
               odpovedali predavanje Bogdane Herman, tako da lahko začnemo prej.</p>
               <p>Tretja stvar na katero bi opozoril je, da me je predsednik OZP poprosil, če bi lahko
               za sejo OZP, torej če bi lahko omogočili, da bi seja OZP potekala v torek po 15. uri,
               tako da ne bi hkrati potekala seja Državnega zbora. Tukaj imamo več možnosti, jaz
               predlagam, da naredimo preprosto tako, da v torek ob 15. prekinemo in se potem
               ustrezno podaljšajo ostali dnevi, sreda, četrtek in petek.</p>
               <p>Naslednja stvar, ki jo imamo je, da smo dobili še od predsednika vlade obvestilo o
               odstopih dveh ministrov. In predlagam, da nadaljujemo MVK točko, ki se bo začela v
               ponedeljek, da jo nadaljujemo v četrtek, ob koncu dneva in da se v četrtek ob koncu
               dneva v okviru MVK Državni zbor seznani z odstopoma obeh ministrov. To je tudi
               usklajeno z obema ministroma glede na določene nujne posle, ki jih na ministrstvu še
               imata.</p>
               <p>Tako, da bi MVK točko začeli v ponedeljek, potrdili mandat novemu poslancu, ga
               povabili v dvorano, mu čestitali, potem se seznanite z mojim odstopom, meni preneha
               funkcija in potem prekinemo MVK točko in jo nadaljujemo v četrtek. <gap n="..."/> <stage>/ oglašanje iz
               klopi./</stage><gap n="..."/> Prosim. V ponedeljek z začetkom ob 12. In to je v bistvu zaenkrat z moje
               strani vse, tako da preden se karkoli odločim, prosim, če poveste še svoje mnenje o
               teh zadevah. Prvi se je javil gospod Möderndorfer. Prosim. Gospod Tanko, ja.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Zdaj najprej kar zadeva odstop obeh ministrov. Jaz mislim, da
               se je treba tukaj uskladiti s predsednikom vlade, on je predlagatelj te točke, ne
               ministra. In, če sem prav obveščen predlaga predsednik vlade, da se to opravi v
               ponedeljek. V okviru Mandatno-volilnih zadev, to se pravi s seznanitvijo z odstopom
               predsednika Državnega zbora istočasno opravimo tudi seznanitev z odstopom obeh
               ministrskih funkcij.  Ni nobene
               potrebe da se stvari vlečejo cel teden, ampak da to opravimo takoj, ko je to mogoče.
               Predsednik vlade je tudi pravočasno posredoval predlog v Državni zbor in naloge, ki
               bodo iz tega sledile je treba opraviti na nek primeren način, v času odstopa najbrž
               kakšnih funkcij in kakšnih pristojnosti in nalog ni treba izvajati.</p>
               <p>Zato predlagam, da se ta seznanitev z odstopom obeh ministrov opravi v
               ponedeljek.</p>
               <p>Kar pa zadeva začetek seje v torek, nimam težave, problem pa je ponedeljek, ker so
               opravljeni že določeni sklici poslanskih skupin. Ob 12. se namreč začnejo poslanske
               skupine in bi se bilo treba to dogovoriti. Jaz sicer nimam težave s tem, da prej
               začnemo, ampak problem je da imajo tudi nekateri drugi, ker niso bili pravočasno
               obveščeni nekatere dogovorjene obveznosti, poslanci namreč. Morda bi bila to praksa
               za naprej, od februarja, toliko da postavimo nov urnik. Predlagam pa da gremo na tej
               seji še po tem konceptu kot je bil do zdaj, to se pravi, da začnemo ob 14., nimam pa
               nobenega problema s tem, da se ne opravi prekinitve v ponedeljek. Med dnevnim redom
               in 1. točko.</p>
               <p>Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Hvala lepa.</p>
               <p>Jaz sem zelo vesel, da je ta predlog na mizi oziroma da bi začeli ob 12. uri, ker je
               bil, si mislim, kar zelo širok konsenz na Komisiji za poslovnik, je bil pa istočasno
               dogovor, da je to stvar kolegija predsednika Državnega zbora in seveda da se tukaj
               dogovorimo.</p>
               <p>Kar se tiče same ure in sklici, jaz mislim, da v tem Državnem zboru smo se eno stvar
               v enem letu naučili, da vse kar se zgodi eno uro pred tem se da vse prestavljati in
               tako naprej, tako da ne vidim nobenega resnega problema. Pred nami so še trije dnevi
               in jaz verjamem, da logistika funkcionira v vseh poslanskih skupinah tako dobro, da
               bodo vsi poslanci in poslanke obveščeni, da lahko to prestavimo. Še posebej zato, ker
               mislim, da imamo kar dovolj časa, to je praktično od 9., 8. zjutraj in do 12.
               dopoldne poslanci lahko čisto normalno delujejo in se sestanejo in obveščajo.</p>
               <p>Jaz sem glede na to, da smo se v to smer pogovarjali in dogovarjali preventivno
               sklical poslansko skupino že ob 10. dopoldne, tako da sem pričakoval, da bo ta
               ura.</p>
               <p>Drugo kar pa je se mi pa zdi bolj pomembno, Državni zbor je suveren v odločanju
               napram Vladi, in zato jaz mislim, da v prvi vrsti bo Državni zbor tisti, ki bo
               odločal kdaj se bo kakšna stvar zgodila in ne predsednik Vlade. Se pa strinja, da je
               legitimno, da predsednik vlade odloča oziroma predlaga, ampak jaz tega predloga
               nikjer še nisem videl, niti ga nisem zaznal, razen če ga je kdo kje drugje videl.
               Razen če je to posredovano s strani vodje Poslanske skupine SDS in da govori v imenu
               predsednika Vlade, ampak tudi to bo treba enkrat razčistiti.</p>
               <p>Tako, da jaz predlagam, da je takšen predlog, ki ga imamo na dnevnem redu sprejemljiv
               in da to potrdimo in gremo naprej čim prej.</p>
               <p>Predvsem pa pozdravljam tudi ta del, da smo umaknili to predavanje, ker mislim da bi
               bilo res v tem času malo neprijetno s tem predavanjem zdaj obremenjevati poslance in
               poslance, ker mislim, da imajo več bolj resnega dela. Drugo kar me zanima, kot
               vprašanje, ali vemo zakaj ob 15. popoldne prilagajamo OZP-ju ta čas. Mislim, kaj je
               zdaj to tako nujnega, da mora med rednim časom se to zgoditi? Toliko, samo
               vprašanje.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Dobro. Preden gremo naprej, pojasnilo. Predsednik OZP bo sklical nujno sejo. Zahtevno
               točko imajo na dnevnem redu in zna se zgoditi, da bo trajalo kar dolgo časa. In
               predsednik Horvat mi je rekel, da bi bilo pač modro, pametno, da začnejo popoldne in
               da potem nadaljujejo, delajo dokler ne končajo, četudi je to ob polnoči ali 2.
               zjutraj, ampak da imajo nek čas v popoldanskih urah, da lahko začnejo OZP in da je to
               v času, ko ne poteka seja DZ, ker bodo  zadeve pomembne in je prav, da imajo poslanci možnost, da gredo na
               sejo OZP-ja, za to gre. Če sem prav razumel, vi menite, da bi ta nov urnik, začetek
               ob 12. uri že implementirali ta ponedeljek? Dobro, za razliko od gospoda Tanka.
               Gospod Jurša.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Hvala lepa za besedo. Imam pomisleke glede začetka seje, da bi jo premaknili na 12.
               uro. namreč, pozabljamo, da imajo poslanke in poslanci poslanske pisarne. Vsi tisti,
               ki jih pač nimate in ne hodite in nimate kontaktov z volivkami in volivci,
               državljankami in državljani, za vas je to vseeno. Tisti, ki pa imamo ustaljeno prakso
               in želimo kontaktirati z njimi pa je pač ta zgodba za nas nesprejemljiva. Predlagam,
               če že bomo, da si potem vsi prilagodimo ta čas in da ljudi obvestimo na ustrezen
               način. In bi potem začetke seje dejansko imeli ob 12. uri, ampak ne na tokratni seji,
               na naslednji seji predlagam, da je to potem začetek ob 12. uri.</p>
               <p>Kar pa se tiče OZP-ja, poglejte, tudi v preteklosti sem sam sodeloval na različnih
               delovnih telesih Državnega zbora, pa vam moram reči, da smo nekatere seje začeli celo
               ob 22. uri in pozneje, pa smo jih pač do konca izpeljali. Zakaj bi se sredi dneva
               morala seja Državnega zbora zaradi delovnega telesa Državnega zbora premakniti
               oziroma končati ob 15. uri. To so moji pomisleki.</p>
            </sp>
            <sp who="SDT6:VirantGregor">

               <speaker>PREDSEDIK DR. GREGOR VIRANT:</speaker>

               <p>Še kdo? Gospod Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa. Bom čisto kratek. Tu se strinjam s kolegom Juršo. Poglejte, mogoče je to
               rešitev, da se postavljanje poslanskih vprašanj ne zavleče dolgo v noč. Ampak
               poglejte, mi smo za ta ponedeljek po poslanskih skupinah že naredili neke plane,
               načrte. Tudi sam sem sklical ob 12. uri poslansko skupino. Tudi moj predlog je, da
               naj se ta praksa uvede za naprej. To se pravi, za to sejo, za januarsko sejo naj bo
               pa urnik po ustaljeni praksi. Z ostalimi predlogi se strinjam. S tem predlogom se pa
               ne strinjam. Hvala.</p>
            </sp>
            <sp who="SDT6:VirantGregor">

               <speaker>PREDSEDIK DR. GREGOR VIRANT:</speaker>

               <p>Generalni sekretariat Vlade.</p>
            </sp>
            <sp who="SDT6:unknown-F">

               <speaker>GOSPA ______:</speaker>

               <p>Hvala za besedo. Tudi mi se pridružujemo temu mnenju, da bi šlo po tem urniku.
               Predvsem pa bi izpostavila, da v vsakem primeru predsednik Vlade lahko odgovarja na
               vprašanje šele ob 18. uri.</p>
            </sp>
            <sp who="SDT6:VirantGregor">

               <speaker>PREDSEDIK DR. GREGOR VIRANT:</speaker>

               <p>To vemo. To je tudi upoštevano. Poglejte, jaz bom upošteval to pripombo in bi tokrat
               peljali še po starem. Kolega Presečnik bo potem za naslednjo sejo določil terminski
               načrt po novem. Torej, v ponedeljek začnemo normalno ob 14. uri. Imamo poslanska
               vprašanja ob 15. uri, predsednik Vlade odgovarja ob 18. uri. V torek začnemo ob 9.
               uri in končamo ob 15., ko se potem začne seje OZP-ja.</p>
               <p>Glede seznanitve z odstopom ministrov se bom odločil. To je v pristojnosti
               predsednika Državnega zbora.</p>
               <p>In še na eno stvar bi vas opozoril, to bo naša prva E-seja. Razlika bo pač v tem, da
               poslanke in poslanci ne bodo dobili gradiv v fizični obliki, ne bo distribucije
               gradiv v fizični obliki. Odprto imate aplikacijo povezavo E-klop. Torej, vsa tista
               gradiva, ki se sicer delijo po klopeh, po sklicu seje bodo v aplikaciji E-klop. Prva
               prava elektronska seja Državnega zbora. Gospod Veber, potem gospod Tanko.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala. Vprašanje imam vezano na zastavljanje štirih poslanskih vprašanj predsedniku
               Vlade. Do sedaj sta bili dve opozicijski poslanski skupini, ki sta lahko postavljali
               vprašanje. Torej, z izstopom Državljanske liste so se razmere spremenile. Ali bo
               vrstni red postavljanja poslanskih vprašanj temu že prilagojen oziroma kako bo
               zastavljeno ali po kakšnem vrstnem redu  bodo postavljena ta vprašanja? Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Bo prilagojen, seveda. Edino razčistiti moramo vprašanje, kaj če se na tej prvi
               tovrstni seji Državljanska lista odpove opozicijskemu vprašanju ali lahko potem to
               vprašanje zastavi kdo drugi, ne. Tako, da ja, prilagojeno bo novi situaciji. Na voljo
               so tri poslanska vprašanja, treh opozicijskih poslanskih skupin. Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Zdaj ste dali tudi odgovor na moj predlog. Ni razloga, da je minister iz
               opozicijske stranke minister še po tem, ko je odstopil. In zato predlagam, da se pač
               ta točka seznanitev z odstopom ministra pač uvrsti v ponedeljek, takoj za dnevnim
               redom. Popolnoma nobenega razloga ni, da se s tem zavlačuje. Sicer bi prosil za
               pojasnilo, zakaj je to dobro, da se ta zadeva ne razčisti takoj. Predsednik vlade nam
               je vsem 24. poslal obvestilo o odstopu obeh ministrov, se pravi to ni prišlo danes,
               ampak včeraj že. In se mi zdi povsem logično, da se to opravi takoj, ko je mogoče. In
               to je takoj za dnevnim redom, istočasno z odstopom predsednika Državljanske liste in
               Državnega zbora, seveda z odstopom predsednika Državljanske liste s funkcije
               Državnega zbora. Jaz sem to razumel, da je to komplet, funkcionalni komplet in
               predlagam, da se s tem funkcionalnim kompletom oziroma z odstopom tega trojčka pač
               seznanimo v sklopu te točke oziroma tega dela dnevnega reda. Sicer bi pa zelo prosil
               za pojasnilo, zakaj je tako pomembno, da sta pa še do četrtka ministra, ker bi lahko
               odstopila šele v četrtek na seji ali pa predložila v četrtek, ko bo vlada imela sejo,
               odstop. Če se je pa tako mudilo, potem pa to razčistimo kar takoj. Ni nobenih po
               mojem argumentiranih razlogov za kakršnokoli zavlačevanje pri seznanitvi z odstopom,
               ker ne gre za nobeno razpravo, za nobeno glasovanje, sam preberete formalno tisti
               stavek ali dva in pač je zadeva končana. Res predlagam, da se seznanimo z vsemi
               odstopi, ki so povezani z odločitvijo vaše stranke, istočasno. Se pravi v sklopu
               istega dela dnevnega reda seje Državnega zbora.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Predlog oziroma pripombo vzel na znanje. Bom pravočasno odločil. Je še kaj na
               temo časovnice? Mislim, da smo dogovorjeni.</p>
               <p>Edino še to opozorilo, da tokrat vendarle ne bomo naredili pavze med določanjem
               dnevnega reda in poslanskimi vprašanji, ker predsednik vlade odgovarja šele ob 18.
               uri in lahko kar nadaljujemo. Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Predsednik, če bo odločitev drugačna, bi prosil za vnaprejšnje pojasnilo,
               kaj je argument, da ne bo seznanitev opravljena takrat, kot seznanitev z odstopom
               predsednika Državnega zbora. Bi rad pojasnilo takoj zdaj. To me zanima zelo, ker
               sicer ne vidim nobenih argumentiranih razlogov. Vse, kar zadeva stvari povezane z
               obravnavo posamičnih točk, imamo urejeno s Poslovnikom Državnega zbora. Rabim pa
               oziroma zelo me zanima pa vsebinski razlog za to, da bi se to prestavilo.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Najprej, mislim, da se vsi strinjamo, da je poslovniško možno oboje, da je odločitev
               v domeni predsednika Državnega zbora. Jaz se bom o tem še posvetoval z obema
               ministroma. Navsezadnje morata odgovorno zaključiti svoje delovanje na ministrstvu,
               to se mi zdi zelo pomembno in potem, ko se bom posvetoval še z njim bom sprejel
               pravočasno to odločitev.</p>
               <p>Izvolite, gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa gospod predsednik. Tisti trenutek, ko sta ministra odstopila in dala
               odstopni izjavi nista več ona tista, ki odločata, kdaj se mora to zgoditi. O tem
               odloča predsednik vlade, ne predlagatelj tega. In on je tisti, ki je dolžan
               zagotoviti tudi vse, kar je povezano z opravljanjem funkcije ministra, tako ali
               drugače,  on je zadolžen. In bi
               rad res nek razlog zakaj je to pomembno, da en del Državljanske liste oziroma
               predsednik Državnega zbora odstopi v ponedeljek, tisti izvršilni del pa v četrtek.
               Zakaj? Kaj se greste? Če ste odstopili s funkcij, potem obravnavajmo to, kot
               funkcionalni komplet pri točki, ki se ji reče določitev dnevnega reda in točka
               Mandatno-volilne zadeve, kot to obravnavamo seznanitve z vsemi odstopi. Jaz ne vem če
               je to zdaj pravica nekoga, da to uvrsti po svoji lastni izbiri kadarkoli se mu zazdi
               na dnevni red kdaj se bo s tem državni zbor seznanil. Minister je svoje povedal,
               odločitev je dal, akt je podpisal, ga imate vsi in zdaj me zanima zakaj to
               zavlačevanje s seznanitvijo v Državnem zboru. Res me zanima. Mene ne zanima kaj
               minister misli, minister je z odstopno izjavo vse povedal, ampak mene zanima zakaj je
               to pomembno za vas, kot predsednika Državnega zbora v odstopu, da vaša dva ministra
               odstopita 3 ali 4 dni kasneje kot vi, pa ste istočasno sprejeli odločitev. Predsednik
               Vlade je tudi takoj to poslal v Državni zbor, s pričakovanjem najbrž, da se to zgodi
               takoj. In za vlado odgovarja predsednik Vlade ne pa minister v odstopu in za delo
               ministrstva je zadolžen tudi predsednik vlade, če minister odstopi. On je dolžan
               poiskati alternativo, rešitev, to tudi v poslovniku piše, najbrž, vlade.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Prav.</p>
               <p>Glejte, Državnega zbora, gospod Tanko, ne vodite vi, tudi od ponedeljka naprej ga ne
               boste vodili. Danes ga vodim še jaz in bom časovnico določil skladno s poslovnikom,
               to naj vas nič ne skrbi. No, samo na eno zmoto bi vas opozoril, seveda ni predsednik
               Vlade tisti, ki odloča kdaj se bo Državni zbor seznanil z odstopi ministrov, ampak je
               predsednik Državnega zbora tisti, ki odloča. Za besedo pa se je prijavil še gospod
               Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Predsednik, jaz zdaj opažam, da bo ta dialog tekel kar naprej, ampak v resnici moramo
               zdaj razčistiti eno stvar. Ali Državni zbor je samostojna veja oblasti oziroma ali bo
               zdaj ena druga drugi pogojevala kdaj se kakšna stvar mora zgoditi. Eno je seveda
               politično vprašanje in politične higiene, drugo pa je stvar zakonitosti. In zato je
               treba ti dve stvari zelo jasno ločiti. Jaz sicer ne bi posegal v ta dvogovor zdaj
               tukaj, ampak bi pa res rad opozoril, da dajmo to hitro razčistiti kaj je in kaj ni,
               ker drugače predlagam, da naredimo pavzo, zmenite se in se potem dobimo in
               nadaljujemo.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Se strinjam.</p>
               <p>Jaz bi samo rad poudaril, da bom do zadnjega trenutka ko sem predsednik Državnega
               zbora stal za tem, da je Državni zbor hram demokracije in ne nekakšen tehnološki
               obrat, ki potrjuje odločitve predsednika Vlade. S tem se pač morate sprijazniti,
               gospod Tanko, dokler sem jaz predsednik.</p>
               <p>Mislim, da se je javil še gospod Jurša. Ne.</p>
               <p>Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Saj v tem hramu demokracije upam, da je dovoljeno vprašati predsednika Državnega
               zbora za argumentacijo odločitve. Trikrat sem že vprašal pa še nisem dobil argumenta.
               In vi se zdaj sklicujete, da se boste posvetovali z ministrom, enim in drugim, pa ste
               vi najbrž tehnološki obrat Ministrstva za finance in Ministrstva za javno upravo, če
               rabiti njihove stvari oziroma njihovo dovolitev kdaj se jih lahko razreši. Če pa to
               ni res, kar sem zdaj rekel, potem pa rabim vsebinski argument zakaj bi se te stvari
               zamaknile, in ni potrebna nobena diskreditacija mene, kot vodjo poslanske skupine ali
               člana Državnega zbora kdo bo kaj bo, to boste ali pa se bo speljalo kako drugače, ne
               tako kot ste zdaj rekli, nonšalantno in zelo podcenjujoče. Jaz si želim od vas
               predvsem odgovor zakaj, razlog. In tega nisem dobil zdaj že od kar sprašujem.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Še enkrat. Odločitev bo moja, poznam stališče predsednika Vlade, posvetoval se bom še
               z obema ministroma, navsezadnje sta onadva tista, ki odstopata in imata tudi pravico
               po poslovniku, da obrazložita svoj odstop. To je zelo pomembno, torej onadva imata
               pravico priti v Državni zbor in razložiti zakaj odstopata. Tako, da seveda se moram
               posvetovati tudi z njima. Na koncu se bom  pa odločil, kot predsednik Državnega zbora skladno s Poslovnikom. Še
               kaj na temo časovnice? Ja. Glasovali bomo še o najavi časa. Kdo je za, prosim? Najava
               časa.</p>
               <p>Kdo je za? <stage>(Pozitivna Slovenija, SD, Nova Slovenija, SLS, DeSUS, Državljanska lista.)</stage>
               Kdo je proti? <stage>(Nihče.)</stage></p>
               <p>Sprejeto.</p>
               <p>Gremo na <title>2. TOČKO - PREDLOG ZA OBRAVNAVO ZAKONA PO SKRAJŠANEM POSTOPKU.</title> Imamo tri zakone. Zakon o posojilu Grčiji, Zakon o spremembah in dopolnitvah
               zakona o potrošniških kreditih in zakon o spremembah in dopolnitvah zakona o
               kazenskem postopku. Vse tri je predložila vlada, tako da bi prosil za kratko
               obrazložitev postopkov.</p>
            </sp>
            <sp who="SDT6:unknown-F">

               <speaker>GOSPA ______________:</speaker>

               <p>Hvala za besedo. Če dovolite, bi kar vse tri predloge zakona obrazložila v strnjenem
               zaporedju.</p>
               <p>Predlog zakona o spremembi in dopolnitvi zakona o posojilu helenski republiki. Gre za
               manj zahtevne spremembe zakona s katerim se spreminjata obrestna mera ter ročnost
               posojila Grčiji.</p>
               <p>Predlagani zakon predstavlja pravno podlago za začetek veljavnosti tretjega dodatka k
               posojilni pogodbi, s katerim se zniža obrestna mera za sto bazičnih točk oziroma
               določi obrestna mera pri euribor plus petdeset bazičnih točk ter podaljša ročnost
               posojila Grčiji za petnajst let.</p>
               <p>Predlog zakona o spremembah in dopolnitvah zakona o potrošniških kreditih. Tudi tukaj
               gre za manj zahtevne spremembe in uskladitev zakona s pravom Evropske unije.</p>
               <p>S predlogom zakona se v slovenski pravni red prenašajo določbe direktive, ki določajo
               dodatne predpostavke za izračun letne efektivne obrestne mere.</p>
               <p>Pri predlogu zakona o spremembah in dopolnitvah zakona o kazenskem postopku. Tudi tu
               gre za manjše število spremenjenih členov in sicer gre za spremembe in dopolnitve
               zakona, ki so manj zahtevne in sicer s predlogom se določa posebno hitro obravnavanje
               kaznivih dejanj zoper gospodarstvo v zgledu ureditve, ki velja o pripornih
               zadevah.</p>
               <p>Predlagane so tri možnosti glede zvočno slikovnega snemanja in prenosa glavnih
               obravnav. Ukinja se klasični zapisnik v glavni obravnavi, nadomešča ga zvočno
               slikovno snemanje. Strankam bo omogočeno predvajanje in pridobitev kopije posnetka z
               informacijskega sistema sodišča, po plačilu stroškov pa se jim bo lahko izdal zapis
               na zgoščenki.</p>
               <p>Posnetki glavnih obravnav se bodo v celoti ali deloma pripisali na utemeljeno zahtevo
               strank ali če bo predsednik senata sam tako odredil.</p>
               <p>Oškodovanec naj bi v skladu s predlogom sam kril stroške kazenskega postopka, ki se
               je začel na njegov predlog, če je po začetku glavne obravnave umaknil predlog.</p>
               <p>Olajšuje se pridobivanje potrdila preko diplomatsko konzularnih predstavništev o tem,
               da oseba ni v kazenskem postopku za kaznivo dejanje, ki se preganja po uradni
               dolžnosti.</p>
               <p>Predvidena je poenostavitev posredovanja na policiji vložene ovadbe državnemu
               tožilstvu, poenostavitev ravnanje policije in državnega tožilca ob umiku
               oškodovančevega predloga za pregon, ukinja se potrdilo o zasegu predmetov, saj
               dejansko podvaja zapisnik.</p>
               <p>Vzpostavlja se pravna podlaga za ugotavljanje istovetnosti udeležencev postopka in za
               pridobitev njihovih kontaktnih podatkov s strani sodišča.</p>
               <p>Omejuje se možnost odvzema brisa ustne sluznice. Pri spornih zadevah se olajšuje
               poslovanje državnega tožilstva, bolj natančno se ureja postopanje sodišča v
               pritožbenem postopku ter pristojnost vrhovnega sodišča in sestava senata.</p>
               <p>Uvaja se nove stroške kazenskega postopka. Olajšuje se vložitev kaznovalnega naloga
               pred izdajo odločbe o izbrisu obsodbe ne bo treba več zbirati podatkov o odprtih
               kazenskih postopkih za kazniva dejanja, ki bi jih obsojenec storil pred pretekom roka
               za izbris obsodbe. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Dobro. Gremo kar po vrsti. Novela zakona o posojilu Grčiji. Kakšna razprava? Če ne,
               lahko glasujemo o skrajšanem postopku.</p>
               <p>Kdo je za? <stage>(SDS, Nova Slovenija, SLS, DeSUS, Državljanska lista.)</stage> Kdo je proti?
               <stage>(Nihče.)</stage></p>
               <p>Sprejeto. Zakon o potrošniških
               kreditih. Želi kdo razpravljati? </p>
               <p>Kdo je za? SDS, Državljanska lista, SLS, DeSUS, Nova Slovenija. Je kdo proti?
               Nihče.</p>
               <p>Sprejeto.</p>
               <p>ZKP - kakšna razprava? Izvolite, gospod Veber.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala za besedo. V Poslanski skupini Socialnih demokratov nasprotujemo skrajšanemu
               postopku obravnave Predloga zakona o spremembah in dopolnitvah zakona o kazenskem
               postopku, in sicer pri pregledu obravnave javnosti tega zakona. Ugotavljamo, da je v
               proceduro vložen zakon, ki ima povsem drugačno vsebino, kot je bila usklajevana
               strokovno javnosti. Torej, gre za neko drugo besedilo zakona. Menimo, da bi, če že
               obravnavamo ta zakona, seveda bilo ravno iz tega razloga potrebno dajati dovolj časa
               in možnosti, da se vsi, ki so sodelovali skozi javno obravnavo pri oblikovanju
               vsebine tega zakona vključijo tudi skozi postopek, ki je bistveno daljši in
               primernejši pri rednem postopku, ne pa pri skrajšanem. Že sama priprava zakona je
               takšne narave, da menimo, da bi bil primernejši redni postopek.</p>
               <p>Glede same vsebine pa vendarle izpostavljam mogoče samo eno dejstvo, kjer naj bi imel
               minister za notranje zadeve oziroma po predlogu bo imel minister za notranje zadeve
               pristojnost odločanja o izločitvi generalnega državnega tožilca. To je, po našem
               mnenju, zelo resno vprašanje in menimo, da se skozi takšen način izločanja preko
               ministra za notranje zadeve ponovno nekako odpira dvom o objektivnosti odločanja in
               še v večji meri daje vtis o podrejenosti generalnega državnega tožilca in s tem
               celotne tožilske organizacije Vladi. Mi smo sicer že pri zakonu o vladi, ko smo
               razpravljali v začetku delovanja te vlad opozarjali na spornost združitve v en resor
               tožilstva in Ministrstva za notranje zadeve. No, ta zakon, ki ga imamo ta hip pred
               seboj pa seveda zelo konkretno kaže, kako je bila zamišljeno to ločevanje funkcij.
               Torej, ne gre več za ločevanje. Gre za, vsaj po tem, kar lahko mi preberemo, za
               neposreden vpliv Vlade preko ministra za notranje zadeve na delovanje generalnega
               državnega tožilca. Mislim, da je to vprašanje, ki bi ga dejansko bilo potrebno
               izčistiti v rednem postopku, ne pa po skrajšanem postopku. Hvala.</p>
            </sp>
            <sp who="SDT6:VirantGregor">

               <speaker>PREDSEDIK DR. GREGOR VIRANT:</speaker>

               <p>Če lahko povem še osebno stališče. Strinjam se, da bi, glede na to, da so rešitve
               precej drugačne kot pa je bil rezultat usklajevanja s strokovno javnostjo, da bi bilo
               boljše si za ta zakon vzeti reden postopek in nekaj več časa. </p>
               <p>Sedaj pa dajem na glasovanje.</p>
               <p>Kdo je za skrajšani postopek? SDS, SLS, DeSUS, Nova Slovenija. Je kdo proti?
               Državljanska lista, SD, Pozitivna Slovenija. Redni postopek.</p>
               <p>Že smo pri točki <title>RAZNO.</title>
               </p>
               <p>Najprej eno obvestilo. Otroški parlament 8. aprila. Predlagam, da skladno z ustaljeno
               prakso prispevamo za malico oziroma za kosilo za otroke. Bomo sporočili koliko bi to
               prišlo. Gre za nek minimalen znesek, 5 evrov na poslanca, 4 evre na poslanca.
               Udeležence otroškega parlamenta lahko počastimo, če se strinjate?</p>
               <p>Še kaj pod točko razno? Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. Glede na to, da  pri 1. točki nisem dobil odgovora, me prav zanima zakaj je tak poseben
               interes Državljanske liste in predsednika Državljanske liste in predsednika Državnega
               zbora<gap n=".."/><stage>/nerazumljivo/</stage><gap n=".."/> Državljanske liste za to, da se ta seznanitev z odstopi zgodi
               na tako neobičajen način. Jaz samo sprašujem ali ima Državljanska lista še kakšen
               poseben namen, da s tem, ko se pravočasno ne seznani poslance Državnega zbora z
               odstopi obeh vaših ministrov, da še nadalje nagaja ali pa škoduje vladi pri
               upravljanju poslov? To je najbrž eden od razlogov, da tisti, ki se enostavno ne
               strinjajo več z vlado, s predsednikom vlade in hoče na vsak način še nekaj dni ostati
               v vladi, ki ni več njihova, potem to pomeni lahko samo določen razlog, najbrž zato,
               da se delo vlade ovira ali pa je morda tudi kakšen drugi razlog, da se morda sklene
               še kakšna pogodba <gap n="..."/><stage>/Nerazumljivo./</stage><gap n="..."/>z interesnega zaledja Državljanske liste tam z
               Ministrstvom za javno upravo ali pa z Ministrstvom za finance. To so edini razlogi,
               ki jih lahko še najdem kot argument zakaj tako vztrajate, da vaša dva ministra še
               ostaneta nekaj dni v vladi, ki jo ne marata in iz katere hočeta na vsak način
               odstopiti. Ali so pa kakšni drugi bolj vsebinski razlogi, jaz ne vem. Ampak, zdi se
               mi, ko to razmišljam, <gap n="..."/><stage>/nerazumljivo./</stage><gap n=".."/> dva edina razloga, to se pravi nagajanje
               vladi pri izvajanju njenih nalog in pa eventualno pričakovanje, da se bo dalo morda
               še kaj urediti s kakšnimi pogodbami za kroge, ki so v ozadju Državljanske liste.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Gospod Tanko, morate dopustiti tudi možnost, da obstajajo ljudje, ki so pošteni in
               odgovorni in ki želijo svoj posel zaključiti na ministrstvu tako kot je treba. To
               možnost morate dopustiti. Razloge sem vam pa že pojasnil. Ker gre za odstope
               ministrov je normalno, da se pred odločitvijo posvetujem z njima, ker bosta onadva
               verjetno želela priti v Državni zbor in pojasniti zakaj odstopata. To je dokaj
               normalno. Če bi odstopil predsednik vlade, kar bi bilo edino lepo in prav v tem
               trenutku, bi se seveda posvetoval z njim in uskladil kdaj želi priti v Državni zbor
               pojasniti svoj odstop. Zdaj pa, ko odstopajo drugi, ne pa tisti, ki bi morali, se bom
               pa z njimi posvetoval kdaj želijo to obrazložiti Državnem zboru. Gospod Jurša.</p>
            </sp>
            <sp who="SDT6:JuršaFranc">

               <speaker>FRANC JURŠA (PS DeSUS):</speaker>

               <p>Gospod predsednik, predlagal ste, ker je namreč v hiši otroški parlament, da bi
               zbrali za malice teh otrok, jaz bom dal za 10 otrok, ampak zdi pa se mi to zelo
               nenavadno, da v tej hiši na tak način moramo zbirati za takšne aktivnosti. Se pravi,
               odločil sem se, da bom dal za 10 malic otrokom, če v hiši tega ne moremo zbrati.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Praksa je takšna. Vedno smo tako delali. Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. No, zdaj smo prišli v situacijo, ko brezmadežni gospod odstopajoči
               predsednik Državnega zbora sodi po dolgem in počez kdo bi morali vse odstopiti v
               Državnem zboru in kdo bi moral še kje drugje v drugih vejah oblasti odstopiti. To
               najbrž ni naloga predsednika Državnega zbora, še posebej, ker je sam tudi že volilni
               kampanji uporabil marsikaj in zlorabil marsikaj in ni ravnal etično, pa tudi morda še
               kdaj kasneje in tudi še kdaj prej. Tako, da to, ko se sodi o tem kdo bi moral in kdaj
               bi moral odstopiti, to je treba prepustiti tistim, ki odstopajo. Vaši pa so odstopili
               in jaz upam, da ste se v sredo, ko ste imeli to zasedanje, najbrž tudi dogovorili še
               o kakšnih drugih podrobnostih glede teh odstopov. Tam ste imeli sestanek sveta
               Državljanske liste, oba ministra sta sedela poleg vas in najbrž so vam povedali kdaj
               bi želeli odstopiti. Zato sprašujem v čem je razlog, ki mi ga nikakor nihče noče
               povedati, da se bo to obravnavalo en odstop, to se pravi predsednika Državnega zbora
               v ponedeljek,  seznanitev z
               odstopom dveh ministrov pa enkrat kasneje. Razlog bi rad, gospod predsednik Državnega
               zbora v odstopu. Samo to pojasnite, da slišijo ljudje vse te argumente. V sredo ste
               se pa najbrž zmenili, ker veste že od srede da boste vsi odstopili, pa morda že od
               kdaj prej, zakaj je to treba storiti šele v četrtek naslednji teden, in ne v
               ponedeljek ko je ta točka na dnevnem redu. To se mi zdi pomembno, da to
               pojasnite.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Ja, ja, seveda. Saj zato pa vam bomo poslali magnetogram in vam bomo podčrtali tiste
               stavke, kjer sem to natančno pojasnil zakaj tako.</p>
               <p>Predlagam pa, da res ne obremenjujemo kolegov, drugih članov Kolegija s to precej
               brezplodno razpravo. Kot sem rekel, odločitev bom sprejel skladno s poslovnikov in po
               posvetovanju z ministroma, ki imata pravico priti v Državni zbor pojasniti svoj
               odstop.</p>
               <p>Želi še kdo kaj pod točko razno? Če ne, potem zaključujem kolegij, se vam zahvaljujem
               in vam želim lep konec tedna. <stage type="time">Seja je bila zaključena 25. januarja 2013 ob 12.45.</stage>
               </p>
            </sp>
         </div>
      </body>
   </text>
</TEI>
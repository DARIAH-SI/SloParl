<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-34-2012-11-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EA450E95DFAA1263C1257D1F005A690E</idno>
               <idno type="custom" subtype="day">644A7821544CB792C1257ABE00491EAC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=644A7821544CB792C1257ABE00491EAC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-34-2012-11-22.KPDZ" n="34">
               <name>redna seja</name>
               <date when="2012-11-22"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-34-2012-11-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-34-2012-11-22.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR KOLEGIJ PREDSEDNIKA DRŽAVNEGA ZBORA</stage>
            <stage type="session">34. seja</stage>
            <stage type="date">(22. november 2012)</stage>
            <stage type="chairman">Sejo je vodil dr. Gregor Virant, predsednik Državnega zbora.</stage>
            <stage type="time">Seja se je pričela ob 12.30. </stage>


            <sp xml:id="SDT6-KPDZ-redna-34-2012-11-22.sp1">

               <speaker>PREDSEDNIK DR. GREGOR VIRANT:</speaker>

               <p>Lepo pozdravljeni. Torej dve točki dnevnega reda imamo, pa še eno pomembno zadevo pod
               razno.</p>
               <p>Pod točko 1. terminski program za december 2012. Gospod Veber je na prejšnjem
               kolegiju odprl to vprašanje. Torej, da se natančno dogovorimo, kako bomo decembra
               delali glede na prihajajoči oziroma na proračun, ki ga imamo že v hiši in nadaljnjo
               obravnavo vseh proračunskih zakonov in reformnih zakonov.</p>
               <p>Potem imamo pod točko 2 - sklic izredne seje. Dobil sem zahtevo poslank in poslancev
               za sklic izredne seje za druge obravnave zakonov, ki smo jih zdaj pred kratkim
               sprejeli v prvi obravnavi. Pod točko razno bi vas rad pa samo seznanil z odgovorom,
               ki ga bom poslal ustavnemu sodišču, glede presoje za oceno ustavnosti referendumske
               zahteve o holdingu. In, če boste imeli še kakšne sugestije lahko to še vključimo v
               odgovor, sicer pa je to po moji oceni in po oceni Zakonodajno-pravne službe odgovor,
               ki ga predsednik državnega zbora pošlje Ustavnemu sodišču.</p>
               <p>Torej pod <title>TOČKO 1. TERMINSKI PROGRAM DRŽAVNEGA ZBORA ZA DECEMBER 2012.</title>
               </p>
               <p>Pravzaprav se ta terminski program začne z pripravo za izredno sejo, ki jo sklicujemo
               pod točko 2. Se pravi imamo začetek že ponedeljek, 26. 11. z delom delovnim teles in
               potem ta izredna seja za druge obravnave. Potem je predvidena proračunska izredna
               seja, na kateri bi tudi v tretji obravnavi sprejeli se zakone, ki jih rabimo za
               proračun. In pa potem še redna seja v decembru, ki ne bi bila več obremenjena niti s
               proračunskimi, niti z reformnimi zadevami. Eventualno mogoče Zakon o delovnih
               razmerjih. Pokojninski zakon gre naprej, gre že na to izredno sejo, ker je v veliki
               meri usklajen, minister pravi, da bo usklajen do te izredne seje. Med tem, ko tečejo
               usklajevanja za ZZDR nekoliko počasneje.</p>
               <p>Predlagam, da si kar vzamemo nekaj časa za to 1. točko, da res dorečemo terminski
               program, če so še kakšne pripombe, vprašanja, da smo tokrat čim bolj natančni.
               Prosim. Gospod Prevc, prvi dvignil roko, Tanko, Prevc. Gospod Prevc.</p>
            </sp>
            <sp xml:id="SDT6-KPDZ-redna-34-2012-11-22.sp2">

               <speaker>MIHAEL PREVC (PS SLS):</speaker>

               <p>Hvala lepa. Tukaj po tem terminskem planu za december vidim, da je v soboto, 1. 12.
               Odbor za finance in monetarno politiko. Vsi razumemo, koliko stvari, koliko dela nas
               čaka, zdaj do novega leta. Ampak to se pravi, že zdaj smo pravzaprav zasedeni od
               ponedeljka do petka praktično po cele dneve poslanci. Ne samo to, da niti ob
               ponedeljkih, ko imamo dejansko tudi poslanske pisarne, da praktično, vsaj nekateri,
                   tisti, ki smo ne nazadnje
               tudi vodje poslanskih skupin, praktično jaz noben ponedeljek nisem več v poslanski
               pisarni, kar seveda ni dobro. Ampak dobro, razumemo, da je pač tako obdobje, tak čas.
               Toda zdaj, ko pa vidim, da bomo poslance obremenjevali še s sobotami, ki poslancu
               pravzaprav ob takšnem tempu ostane edini dan poleg nedelje, da je z družino, pa
               vendar mislim, da bi bil boljši kakšen drug termin. Ne vem, morda v večernem času
               iskati, med tednom, ne vem, no.</p>
               <p>Se pravi, moj predlog je, da se vendar, kljub temu, da je tako natrpan urnik in
               verjamem, da je težko dobiti kakšen drug dan, pa vendar ga poskusimo dobiti, da se
               vsaj sobotam izognemo, da s temi sobotami ne obremenjujemo poslancev. Sam sicer nisem
               član tega odbora, da ne boste mislili, ampak gre za poslance. To je moj predlog.</p>
            </sp>
            <sp xml:id="SDT6-KPDZ-redna-34-2012-11-22.sp3">

               <speaker>PREDSEDNIK DR. GREGOR VIRANT:</speaker>

               <p>Ja, to lahko pogledamo, ampak mislim, da so službe zelo skrbno določile ta terminski
               plan in če bi se le dalo izogniti soboti, bi se izognili. Se bojim, da ne bo mogoče.
               Sam sem že enkrat uvajal sobotno delo v državni upravi, zgleda, da mi je to usojeno
               na nek način. Gospod Plevelj, je možno to prestaviti?</p>
            </sp>
            <sp xml:id="SDT6-KPDZ-redna-34-2012-11-22.sp4">

               <speaker>MATJAŽ PLEVELJ:</speaker>

               <p>Hvala lepa.</p>
               <p>Torej, problem je v tem, da poslovnik govori, da se o amandmajih k dopolnjenemu
               predlogu proračuna matično delovno telo lahko opredeli najkasneje tri dni pred sejo.
               Ker je v petek, 30. novembra 2012, predviden termin za izredno sejo Državnega zbora,
               takrat Odbor za finance pač ne bo mogel zasedati, je edini možni termin potem sobota.
               S tem, da je potem proračunska izredna seja ne v ponedeljek, ampak šele v torek, da
               te tri dni lovimo.</p>
            </sp>
            <sp xml:id="SDT6-KPDZ-redna-34-2012-11-22.sp5">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-34-2012-11-22.sp6">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Jaz bi predlagal, da bi ta 26., ponedeljek, kar je teh aktivnosti predvidenih,
               prestavili na torek. Mimogrede, tudi minister za finance je odsoten ta dan, ker imajo
               v Bruslju ta pogajanja v zvezi s tem, in ne bi bilo nič narobe. Tisto, kar bi se
               zavleklo, je možno potem tudi v sredo dopoldan te zadeve urediti. Mislim, da bi bilo
               to bolje. In da oba odbora prestavimo na torek. <stage>/Medsebojni pogovor./</stage></p>
            </sp>
            <sp xml:id="SDT6-KPDZ-redna-34-2012-11-22.sp7">

               <speaker>PREDSEDNIK DR. GREGOR VIRANT:</speaker>

               <p>Se pravi, 26.11.2012 v bistvu brišemo, je prazen... <stage>/Oglašanje v ozadju./</stage> Ne, ne, sem
               samo poskušal reagirati na predlog. Gremo naprej.</p>
               <p>Izvolite, naprej. Gospod Veber.</p>
            </sp>
            <sp xml:id="SDT6-KPDZ-redna-34-2012-11-22.sp8">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Dejansko sem tudi pogledal napovednik dela Državnega zbora in za ponedeljek, 26.,
               praktično ni nič zapisanega, kar imamo tukaj kot terminski program za delo v
               decembru. Ampak, poglejte, mogoče se vam zdi enostavno, v ponedeljek pač ne bomo
               imeli nobenega odbora, že itak je problematično, ker pogajanja pri pokojninskem
               zakonu še niso zaključena. Ne vemo, kakšno besedilo amandmajev bomo dobili na mizo, o
               čem se bomo pogovarjali. In zdaj pravite, vse skupaj bomo prestavili potem na torek,
               kjer je še nek rezervni termin za finance, kjer bi se to obravnavalo. In do kdaj bomo
               potem delali v torek na tem odboru? Do katere ure?</p>
            </sp>
            <sp xml:id="SDT6-KPDZ-redna-34-2012-11-22.sp9">

               <speaker>PREDSEDNIK DR. GREGOR VIRANT:</speaker>

               <p>Do konca.</p>
            </sp>
            <sp xml:id="SDT6-KPDZ-redna-34-2012-11-22.sp10">

               <speaker>JANKO VEBER (PS SD):</speaker>

               <p>Do konca. To pomeni, do šestih, sedmih zjutraj, kakorkoli, ni važno, celo noč in tako
               naprej. Oprostite, ampak to niso normalne razmere za delo poslancev, predvsem
               opozicijskih, ker želimo sodelovati v razpravi in oblikovati tudi svoje amandmaje ter
               dodati tiste rešitve k zakonu, za katere menimo, da bi bile boljše, kot bodo mogoče
               prišle na mizo. Zna se pa zgoditi, da nekatere stvari sploh ne bodo usklajene, kaj pa
               potem? Ampak opozarjam na to, mi bomo potem imeli samo en  dan za pokojninski zakon in ta zakon nima 10 členov.
               Po mojem vedenju in poznavanju dela je to nenormalno. Tako, da predlagam, da se tudi
               dogovorimo do kdaj bo kakšno delovno telo kakšen dan delalo, ali je to 10., 11. ura
               zvečer, kot smo se pogovarjali za sejo Državnega zbora, ker je bil najprej predlog
               recimo ne vem en dan do 10., potem je bilo podaljšano do 11., ampak mislim, da bi
               morali nekaj podobnega vendarle napovedati tudi pri delovnih telesih. Nihče od teh,
               ki bo celo noč na odboru, ne more reči: "ja, drug dan me pa ne bo", na kakšno drugo
               sejo, ker je ravno tako že mogoče sklicana in tako naprej. Skratka, poslanci pa
               vendarle niso roboti, da bi lahko pritisnil na gumb in potem dela tri noči
               zaporedoma, pa še verjetno, da ni potrebno ne jesti, ne spati, ne nič potem tukaj
               vmes. Tako, da ta program je glede tega izjemno, izjemno pomanjkljiv in zdaj, če se
               še ponedeljek ukinja kot tak, potem dejansko nastanejo nečloveške razmere pri tem
               kako obravnavati izjemno zahtevne zakone. Tako, da ko sem šel čez ta program za
               december, je jasno, da bomo imeli sicer redno sejo, za katero smo terminski program
               sprejeli z namenom, da si organiziramo delo in da se tudi nekaj točk iz te redne
               seje, ki je v terminskem programu, seli na izredne seje, ki jih sklicuje koalicija.
               Torej, s tem se še poslabšujejo razmere za neko normalno delo, torej že to kar je
               planirano za redno sejo želite obravnavati na izredni seji in potem ugotovimo ne
               moremo pravočasno ali pa morajo odbori delati celo noč in tako naprej samo, da se
               doseže nek cilj, ni važno kakšen zakon je sprejet, samo da je sprejet. Tako, da jaz
               mislim, da bi bil vendarle potreben premislek, predvsem o tem, da se točke, ki so že
               na redni seji predvidene, ne premikajo na izredne, in da vendarle preučimo, da
               odbori, ko opravijo razprave, lahko predlagajo tudi razširitev redne seje. In
               poglejte tukaj imamo v tem programu tudi cel kup naborov naborov zakonov, ki niso
               tako nujno potrebni, recimo Zakon o spremembi Zakona o ustavnem sodišču, o varuhu
               človekovih pravic, za predsednika republike, funkcionarjih v državnih organih. Tudi
               če imate predvidene v teh zakonih rešitve, ki zmanjšujejo finančne obveznosti v vseh
               teh ustanovah, je dejstvo, da bomo proračunsko sejo opravili že pred tem. In
               predvidevam, da bo proračun sprejet, saj o teh izhodiščih, ki smo jih do sedaj imeli,
               se je redkokdaj zgodilo, da bi koalicija zavrnila proračun, ki ga predlaga. Torej,
               povsem nepotrebno tlačimo v ta december zakone, ki se nanašajo na te organe in urade,
               kot sem povedal oziroma ustanove in dajmo vendarle razmisliti. Ta čas, ki je na
               razpolago v decembru je možno racionalneje in kvalitetnejše razdeliti na tiste teme,
               ki so res nujno potrebne. Se strinjam, da je to pokojninski zakon, se strinjam, da so
               to zakoni, ki imajo posledice na proračun, kot je davčna zakonodaja, če lahko tako v
               grobem dam ime vsem tem zakonom, ki se nanašajo na to temo, ampak vse ostalo mirno
               lahko preložimo na naslednjo redno sejo, ne pa vse notri stlačiti v december. Tako,
               da predlagam, da se ta terminski plan še enkrat preuči z vsemi temi opozorili, ki sem
               jih dal in se s tem omogoči poslancem, da  opravljamo delo v nekem normalnem času. Saj ni problem, ko sem rekel,
               tudi do desetih, enajstih, tudi do polnoči, ampak če se pa pogovarjamo o tem, ko bo
               končano bo končano, pa če ob šestih zjutraj pa ob šestih zjutraj. Mislim, da nam ni
               potrebno delati na tak način, če nekatere zakone, ki se seveda potem tudi uvrščajo v
               recimo 24. izredno sejo, enostavno rečemo, da teh zakonov v decembru ne bomo
               obravnavali, ampak na januarski, recimo redni seji. Tako, da mislim, da ta program
               dela za december, je potrebno ponovno prevrednotiti in določiti termine na podlagi
               katerih bo možno tudi normalno opravljati delo v delovnih telesih.</p>
            </sp>
            <sp xml:id="SDT6-KPDZ-redna-34-2012-11-22.sp11">

               <speaker>PREDSEDNIK DR. GREGOR VIRANT:</speaker>

               <p>Gospod Möderndorfer.</p>
            </sp>
            <sp xml:id="SDT6-KPDZ-redna-34-2012-11-22.sp12">

               <speaker>JANI MÖDERNDORFER (PS PS):</speaker>

               <p>Prepričan sem, da če bi kakšna parlamentarna skupina iz kakšne evropske države prišla
               pa videla ta naš razpored, bi nas vprašali, če imamo vojno v tej državi. Zagotovo ni
               nobenih izrednih razmer. Ampak več kot jasno je, ker v bistvu po Državnem zboru se že
               cel teden govori, da so poslanci koalicije dobili jasna navodila, da do 23. decembra
               ne smejo nikamor na dopust ali pa kakšne službene poti delati, zaradi tega ker si je
               agendo koalicija zelo jasno postavila, da do 23. decembra želi postaviti vse okvire
               in sprejeti vse tisto, kar se je odločila. Da je temu res tako in da to potrjujejo
               dejstva, vidim iz tega programa, ki ga imam pred seboj. Že 23. hočete spakirati vse
               kar se da, 24. uživati v božiču in se delati kako ste naredili nekaj koristnega za to
               državo. Se opravičujem, ampak poslanci opozicije tega niso sposobni požreti, ker je
               nemogoče obdelati vse to kar ste si vi zamislili v teh rokovnikih in se bo ponovila
               farsa iz maja meseca, ko smo sprejemali ZUJF. Spet bomo delali ponoči, spet bodo
               leteli amandmaji ob dveh zjutraj, spet bomo delali cel cirkus in zganjali vse mogoče
               stvari in dokazovali, kako se rešuje država in kaj jaz vem kaj še vse. Jaz se
               opravičujem, ko bomo pa pogledali te rokovnike, program dela Državnega zbora, bomo pa
               ugotovili, da bomo v mesecu januarju redno sejo imeli šele zadnji teden v mesecu
               januarju, ker mora nekdo po 23. decembru iti zasluženo na dopust in se spočiti in
               nabrati nove moči zato, da bo lahko spet cel cirkus zganjal potem še naprej.
               Enostavno ne vidim razloga in argumenta, zakaj ne moremo normalne ali pa bom rekel,
               obstoječe točke spraviti na en reden program, ki ga lahko opravi ta Državni zbor.
               Zakaj moramo tri tedne imeti v januarju mesecu leta 2013, potem pa pravzaprav vse
               prazno? In vse kar se vam zazdi je vedno treba dati na izredno sejo. Seveda na
               izredno sejo, zaradi tega, ker je tam lažje manipulirati in dajmo to že enkrat
               povedati na glas. S časovno stisko in enostavno dosežemo to, da so vsi roki najbolj
               kratki kar se da in pripeljati v situacijo, ko pravzaprav človek ne more absorbirati
               vsega tega kar bomo dobili na dnevni red. Niti kar se tiče priprave na razpravo niti
               kar se tiče resne argumentacije in priprave na amandmaje, ki bodo leteli po tekočem
               traku za vsak zakon posebej in za vse kar nam seveda sledi. Istočasno pa stiskanje in
               ustvarjanje "pressing" situacije na vse, češ časa nam zmanjkuje.</p>
               <p>Delo v soboto. Mi smo tukaj na tem kolegiju sedeli takrat, ko smo odločali o tem,
               kako bo Vlada sestavljena in takrat smo se dogovorili, da bo to izjemoma sobota, ko
               bomo enostavno imeli delovno soboto za to, da čim prej se ta Vlada sestavi in da
               začne delati in takrat je bil ta dogovor sprejet. Potem smo pa rekli, da bomo nehali
               s temi sobotami, ker ni nobenih izrednih razmer. Zdaj imamo že soboto v planu za to,
               da se bomo pogovarjali o tem, da bomo vse stisnili notri. Sedaj vam bom povedal
               naslednje. Ko smo hoteli imeti in sem dal prošnjo predsednici Alenki Jeraj za Odbor
               za delo, družino, socialne zadeve in invalide in Odbor za izobraževanje, znanost,
               kulturo in šport, mladino, predsedniku gospodu Branku Grimsu, seveda nisem dobil
               nobenega odgovora, razen sklic ločenih sej, ko je bilo več kot jasno, da je takšen
               odbor možno speljati samo, če bosta skupaj, zaradi časovne stiske. Seveda mi ni
               drugega preostalo, kot da sem potem preklical to zahtevo za sam odbor, iz jasnih
               razlogov, ker je enostavno, prvič je sploh nečloveško in neizvedljivo sploh izvesti
               tako sejo in se je delalo v bistvu spet po planu, da se bodo take seje odbora delale
                   po končanih izrednih sejah
               v nočnih urah, ne vem kdaj še vse in tako naprej. To pač preprosto ne gre, povejte mi
               kdaj bomo pa lahko delali še vse ostalo? Ne bomo, ker vi v resnici v koaliciji
               opozicije to, da vam je napaka v sistemu pa da vam je moteče to še razumem nekako
               ampak, da je pa ne potrebujete to pa ves čas dokazujete zaradi tega, ker ustvarjate
               umetno situacijo izrednih razmer.</p>
               <p>In jaz vam samo to povem, da enostavno takšnega predloga prvič je nemogoče sprejeti,
               lahko pa delte farso še naprej in mi bomo seveda poskrbeli, da vam dokažemo v vsem
               tem postopku da preprosto je nemogoče slediti vsemu temu kar vi želite. Edina
               prioriteta tukaj znotraj kar je, je proračun. Za proračun vam niti enkrat ne bom
               oporekal, v nobeni stvari, ko jo bo potrebno sklicati, tudi zaradi mene izredno sejo.
               Vse ostalo, se opravičujem ni izrednih razmer, ne potrebujemo takšnega pressing-a. In
               s tem zamegljevanje dejansko v bistvu onemogočate, da se seveda tudi vsi ostali
               akterji, ki imajo pravico v tej državi seveda se pripraviti tudi na odločanje znotraj
               Državnega zbora lahko legitimno pripravljajo in seveda sodelujejo pri samem
               sprejemanju. Govorim o vseh akterjih, ki lahko dajejo svoje pripombe, sodelujejo na
               odborih, skratka vsi ki niso vpeti v sistem Državnega zbora.</p>
               <p>Koliko časa bo to še trajalo, mi kdo lahko danes od koalicije, predsednik Državnega
               zbora, zagotovi da se bo to z januarjem nehalo. Ne bo se, ker je to vaš stil in način
               dela. Hvala.</p>
            </sp>
            <sp xml:id="SDT6-KPDZ-redna-34-2012-11-22.sp13">

               <speaker>PREDSEDNIK DR. GREGOR VIRANT:</speaker>

               <p>Mogoče preden dam besedo gospodu Jurši, čisto na kratko.</p>
               <p>Mene intenzivno delo ne moti in me nikoli ni motilo in mislim, da s tem ni nič
               narobe, tudi če se izjemoma dela kakšno soboto ni nič narobe, marsikdo dela v soboto,
               bomo pa še mi. Druga stvar, ti zakoni ki so zdaj predvideni za izredno sejo so vsi
               vezani na proračun. moramo proračun sprejeti do konca leta... <stage>/ Oglašanje iz klopi/</stage>
               Ja, davčni zakon in Zakon o invalidskem in pokojninskem zavarovanju, govorim o
               izredni seji, o tej izredni seji govorim ne o redni decembrski. Vsi so vezani na
               proračun in seveda smo imeli to dilemo ali pustiti tretjo obravnave eventualno
               nekaterih zakonov za redno decembrsko sejo ampak se nam je zdelo boj prav, da se na
               proračunski seji, najkasneje, vsi zakoni na katere je proračun vezan sprejmejo
               dokončno v tretji obravnavi, ne pa da imamo mi sprejeti proračun potem pa se nam še
               vlečejo eni trije repi od treh davčnih zakonov recimo, ki jih moramo sprejeti potem
               na redni seji decembra.</p>
               <p>Tako da, meni se zdi ta varianta boljša...</p>
            </sp>
            <sp xml:id="SDT6-KPDZ-redna-34-2012-11-22.sp14">

               <speaker>JANI MÖDERNDORFER (PS PS):</speaker>

               <p>Moram replicirati, to je zavajanje predsednik.</p>
            </sp>
            <sp xml:id="SDT6-KPDZ-redna-34-2012-11-22.sp15">

               <speaker>PREDSEDNIK DR. GREGOR VIRANT:</speaker>

               <p>Je res intenzivna in bo naporna, o tem ni nobenega dvoma ampak je pač potrebno
               pljuniti v roke in intenzivno delati.</p>
            </sp>
            <sp xml:id="SDT6-KPDZ-redna-34-2012-11-22.sp16">

               <speaker>JANI MÖDERNDORFER (PS PS):</speaker>

               <p>Jaz bi repliciral.</p>
            </sp>
            <sp xml:id="SDT6-KPDZ-redna-34-2012-11-22.sp17">

               <speaker>PREDSEDNIK DR. GREGOR VIRANT:</speaker>

               <p>Gospod Jurša ima še prej besedo.</p>
            </sp>
            <sp xml:id="SDT6-KPDZ-redna-34-2012-11-22.sp18">

               <speaker>JANI MÖDERNDORFER (PS PS):</speaker>

               <p>Ne, vas bi repliciral.</p>
            </sp>
            <sp xml:id="SDT6-KPDZ-redna-34-2012-11-22.sp19">

               <speaker>PREDSEDNIK DR. GREGOR VIRANT:</speaker>

               <p>Ja, prosim ja.</p>
            </sp>
            <sp xml:id="SDT6-KPDZ-redna-34-2012-11-22.sp20">

               <speaker>JANI MÖDERNDORFER (PS PS):</speaker>

               <p>... Zato, da bo kolega Jurša imel potem možnost normalno razpravo imeti brez teh
               vskokov.</p>
               <p>Prvič, predsednik jaz verjamem, da je zelo všečno, če rečete da rad delate
               intenzivno. Verjeli ali ne, tudi sam zelo rad delam intenzivno ampak intenzivno ne
               pomeni "furjati" in to je bistvena razlika. Mi ustvarjamo vtis kot da je to edino
               delo, ki da delamo, to kar se dogaja pred kamerami. ni res! Vi dobro veste, da
               najprej morajo poslanci poznati materijo potem se morajo tudi sami kaj dogovoriti
               znotraj poslanskih skupin. Zraven tukaj seveda sodelujejo tudi vse politične stranke,
               ki preko svojih organov tudi določene materije obdelujejo. Zraven tega so odbori,
               tudi na te odbore se je potrebno pripravljati, še preden se prižgejo kamere. Ampak
               enostavno, tukaj v temu programu, v temu urniku za to sploh več časa ni in roko na
               srce, pri ZUJF-u smo imeli to eklatanten dokaz za to, poslanci niso vedeli o čem
               odločajo in to ste ne nazadnje tudi sami dokazali, ko ste javno nekateri iz
               političnih strank dokazovali, ne nazadnje minister za zunanje zadeve Karl Erjavec, je
               rekel, nisem bil seznanjen s tem, da to sprejemamo, ko se je zgodila zgodba glede
               upokojencev. Tega pa nismo vedeli, gospod Jurša je samo enkrat rekel, da ni vedel na
               kolegiju odbora, da smo z novim ZUJF-om tudi spremenili vse potne stroške in da je
               zdaj malo drugače. Skratka, niz enih stvari se preprosto ni vedelo, ker se ni
               prebralo, ker se ni uspelo prebrati, ker se ne uspe v tej naglici vse to
               predelati.</p>
               <p>Zato ne predsednik  govoriti,
               da je intenzivnost dela in da tako všečno nastopamo, da kdo rad dela v soboto in kdo
               ne. Ne nazadnje ne pozabite še naslednjo stvar. Vsi poslanci so samo ljudje, niso
               nobeni roboti in nobene mašine. Imajo ravno tako svoje familije in ravno tako svoje
               obveznosti. In ne nazadnje zanemarjamo osnovno delo poslansko, ki je, da gremo lahko
               tudi do volivcev. V ponedeljkih praktično zadnje mesece sploh ne moremo normalno
               delati v poslanskih pisarnah. Enostavno tega ni možno. In to ni samo pritožba iz
               opozicije, tudi iz koalicijskih vrst smo že to poslušali tudi na teh kolegijih
               predsednika. Zato ne ustvarjati vtis, da je to nekaj popolnoma normalnega, se
               opravičujem. Takšen razpored, ki ga imamo danes pred seboj, je razpored kadar so v
               državi izredne razmere. Ampak žal izrednih razmer ni. Izredne razmere so za vas zato,
               da bi radi od 24. naprej bili na dopustih. In takrat ni nobene želje po intenzivnosti
               dela, gospod predsednik, takrat pa noben ne bi več rad delal, do novega
               leta....<stage>/oglašanje iz klopi./</stage> Se opravičujem, ne govorim samo za vas predsednik,
               govorim za vse ostale. Saj sem zelo jasno povedal kaj mislim s tem.</p>
            </sp>
            <sp xml:id="SDT6-KPDZ-redna-34-2012-11-22.sp21">

               <speaker>PREDSEDNIK DR. GREGOR VIRANT:</speaker>

               <p>Gospod Jurša.</p>
            </sp>
            <sp xml:id="SDT6-KPDZ-redna-34-2012-11-22.sp22">

               <speaker>FRANC JURŠA (PS DeSUS):</speaker>

               <p>Hvala lepa za besedo. Jaz bi na začetku povedati, da ne bi želel biti razsodnik med
               mnenjem opozicije in koalicije. Bi pa rad dejansko spomnil na nekatere zadeve, ki so
               bile danes izrečene in o katerih imam pač malo drugačno mnenje. Na primer, jaz mogoče
               ne vem, ampak kolikor mi je znano, v koaliciji se nismo pogovarjali o nobenih
               dopustih. In tak praznik kot je 25. decembra, običajno, vsaj pri meni ni običaj, da
               bi šel na dopust, ampak takrat ostajam doma z družino. Tako da okoli letnih dopustov
               se jaz z razmišljanji kolega Möderndorferja ne bi strinjal.</p>
               <p>Sam sem zagovornik normalnega dela. Predvsem me moti to, to sem večkrat tudi
               izpostavil, da bi morali biti ponedeljki, to isto zadevo smo imeli v preteklem
               mandatu kot nek način opozorilo za delo v poslanskih pisarnah. Mi se na nek način ali
               nekdo, nekateri se ne zavedajo, da smo končno bili izvoljeni med ljudmi in da ljudje
               želijo in nas potrebujejo, vam povedo. Odkrito povedano dostikrat v poslanski pisarni
               govorijo o osebnih zadevah, o osebnih tegobah, tudi o takih, o katerih dejansko
               poslanec kot poslanec ne more v nobenem primeru pomagati.</p>
               <p>Večje težave z delom, ko zahteva maksimalno angažiranje kot je ta predlog terminskega
               plana za december, imamo tudi male poslanske skupine. Mi nimamo toliko strokovnih
               služb, nimamo toliko poslancev, ker ti poslanci dejansko morajo sedeti v več delovnih
               telesih kot pa tam, kjer imate večje poslanske skupine. Veste, nobena drugačna praksa
               ni bila v prejšnjem mandatu. Zasedali smo dan in noč. Jaz sem sodeloval v Odboru za
               finance, Odboru za delo, družino in socialne zadeve. Tudi v Odboru za lokalno
               samoupravo smo 2.15 sedeli v Državnem zboru in zasedali in zahtevali,da se določene
               zadeve izpeljejo v nekem določenem roku. Prvo leto mandata, verjetno zaradi tega je
               tudi celotna zadeva malo bolj natrpana. To bomo morali vsi skupaj vzeti v zakup. So
               nekateri zakoni, ki niso tja v en dan, so vezani dejansko s sprejetjem proračuna in
               jih moramo na nek način sprocesirati v mesecu decembru, hoteli ali ne hoteli. Morali
               se bomo na nek način tako tudi organizirati.</p>
               <p>Časa ni na pretek. Tega se moramo vsi zavedati. Časa nam zmanjkuje. Če bomo predolgo
               odločali bo lahko tudi pogubno, ne samo za nas, tudi za Slovenijo.</p>
            </sp>
            <sp xml:id="SDT6-KPDZ-redna-34-2012-11-22.sp23">

               <speaker>PREDSEDNIK DR. GREGOR VIRANT:</speaker>

               <p>Hvala. Še na en detajl so me sodelavci opozorili, ki nepomemben, sem ga pozabil
               omeniti. Poglejte, vsi ti zakoni, ki jih bomo sedaj  obravnavali na izredni seji, so bili vloženi po rednem
               postopku. Moram posebej opozoriti, da se je to razmerje med rednimi postopki in
               nujnimi postopki po poletju zelo spremenilo. Poleti smo že obljubili drug drugemu, da
               bomo zahtevali od Vlade, da pošilja v parlament zakone po rednem postopku, in Vlada
               se tega drži. Če se pa ne drži, ji pa na kolegiju spremenimo postopek. Tako da ni
               "furjanja". To so redni postopki, opravili smo splošno razpravo o vseh davčnih
               zakonih, tudi o pokojninskem zakonu, in na tej izredni seji jih bomo obravnavali v
               drugi obravnavi. Moram reči, da me ne skrbi, da bi šla ta zadeva prehitro, je pa res
               delo intenzivno, tu pa ni nobenega dvoma.</p>
               <p>Prav, če ni nobene razprave več... Gospod Veber, izvolite.</p>
            </sp>
            <sp xml:id="SDT6-KPDZ-redna-34-2012-11-22.sp24">

               <speaker>JANKO VEBER (PS SD):</speaker>

               <p>Resnično bi želel, no, jasnejši odgovor v zvezi s tem, kako bomo obravnavali
               pokojninski zakon. Tu gre za stotine členov. In še vedno ni jasno, ali bo Odbor za
               delo obravnaval Zakon o pokojninskem in invalidskem zavarovanju 26. ali ne; to je pač
               zapisano v tem. To je eno vprašanje. Če nam ostane potem samo še torek, ko naj bi
               obravnaval to materijo, mislim, da bi vendarle vsaj še en dan morali pustiti, da se
               ta zakon obravnava v nekih normalnih razmerah, ne pa v 24-urnem delu na dan. Da ne bo
               pomote, nihče ne govori o tem, da ni pripravljen delati. Govorimo o tem, da je to
               pomemben zakon, da je to materija, ki smo jo enotno tudi podprli v prvi obravnavi, v
               upanju, da bodo pravočasno zaključena pogajanja, in v upanju, da bomo imeli
               pravočasno pripravljene tudi amandmaje. Danes lahko rečemo, da bomo te amandmaje
               praktično dobivali na mizo tekom seje. Kljub temu, da je redni postopek in tako
               naprej, v redu, ampak če dobiš en dan pred tem. Toda mislim, da bi vsaj en dan
               dodaten moral biti na razpolago za to, da se ta najobsežnejši zakon obravnava v dveh
               dnevih, ne pa v enem dnevu 24 ur! Saj nismo na dirki!</p>
            </sp>
            <sp xml:id="SDT6-KPDZ-redna-34-2012-11-22.sp25">

               <speaker>PREDSEDNIK DR. GREGOR VIRANT:</speaker>

               <p>Ja, varianta bi bila še sreda dopoldne, če bi se strinjali vsi, kot rezerva za
               nadaljevanje sej. Dobro.</p>
               <p>Glejte, takole bi rekel. Najprej bom dal neke vrste amandma k temu terminskemu
               programu na glasovanje, in sicer, da bi ponedeljek, 26.11.2012, spraznili in da bi
               rezervni termin za Odbor za delo, družino, socialne zadeve in invalide potem
               predvideli v sredo do 14. ure.</p>
               <p>Kdo je za? <stage>(SDS, SD, SLS, DL, NSi, DeSUS.)</stage> Je kdo proti? <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Zdaj dajem pa še celoten terminski program na glasovanje.</p>
               <p>Kdo je za? <stage>/Oglašanje v ozadju./</stage> Prosim, gospod Plevelj. <stage>/Oglašanje v ozadju./</stage> Ja,
               kar izvolite.</p>
            </sp>
            <sp xml:id="SDT6-KPDZ-redna-34-2012-11-22.sp26">

               <speaker>JANKO VEBER (PS SD):</speaker>

               <p>Mislim, da v tem programu za izredne seje ni nujno treba obravnavati vseh teh
               zakonov, ki jih imamo predvidene na izrednih sejah v tem letu, ker niso vezani na
               proračun. Dajmo vse te dnevne rede izčistiti in umakniti tisto, kar ne sodi na
               izredno sejo, zaradi tega, ker bi bilo nujno treba, ne vem, sprejeti iz takšnih in
               drugačnih razlogov v tem letu.</p>
               <p>Naslednje. Še enkrat opozarjam, da ko bo proračun sprejet, je prav vseeno, ali zakone
               o Ustavnem sodišču, o predsedniku republike, varuhu človekovih pravic obravnavamo v
               decembru ali pa januarju. Prav vseeno je, ker bo to že po sprejetem proračunu. In
               kakor se boste odločili, toliko denarja boste pač posameznemu državnemu organu
               namenili. In ne vidim razloga, da bi to obravnavali in imeli za to še 24. redno sejo,
               ki bi obravnavala te točke. In res predlagam, da vse tiste točke dnevnega reda, ki so
               bile planirane s terminskim programom za december, ostanejo na tej decembrski seji,
               da jih ne tlačimo na izredne seje.</p>
            </sp>
            <sp xml:id="SDT6-KPDZ-redna-34-2012-11-22.sp27">

               <speaker>PREDSEDNIK DR. GREGOR VIRANT:</speaker>

               <p>Nič, glejte, tudi ta predlog bom dal na glasovanje. Prosim, gospod Plevelj.
               </p>
            </sp>
            <sp xml:id="SDT6-KPDZ-redna-34-2012-11-22.sp28">

               <speaker>MATJAŽ PLEVELJ:</speaker>

               <p>Na terminski program za december, ki ga je Kolegij sprejel 13. tega meseca so sicer
               bili vključeni proračunski zakoni, ki pa po sami logiki morajo biti sprejeti pred
               sprejemanjem proračuna. Pač takrat ni bila izražena želja ali pa iniciativa, da se te
               proračunski zakoni obravnavajo sočasno ali pred proračunsko izredno sejo, zato so
               bili po defaultu seveda vključeni na redni decembrski terminski program. Ko je bila
               ta iniciativa izražena seveda je treba korektno peljati in zagotoviti, da so sprejeti
               še preden bo potem sprejet proračun. Zato so vsi te zakoni, ki so predvideni na
               izredni seji 29. in 30. novembra in vsi zakoni, ki so predvideni na proračunski seji
               4. decembra in potem naprej samo proračunski zakoni in proračunski akti.</p>
            </sp>
            <sp xml:id="SDT6-KPDZ-redna-34-2012-11-22.sp29">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-34-2012-11-22.sp30">

               <speaker>JOŽE TANKO (PS SDS):</speaker>

               <p>Hvala lepa. Postopek sprejemanja proračunskega paketa bi bil lahko drugačen, če bi
               vlada predlagala te zakone po nujnem postopku, kar je bilo vedno do zdaj in je bil
               sestavni del tega proračunskega paketa, že zaradi narave zadev, zaradi načina
               obravnave so bili proračunski zakoni vedno predlagani po nujnem postopku. Tega nismo
               želeli, to je treba jasno povedati in smo se odločili, da gremo z rednimi postopki,
               tako da se odpre dovolj možnosti za razprave in posledica teh rednih postopkov je
               tudi način dela državnega zbora, ki ga je treba prilagoditi specifiki postopka.
               Toliko, da to dilemo razčistimo. In jaz vseeno mislim, da je bolje, da smo dali to po
               rednem postopku, ker je bilo veliko časa za proučitev materiala, to se pravi vseh teh
               zakonov tudi ZPIZ-a, ki še vedno teče v pogajanja in bodo tudi še po drugi obravnavi,
               to je treba na delovnem telesu, tekla pogajanja, bo treba najbrž morda še kakšno
               stvar korigirati. Tako, da s tem, ko se odločamo o postopkih se odločamo tudi o vseh
               ostalih zadevah, ki so vezani z načrtovanjem dela državnega zbora. Morajo pa biti
               proračunski zakoni, če hočemo, da je proračun zaprt, sprejeti pred sprejemom
               proračuna. Te izbire pa nimamo več, kar zadeva pa izpeljavo proračuna v državnem
               zboru so pa tudi poslovniški roki določeni. Vezani smo na te mnoge stvari.</p>
               <p>Zdaj, kar zadeva to izredno sejo, ki je predvidena za 11. decembra. Mi se lahko, če
               ste za to odločimo, da damo te zakone na redno sejo, ki je nekoliko kasneje. Ta
               odločitev bi bila tudi povsem običajna. Ne vidim težave kakšne nobene, da se dopolni
               dnevni red redne seje s temi zakoni in potem se pač zadeve prilagodijo. Mislim, da je
               zadeva dovolj logična, samo ne izognemo se pa nobeni obravnavi na delovnem telesu
               zaradi tega. To moramo pa tudi vedeti, ker to bo vse normalno sprocesirano, mogoče se
               samo nekoliko te zadeve prerazporedijo. To ni nobena težava. Ta, ki je za 11.
               mišljena, brez problema se lahko odločimo, da damo te materiale, te zakone na redno
               decembrsko sejo. Tudi ta del nekoliko razbremenimo, če to želite. Mene ne moti nobena
               rešitev, ne ta, ne ta, ki sem jo sedaj predlagal.</p>
            </sp>
            <sp xml:id="SDT6-KPDZ-redna-34-2012-11-22.sp31">

               <speaker>PREDSEDNIK DR. GREGOR VIRANT:</speaker>

               <p>Če prav razumem tudi to, kar ste zdaj povedali se sklada s predlogom gospoda Vebra.
               Soglašam, mislim, da bi bilo to smiselno.</p>
               <p>Potem bom šel to dopolnitev na glasovanje, se pravi, da bi namesto izredne seje 11.
               decembra obravnavo teh zakonov o zmanjševanju funkcionarskih pravic opravili na redni
               decembrski seji? Izvolite, podpredsednica.</p>
            </sp>
            <sp xml:id="SDT6-KPDZ-redna-34-2012-11-22.sp32">

               <speaker>RENATA BRUNSKOLE (PS PS):</speaker>

               <p>Hvala lepa. Jaz bi v povezavi s tem predlogom predlagala, da bi morebiti potem tudi v
               ponedeljek 10. decembra, kjer so navedene seje odborov, tako za pravosodje, kot za
               finance, gre pa o točkah te izredne seje, da se tudi to potem na ostale dni prestavi,
               ne na ponedeljek. 
               </p>
            </sp>
            <sp xml:id="SDT6-KPDZ-redna-34-2012-11-22.sp33">

               <speaker>PREDSEDNIK DR. GREGOR VIRANT:</speaker>

               <p>Ja. <stage>/ Medsebojno pogovarjanje/</stage> Izvolite, gospod Plevelj.</p>
            </sp>
            <sp xml:id="SDT6-KPDZ-redna-34-2012-11-22.sp34">

               <speaker>MATJAŽ PLEVELJ:</speaker>

               <p>Hvala lepa.</p>
               <p>Zdaj v temu trenutku težko sicer vendar torej te zadeve niso na terminskem programu
               in ker niso na terminskem programu jih je potrebno s strani matičnih delovnih teles
               pripraviti do seje kolegija, ki bo odločal o sklicu seje. Ta seja kolegija je 7.
               decembra, torej do 7. decembra seveda še predhodno mora kolegij določati, sprejeti
               ali se obravnavajo po skrajšanem postopku in do 7. decembra mora Odbor za finance in
               Odbor za pravosodje morata seveda vse te zakone pripraviti in predlagati kolegiju, da
               jih uvrsti na sklic. Zdaj, kdaj so ti termini možni za pripravo matičnih delovnih
               teles, če ne bo ponedeljek bomo seveda našli kaj drugega ampak lahko pa, da tudi
               ponedeljek ostane.</p>
            </sp>
            <sp xml:id="SDT6-KPDZ-redna-34-2012-11-22.sp35">

               <speaker>PREDSEDNIK DR. GREGOR VIRANT:</speaker>

               <p>Lahko jih uvrstimo pogojno, če bo matično delovno telo do takrat opravilo delo, če ne
               jih bomo imeli pa na januarski redni. Prav? <stage>/ Medsebojno pogovarjanje/</stage> V redu, se
               pravi če prav razumem se vsi strinjate, da bi te izredne seje 11., 12. ne bilo in bi
               vse te zakone preložili na redno sejo, decembrsko ali januarsko, odvisno od dinamike
               dela, načeloma decembrsko, če se le da, če ne pa januar.</p>
               <p>Prav, potem bi tako dopolnjen terminski program zdaj dal... Ja, izvolite.</p>
            </sp>
            <sp xml:id="SDT6-KPDZ-redna-34-2012-11-22.sp36">

               <speaker>MATJAŽ PLEVELJ:</speaker>

               <p>Mogoče še no pozitivno stvar. zdaj, proračunska izredna seja je predvidena v torek 4.
               do petka 7.. Glede na to, da se zdaj torej od druge obravnave predvidene na izredni
               seji, predhodno da bo verjetno večina zakonov mogoče že na tej izredni seji
               sprejetih, da gredo v tretjo obravnavo samo, ne vem izjeme, potem verjetno ni
               potrebno, da bi bil še v petek 7. 12. rezerviran termin za izredno sejo. In
               predlagam, da pustimo to za delovna telesa.</p>
               <p>In kolegij, ki je zdaj predviden ob 8.30 da bi ga imeli ob 12.00 uri. <stage>/ Medsebojno
               pogovarjanje/</stage> To bomo pa prej, ta kolegij 7. 12. je za pripravo sklica redne seje. <stage>/
               Medsebojno pogovarjanje/</stage> Ker je vedno seja kolegija ob 12.00 uri, zdaj, če želite
               lahko tudi ob 8.30 samo 8.30 je bolj zaradi tega, ker bi seja zbora ob 900
               začela.</p>
            </sp>
            <sp xml:id="SDT6-KPDZ-redna-34-2012-11-22.sp37">

               <speaker>PREDSEDNIK DR. GREGOR VIRANT:</speaker>

               <p>Dobro, z vsemi temi dopolnitvami dajem terminski program na... <stage>/ Oglašanje iz klopi/</stage>.
               Prav, z vsemi temi dopolnitvami dajem terminski program na glasovanje.</p>
               <p>Glasujemo. Kdo je za? <stage>(SD, SDS, SLS, Državljanska lista, NSi, DeSUS, Narodni
               skupnosti)</stage></p>
               <p>Sprejeto.</p>
               <p>Gremo na <title>2. TOČKO DNEVNEGA REDA - DOGOVOR O SKLICU IZREDNE SEJE.</title>
               </p>
               <p>To je ta izredna seja o kateri smo se pogovarjali, torej druge obravnave davčnih
               zakonov, ki so vezani na proračun in druga obravnava Zakona o pokojninskem in
               invalidskem zavarovanju in sicer bi v četrtek začeli ob 9.00, v petek pa ob 10.00?
               Najava časa, ena točka po tretjem odstavku 67. člena. Gospod Veber, želite besedo,
               prosim.</p>
            </sp>
            <sp xml:id="SDT6-KPDZ-redna-34-2012-11-22.sp38">

               <speaker>JANKO VEBER (PS SD):</speaker>

               <p>Želim besedo predvsem o najavi časa za razpravo, predvidena je ena točka, v skladu s
               tretjim odstavkom 67. člena, tako da samo za eno od točk, ki pa so seveda vse izjemno
               pomembne naj bi imeli na razpolago polni čas. No in zdaj če povem za svojo poslansko
               skupino, za celotno izredno sejo imamo na razpolago petdeset minut. Glede na to, da
               gre za izjemno zahtevno materijo, za davčno zakonodajo, Zakon o pokojninskem in
               invalidskem zavarovanju mislim, da bi vendarle bilo potrebno se vsaj k trem točkam...
               <stage>/ Medsebojno pogovarjanje/</stage> Dobro, če imamo za eno  50 minut, v redu....<stage>/medsebojni pogovor./</stage>... če je
               tako, ampak da ne bo slučajno drugače potem, ko se bomo srečali na seji.</p>
            </sp>
            <sp xml:id="SDT6-KPDZ-redna-34-2012-11-22.sp39">

               <speaker>PREDSEDNIK DR. GREGOR VIRANT:</speaker>

               <p>Dobro.</p>
               <p>Dajem na glasovanje.</p>
               <p>Kdo je za? <stage>(SDS, SLS, DL, NSi, DeSUS, Narodni skupnosti.)</stage> Kdo je proti? <stage>(Nihče.)</stage></p>
               <p>Sprejeto.</p>
               <p>Pod <title>TOČKO RAZNO</title>.</p>
               <p>Ustavno sodišče me je v kontekstu obravnave presoje ustavnosti referendumska
               zahteva za Zakon o slovenskem državnem holdingu pozvalo oziroma je pozvalo Državni
               zbor, da naj se opredelimo o tem ali ta referendumska zahteva obstaja, torej ali
               izpolnjuje formalne pogoje. Po posvetu z Zakonodajno-pravno službo sem se jaz
               odločil, da pošljem odgovor, ki bi ga na kratko lahko strnil v dve točki. Prvič. O
               formalni ustreznosti zahteve za razpis referenduma odloča predsednik Državnega zbora,
               se pravi moja malenkost, je ugotovil, da ta referendumska zahteva izpolnjuje formalne
               pogoje, kar je dokazano s tem, da je bila dodeljena matičnemu delovnemu telesu, da je
               bila potem obravnavana na seji Državnega zbora, pač v skladu s tistim kar je matično
               delovno telo odločilo, torej ne sama zahteva za referendum, ampak zahteva za oceno
               ustavnosti. Torej, presoja formalnih pogojev je v pristojnosti predsednika Državnega
               zbora. V nadaljevanju pa potem omenjam, da pa je zaradi dvomov, ki so bili izraženi v
               zvezi s podpisi, bilo to vprašanje vključeno v zahtevo za presojo ustavnosti. Kaj več
               kot to Ustavnemu sodišču odgovarjati ne morem in takšen odgovor bom poslala razen, če
               me s svojimi pripombami prepričate, da je treba napisati kaj drugega. Prosim, če kdo
               želi razpravljati o tem. Gospod Möderndorfer.</p>
            </sp>
            <sp xml:id="SDT6-KPDZ-redna-34-2012-11-22.sp40">

               <speaker>JANI MÖDERNDORFER (PS PS):</speaker>

               <p>Vse se zgodi prvič in tudi tukaj moram reči, da se je zgodilo prvič, da se je nek
               postopek sprožil, potem pa v bistvu smo prišli v zelo nenavadno situacijo, da Ustavno
               sodišče sprašuje ali je ta postopek veljaven ali ne, zato, ker je nek dvom, ampak v
               resnici do te ustavne pritožbe sploh ne bi moglo priti, če predsednik Državnega zbora
               ne bi začel postopka, če me razumete kaj sem želel povedati. Skratka, vse skupaj je
               malo pomešano. Zato to priložnost izkoriščam in tudi zato, ker je bilo toliko govora
               v zadnjem mesecu okoli teh podpisov in okoli tega izraženega dvoma, da je s tem
               pismom in s sporočilom, ki ga bo dobilo Ustavno sodišče, zaključeno vprašanje ali so
               poslanci izrazili svojo zahtevo, voljo po tem, da so dali svoj podpis. Ker ves čas se
               pogovarjamo o podpisih, v resnici gre pa za izraz volje. In jaz upam, da je bila to
               šola za vse skupaj, za cel Državni zbor, za vse poslance in poslanke tisti, ki ste še
               v nekem trenutku začeli dvomiti in spraševati sami sebe ali je to veljavno ali ne, da
               je to svojevrstni presedan. Namreč, predsednik Državnega zbora je temu verjel, začel
               postopek, poslanci nismo verjeli in zdaj po novem v resnici smo nekako odprli
               Pandorino skrinjico, da bomo vsakič morali vprašati kriminalistično službo ali oni
               verjamejo nam poslancem, da smo dali svoj podpis in izrazili s tem voljo in potem bo
               to veljalo in potem bo stvar lahko po zakonodajnem postopku šla naprej. To je
               svojevrsten unicum, ki ga nikjer na svetu nihče ne poznam razen tisti, ki imajo zadaj
               za tem slabe namene. Jaz sem prepričan, da bo Ustavno sodišče peljalo postopek naprej
               in se bo odločilo tako kot se bo odločilo. Za nas pa vse skupaj seveda, da bo to v neki vrsti poduk, da se
               prijave in dvomi izkazujejo šele takrat, kadar poslanec pove na glas, da to ni njegov
               podpis in ne obratno. In takrat seveda nastopijo pa vsi organi in vsi potrebni
               akterji, da začnejo dvomiti v kakšen postopek. In upam, da se bo delo v tem Državnem
               zboru začelo normalizirati, ker to do danes ni bilo normalno in to verjamem, da veste
               vsi. Hvala.</p>
            </sp>
            <sp xml:id="SDT6-KPDZ-redna-34-2012-11-22.sp41">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-34-2012-11-22.sp42">

               <speaker>JOŽE TANKO (PS SDS):</speaker>

               <p>Hvala lepa za besedo. Jaz imam eno čisto tako vprašanje. Mi smo na Državnem zboru
               sprejeli en sklep, ki je bil s podpisom predsednika Državnega zbora posredovan na
               Ustavno sodišče. V tem predlogu sklepa, sedmo poglavje, napisano, kjer je napisano
               točno to kar boste vi sedaj s tem svojim dopisom negiral. Seveda boste. V tej zahtevi
               za referendum je sedmo poglavje in v temu sklepu, kjer piše, da zahteve ne izpolnjuje
               za sklic referenduma in bi njegova uveljavitev ali pa izvedba imela protiustavne
               posledice in tukaj je zapisano, da ne izpolnjuje, ker ne vsebuje 30 poslancev ali
               poslank. In to ste podpisal, ta sklep, ki ga je sprejel Državni zbor s sprejetimi
               glasovi, to je bilo poslano na Ustavno sodišče. Na osnovi tega je Ustavno sodišče
               vprašalo nazaj za nedvoumen odgovor in zdaj bo predsednik Državnega zbora sam,
               drugače kot je sklep, poslal na Ustavno sodišče odgovor, ki je drugačen od tega.
               Sedaj se pa sprašujem, kako je to možno, ker mi imamo na eni strani sklep Državnega
               zbora z znano vsebino, ki je napisana, ki je priložena in na drugi strani neko
               sporočilo predsednika Državnega zbora Ustavnemu sodišču, ki pa ta sklep negira. Rad
               bi pojasnilo.</p>
            </sp>
            <sp xml:id="SDT6-KPDZ-redna-34-2012-11-22.sp43">

               <speaker>PREDSEDNIK DR. GREGOR VIRANT:</speaker>

               <p>Najprej bom pojasnil sam, potem bom pa še gospodu Sterletu dal besedo,
               Zakonodajno-pravni službi. Poglejte, star je zelo preprosta. V fazi, ko se odloča o
               tem ali zahteva izpolnjuje formalne pogoje ali ne, je pristojnost v rokah predsednika
               Državnega zbora. Predsednik Državnega zbora se odloči ali bo zahtevo dal na dnevni
               red seje ali ne. Če ne izpolnjuje formalnih pogojev, je ne da, če izpolnjuje formalne
               pogoje, jo da. Ni predviden kakršenkoli poseben sklep o sprejemu ali zavrnitve
               zahteve, ampak preprosto s tem konkludentnim dejanjem, da se uvrsti na dnevni red ali
               pa se ne uvrsti, se v bistvu pove ali zahteva izpolnjuje formalne pogoje ali ne. To
               smo temeljito preigravali s kolegi pravniki in drug sklep ni možen. Predsednik
               Državnega zbora o tem odloči. In ko mene Ustavno sodišče sprašuje ali ta zahteva
               obstaja, moram jaz kot tisti, ki je pristojen za odločitev o izpolnjevanju formalnih
               pogojev, pač odgovoriti, da "da", z mojega zornega kota "ja". Jaz nikoli nisem dvomil
               o pristnosti teh podpisov od samega začetka, se boste spomnili. Zgodba o podpisih se
               je pravzaprav začela v medijih. Eno nedeljo smo spremljali na nekem mediju te
               primerjave poslankinih podpisov. seveda so se nam začela odpirati določena vprašanja,
               pojavila se je ideja o grafološkem testiranju. Jaz sem se temeljito posvetoval z
               Zakonodajno-pravno službo in drugimi, potem v ponedeljek, pred sejo kolegija, in smo
               prišli do enoznačnega zaključka, da kaj takega ne pride v poštev. Še posebej, ker sem
               dobil izrecno zagotovilo poslanke, da je podpis pristen, njen, ustno in pisno in
               zagotovilo vodje poslanske skupine. Na Kolegiju je bilo prelagano, da se mi naloži,
               da pošljem podpise v grafološko analizo na nek forenzični institut ali kakorkoli se
               temu reče. Po mojem mi tega Kolegij niti ne bi mogel in smel naložiti, ampak vendarle
               sem dal tisti sklep na glasovanje in ni bil izglasovan in s tem je bila zame zadeva
               po tej plati popolnoma zaključena. To, da je pa večina v Državnem zboru  izglasovala neko vsebino zahteve
               za oceno ustavnosti je pa popolnoma druga stvar. S tem ste tisti, ki ste to sprejeli
               na Ustavno sodišče preložili ali pa mu dali možnost, da če Ustavno sodišče oceni, da
               je to v njegovih pristojnostih, da se ponovno ukvarja s temi podpisi. Ampak to je
               zdaj stvar odločitve Ustavnega sodišča ali bo ali ne. Z vidika formalnega postopka v
               Državnemu zboru je stvar kristalno jasna. Jaz sem odločil, da ta zahteva izpolnjuje
               formalne pogoje in sem jo uvrstil na dnevni red. Pika in pri tem ostane.</p>
               <p>Zdaj pa še mogoče gospod Strle, če je še karkoli za dodati v zvezi s tem.</p>
            </sp>
            <sp xml:id="SDT6-KPDZ-redna-34-2012-11-22.sp44">

               <speaker>BOŽO STRLE:</speaker>

               <p>Hvala za besedo gospod predsednik.</p>
               <p>Sicer ste res vse povedali kar je tukaj v bistvu tudi vsebina tega, zaenkrat še
               osnutka sporočila. Dejstvo je, da je tudi tukaj zato uvodoma prikazano malo bolj
               obširno v temu odgovoru, pravna podlaga za to, da je v temu, da o popolnosti
               izpolnjevanja zakonskih pogojev, zahteve za razpis referenduma v Državnemu zboru
               odloča predsednik Državnega zbora in samo on. Se pravi, tudi če je Državni zbor potem
               ta dvom vključil v zahtevo, to ni, bi rekel, to ni razveljavilo odločitve predsednika
               Državnega zbora, ker to je tudi nemogoče, ker celotno... Prišli bi v bistvu v
               protiustavno stanje, potem bi se morali vprašati zakaj zakon že ni razglašen, kajti,
               če zahteve ni bi moral biti zakon razglašen. Tudi zahteva za presojo protiustavnih
               posledic ni možna, če ni zahteve ni možna ampak je.</p>
               <p>Se pravi mi tukaj v temu osnutku samo pojasnjujemo da je predsednik pristojen za
               odločanje o popolnosti zahteve, da se je potem pojavil dvom in je ta dvom vključen v
               zahtevo in v zahtevi je udi tako formulirano sedmo poglavje, je predlog Ustavnemu
               sodišču naj potem to še enkrat preveri. Če bo to seveda Ustavno sodišče smatralo, da
               je lahko v okviru tega postopka po 21. členu lahko naredi bo odločilo če ne nam bo
               dalo neka napotila v katerem postopku se to lahko presoja. Vendar, to je to in ta
               odgovor je dejansko samo pojasnilo kaj se je dogajalo kajti Ustavno sodišče je samo
               to od nas zahtevalo, sporočilo o tem, se pravi pojasnilo kaj se je dogajalo in ali ta
               zahteva obstaja.</p>
               <p>Še to bi rad dodal, zaradi popolne informacije, Ustavno sodišče je svoj sklep oprlo
               na 28. člen Zakona o Ustavnem sodišču, ki mu daje to možnost, da zahteva dodatna
               pojasnila, še to pa je pomembno vedeti, da če tega odgovora ne damo bo lahko Ustavno
               sodišče postopek ustavilo. Se pravi potem je konec z oceno protiustavnosti in imamo
               dolžnost v sedmih dneh razpisati referendum. Toliko sem hotel, hvala.</p>
            </sp>
            <sp xml:id="SDT6-KPDZ-redna-34-2012-11-22.sp45">

               <speaker>PREDSEDNIK DR. GREGOR VIRANT:</speaker>

               <p>Še kdo? Gospod Braniselj, gospod Veber.</p>
            </sp>
            <sp xml:id="SDT6-KPDZ-redna-34-2012-11-22.sp46">

               <speaker>RIHARD BRANISELJ (PS DL):</speaker>

               <p>Hvala lepa. Predlog odgovora Ustavnemu sodišču, kot ga imamo ta trenutek pred seboj
               je seveda pravno korekten in ne znam si predstavljati, da bi bil lahko drugačen:
               Točno takšen mora biti in tako vsebinsko kot formalno je ustrezen. </p>
               <p>Druga stvar kar bi pa želel izpostaviti je to, kolega Tanko je omenil sedmo točko te
               pobude, ki je potem šla na ustavno sodišče glede presoje. Ta sedma točka ima seveda
               ambicijo ne takšno, da bo seveda ustavno sodišče presojalo ali so ti podpisi ustrezni
               ali ne oziroma verodostojni ali ne pač pa ima ambicijo nekoliko širše. Predlagatelji
               bi želeli od Ustavnega sodišča dobiti mnenje tudi o tem kako sicer v bodoče in tud iv
               konkretnem primeru ravnati, če bi se ponovno pojavila takšna ugibanja in takšni
               dvomi.</p>
               <p>Kot vemo Ustavno sodišče ima možnost, da določene pobude komentira oziroma izpostavi
               tudi v širši dimenziji vendarle gre za neko pravno prakso in na temu delu bi si
               takšno odločitev Ustavnega sodišča tudi želeli in to je ambicija tiste sedme
               točke</p>
            </sp>
            <sp xml:id="SDT6-KPDZ-redna-34-2012-11-22.sp47">

               <speaker>PREDSEDNIK DR. GREGOR VIRANT:</speaker>

               <p>Gospod Veber. 
               </p>
            </sp>
            <sp xml:id="SDT6-KPDZ-redna-34-2012-11-22.sp48">

               <speaker>JANKO VEBER (PS SD):</speaker>

               <p>Hvala za besedo. Na podlagi vseh teh razlag bi se pravzaprav dotaknil samo besedila,
               ki ste ga pripravil in je resnično samo od vas odvisno, kako ga boste tudi v končni
               verziji oblikoval. Vendar menim, da bi lahko izpustili zadnji odstavek vašega
               odgovora. Namreč, Ustavno sodišče sprašuje ali obstaja zahteva za razpis naknadnega
               zakonodajnega referenduma. V predzadnjem odstavku tega besedila, ki ste nam ga
               priložili, je jasno, da sporočate Ustavnemu sodišču, da navedena zahteva s podpisi
               najmanj 30 poslank in poslancev obstaja. Jaz bi tu zaključil odgovor. Ta ostali del
               je v bistvu razložen že v prejšnjem tekstu, tako da se mi zdi, da bi bilo mogoče še
               jasnejše sporočilo Ustavnemu sodišču glede tega ali pač podpisi obstajajo ali ne
               oziroma zahteva.</p>
            </sp>
            <sp xml:id="SDT6-KPDZ-redna-34-2012-11-22.sp49">

               <speaker>PREDSEDNIK DR. GREGOR VIRANT:</speaker>

               <p>Hvala za pripombo. Gospod Prevc.</p>
            </sp>
            <sp xml:id="SDT6-KPDZ-redna-34-2012-11-22.sp50">

               <speaker>MIHAEL PREVC (PS SLS):</speaker>

               <p>Hvala lepa za besedo. Mogoče čisto na kratko okoli tega sporočila, ki ga pošiljate,
               gospod predsednik, na Ustavno sodišče. Jaz seveda razumem dileme kolega gospoda
               Tanka, to se pravi, da mogoče s tem sporočilom negiramo besedilo, ki je bilo poslano
               na Ustavno sodišče in kjer smo seveda Ustavno sodišče na nek način tudi zaprosili, da
               da neko mnenje o verodostojnosti teh podpisov. Seveda pa razumem tudi to vsebino
               sporočila, ki ga je pripravil predsednik Državnega zbora s svojimi službami in zelo
               natančno sem poslušal tudi gospoda Strleta v svojem, nekako tej strokovni
               predstavitvi. To se pravi, moje mnenje je, da je seveda treba čim prej Ustavnemu
               sodišču dati možnost, da začne opravljati svoje delo pravzaprav da opravi tisto delo
               za katerega je pravzaprav pri tej zgodbi naprošen. In verjamem, da oni želijo dobiti
               nek odgovor v tej smeri, ali so sploh nekje formalni pogoji dani, da se ta postopek
               sploh začne. Mi verjetno ne bomo glasovali o tem sporočilu, ampak jaz mislim, da je v
               teh danih razmerah to sporočilo za mene sprejemljivo.</p>
               <p>Potem pa mogoče še drugo. Jaz mislim, da to sporočilo gre tudi v tej smeri, da
               vendarle nekje zaključimo s to zgodbo, ki nam ni v ponos, spoštovane poslanke in
               poslanci, ki poglablja prepad med koalicijo in opozicijo, ki nam otežkoča drugo
               normalno delo. Prej pri 1. točki smo videli, kako obsežno je to delo. Ni nam vseeno,
               koalicijskim partnerjem, da stalno v povezavi, ne glede na to, tudi pri neki drugi
               temi, da stalno mešamo to problematiko. Recimo prej kolega Möderndorfer, veste, jaz
               se ne počutim dobro, ko kolega Möderndorfer pač na ožigosa kot za neke cirkusante. To
               se pravi, da boste šli na dopust, da se boste odpočili, potem pa, da boste pač lahko
               naprej zganjali cirkus. Veste, kolega Möderndorfer nismo mi koalicijski poslanci
               cirkusanti in tudi Državni zbor ni cirkus. Državni zbor je resna in odgovorna zadeva
               in mi smo tu predvsem zato, da tu resno in odgovorno delamo. In ne nazadnje, ni
               izrednih razmer, gospod Möderndorfer. Jaz bom rekel, hvala bogu, da jih ni, čeprav ne
               vem zakaj vi pravite, da žal ni izrednih razmer. Hvala bogu, da jih ni. Poglejte, jaz
               bi res želel, da, ne vem,  v
               dobro vseh nas, v dobro nekega boljšega imidža Državnega zbor, čim prej s temi
               zadevami zaključimo. Mislim, da to sporočilo, ki ga pošilja predsednik Državnega
               zbora Ustavnemu sodišču, da je dejansko sporočilo, ki gre tudi v tej smeri.
               Hvala.</p>
            </sp>
            <sp xml:id="SDT6-KPDZ-redna-34-2012-11-22.sp51">

               <speaker>PREDSEDNIK DR. GREGOR VIRANT:</speaker>

               <p>Gospod Tanko, nato gospod Möderndorfer.</p>
            </sp>
            <sp xml:id="SDT6-KPDZ-redna-34-2012-11-22.sp52">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Mislim, da je ta dopis pravzaprav na nek način nepotreben ali pa bi bil nepotreben.
               Za kolegij sem pripravil predlog, ki je zelo identičen, zelo podoben temu, ki je tu
               zapisan v ustavno presojo. In mi smo originalno vložili zahtevo na odbor, ki je bila
               drugačna od te, je bila brez 7. poglavja. In na intervencijo predsednika Državnega
               zbora je bil Odbor za finance prekinjen in predlagano, da se ta sklep, ki ga je
               obravnaval Odbor za finance, dopolni točno s tem, kar je zdaj v tem 7. poglavju. Tako
               so nekateri očitki, da je karkoli bilo narejeno narobe, neprimerni in jih ne
               sprejemam. Zato me toliko bolj čudi, da glede na to, da je bilo to na intervencijo
               vloženo, se potem pa pošilja dopis, ki je drugačen od tega. Mislim, da bi ta zgodba,
               če bi se končala na kolegiju, bila na kolegiju tudi zaključena. Zdaj smo to isto
               materijo dali še Ustavnemu sodišču in zdaj se ukvarjamo še s tem. Treba se bo počasi
               odločiti, kdo in zakaj oblikuje take predloge, da se potem permanentno ukvarjamo z
               njimi. Tista zgodba, ki sem jo pripravil kot predlog za odločanje na kolegiju, bi se
               na kolegiju končala. Zdaj se ukvarjamo še z dopisom Ustavnemu sodišču, povsem brez
               potrebe. Če je bila zadeva nedvoumno jasna, da je bilo 30 podpisov, potem tega 7.
               poglavja ne bi bilo pod nobenim pogojem treba uvrstiti v ustavno presojo na predlog
               kogarkoli. Ne bi bilo treba. In ne bi bilo treba prekiniti seje Odbora za finance, da
               bi se popravilo gradivo s temi stvarmi.</p>
               <p>Toliko samo v informacijo. Treba je tudi razmejiti, kje se kakšne stvari nehajo ali
               pa začnejo.</p>
            </sp>
            <sp xml:id="SDT6-KPDZ-redna-34-2012-11-22.sp53">

               <speaker>PREDSEDNIK DR. GREGOR VIRANT:</speaker>

               <p>Treba je tudi pristojnosti zelo jasno razmejiti. Odločitev o formalnem izpolnjevanju
               pogojev zahteve za razpis referenduma je bila moja. Pomisleke ste imeli nekateri
               drugi in moja sugestija je bila, če so ti pomisleki, naj, zaradi mene, se to vključi
               v ustavno presojo in naj o tem odloča Ustavno sodišče. Z mojega zornega kota, ki sem
               moral odločati o tem, ali zahteva izpolnjuje pogoje in ali gre na sejo, je bila pa
               stvar popolnoma jasna - jaz sem pač izhajal iz zaupanja do Župevčeve, do vodje
               poslanske skupine. In se mi tudi načelno zdi, da če ne bomo izhajali iz tega
               zaupanja, je pravzaprav delo v Državnem zboru nemogoče. Jaz si ne predstavljam dela,
               če si vodje poslanskih skupin drug drugemu ne boste toliko zaupali, da če nekdo reče,
               da so podpisi pristni, da si bomo verjeli, da so ti podpisi pristni. To je tisto, kar
               je bila zame ena od ključnih zadev pri teh dogodkih.</p>
               <p>Gospod Möderndorfer.</p>
            </sp>
            <sp xml:id="SDT6-KPDZ-redna-34-2012-11-22.sp54">

               <speaker>JANI MÖDERNDORFER (PS PS):</speaker>

               <p>Želel sem samo odgovoriti vodji Poslanske skupine SLS, gospodu Prevcu.</p>
               <p>Namreč, glejte, meni ni ne v čast ne v ponos, še enkrat bom povedal, da se dela
               cirkus iz Državnega zbora, ni. Ampak da se je, imamo pa zdaj prakso iz preteklosti.
               In zato sem namenoma na začetku kolegija, če ste me dobro poslušali, nisem omenil
               nikogar in sem zelo jasno povedal, upam, da je temu konec. Točno se ve, kdo je začel
               ta dvom, točno se ve, kdo je začel to nezaupanje, in točno sem vas opozoril, kam to
               pripelje. In pripeljali smo se do tja, do kamor smo se želeli. Zato ne mene
               spraševati, kdo dela cirkus iz Državnega zbora. To ni moja želja niti potreba. In sem
               povedal, da imamo veliko bolj pomembne stvari kot to, da se ukvarjamo s tem, ali
               zaupamo drug drugemu. Da smo 
               si različni, da so eni v koaliciji in eni v opoziciji ni nič spornega in nič ne
               normalnega. Da pa delamo tako, da apriorni včasih dajete občutek kot da te opozicije
               sploh ne bi smelo biti v Državnemu zboru to pa je lahko resen problem in lahko
               zaskrbi vsakega.</p>
               <p>Če mene vprašate danes diskusije na kolegiju, to kar je dal predsednik Državnega
               zbora o tem sploh ne bi smelo biti. Predsednik državnega zbora bi preprosto moral sam
               odgovoriti Ustavnemu sodišču in bi bila stvar zaključena. Zaradi mene lahko tudi
               izglasujete, to moč imate, če mislite da je temu tako prav, razen če se bo predsednik
               Državnega zbora drugače odločili in upam, da tega ne bo naredil, tudi lahko rečete,
               da ne boste odgovarjali Ustavnemu sodišču.</p>
               <p>In kot tretje, sedma točka v temu poglavju tudi omenja gospod Tanko, smo ga mi zelo
               jasno in zelo natančno obrazložili zakaj je nepotrebno, da je v takšni zahtevi za
               presojo. Ker se ne ukvarjamo več z vsebino ampak se že ukvarjamo z ugotavljanjem
               istovetnosti podpisov in s proceduro. In smo vse zelo jasno opozorili, še več,
               povedali smo, da je ustavna presoja legitimna stvar, da to sploh ni problem, da ga
               sicer mi ne predvidevamo, ne podpiramo vendar smo osporavali samo sedmo točko. To je
               iz magnetogramov zelo jasno razvidno. VSE od tam naprej je pa zgodba znana, kdo jo je
               začel, kdo jo je nadaljeval in kam smo prišli. Prišli smo d danes že drugič
               ugotavljajo, da je vse OK. Žalostno je samo to, da nam morajo kriminalisti to
               povedati, da tega ne vemo sami, to je žalostno, žalostni izplen te zgodbe.</p>
               <p>Toliko samo, hvala.</p>
            </sp>
            <sp xml:id="SDT6-KPDZ-redna-34-2012-11-22.sp55">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp xml:id="SDT6-KPDZ-redna-34-2012-11-22.sp56">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Gospod Möderndorfer, jaz mislim da ni popolnoma nič narobe, da se iz tako pomembnih
               zadev kot so vlaganja zahtev za referendum ali pa ne glede to s podpisi poslancev ali
               s podpisi državljanov ostanejo vse tiste stvari, ki predstavljajo nek sum o določenih
               zadevah. To je najbrž v vsakem normalnem postopku ali pa vsaki normalni družbi povsem
               družbeno sprejemljivo. To na kakšen način se to sanira ali pa ugotovi ali pa razčisti
               je stvar postopkov. In toliko sem mislil še o tem reči.</p>
               <p>Imam pa še eno zadevo, zdaj kolega Šircelj me je obvestil, da mora zaradi tega, ker
               je sklicana izredna seja in vodi tudi Odbor za finance odpovedati eno službeno
               potovanje. Zdaj, in da mu službe državnega zbora tega ne omogočajo, da bi se to
               zgodilo brez odškodnine oziroma plačila nekih stroškov. Zdaj, potrebno je vedeti, da
               je delovno telo sestavni del izredne seje. Brez nujne seje odbora za finance ni možno
               realizirati izredne seje Državnega zbora.</p>
               <p>In predlagam, da se to uredi in da se s podobnimi problemi ali pa primeri v bodoče
               več ne ukvarjamo, ker državni zbor ni samo seja Državnega zbora, Državni zbor je tudi
               priprava materialov za sejo Državnega zbora in Poslovnik jasno določa, da materialov
               na seji Državnega zbora ni možno obravnavati brez predhodne obravnave na delovnem
               telesu. In če gre za nujni primer, izredno sejo, potem sledi tudi ustrezna oblika
               dela delovnega telesa, to je povezano. In predlagam, da se o teh stvareh potem tudi v
               bodoče več ne ukvarjamo po kolegiju.</p>
            </sp>
            <sp xml:id="SDT6-KPDZ-redna-34-2012-11-22.sp57">

               <speaker>PREDSEDNIK DR. GREGOR VIRANT:</speaker>

               <p>Gospod Möderndorfer.</p>
            </sp>
            <sp xml:id="SDT6-KPDZ-redna-34-2012-11-22.sp58">

               <speaker>JANI MÖDERNDORFER (PS PS):</speaker>

               <p>Ta pravilnik o mednarodnem ne vem kako se že točno imenujejo, smo obravnavali točno
               tukaj na temu kolegiju in koalicija ga je podprla, verjeli ali ne. Na ta problem sem
               jaz opozarjal že, tudi ta kolegij predsednik Državnega zbora je, mislim da je bilo to
               dva kolegija nazaj, ko sem opozarjal, da je pravilnik tako nemogoč, da zaradi
               matičnega dela v Državnemu zboru bodo redne ali izredne seje, zdaj ne vem na pamet,
               da ne bom kakšno stvar na pamet govoril zelo jasno govori, da v kolikor se odpove
               potovanje službeno, ki je bilo planirano že dva meseca, tri mesece pred tem, da se preprosto mora poslanec
               kriti stroške sam. Seveda smo se sedaj ujeli v to zgodbo. To se ni zgodilo samo
               predsedniku Odbora za finance, to se dogaja vsem poslancem. Je pa problem, zaradi
               tega, ker če hočemo šparati, moramo dva, tri mesece prej letalske karte rezervirati,
               že vse jasno vedeti vnaprej. Tri mesece naprej pa seveda nihče ne ve kaj se bo v
               resnici zgodilo čez tri mesece bodisi z redno, izredno sejo in tako naprej. In tukaj
               je ta zaplet tega varčevalnega mehanizma, ki smo ga uvedli, da enostavno smo ujeti v
               zanko. Vendar predhodno, preden se taki odpusti delajo je treba najprej pravilnik
               spremeniti, potem se bo pa tudi spremenilo vse ostalo. Se pa strinjam, da so določene
               stvari nesmiselne.</p>
            </sp>
            <sp xml:id="SDT6-KPDZ-redna-34-2012-11-22.sp59">

               <speaker>PREDSEDNIK DR. GREGOR VIRANT:</speaker>

               <p>Poglejte, jaz se vsebinsko strinjam z obema, tako da predlagam, da poskušamo ta
               zaplet rešiti ali tako, da se hitro predlagan smiselna sprememba pravilnika, ker bi
               se mi zdelo logično ali razlaga. Jaz res mislim, da, kljub temu,da sem zelo
               varčevalno naravnan, to da bi pa sedaj poslance obremenjevali za plačilo stroškov za
               poti, ki jih morajo odpovedati zaradi dela v Državnem zboru to bi bilo pa res
               pretirano. Najdimo neko rešitev. Lahko danes sprejmemo razlago pravilnika v tem
               smislu, da izredna seja pokriva tudi delovna telesa, ali pa še bolje, da pripravimo
               spremembo pravilnika, pa bo stvar formalno boljša. Dobro, krivica še ni bila nobenemu
               narejena, tako da lahko to popravimo. Jaz predlagam, ker je vaša poslanska skupina
               involvirana... Prosim, generalna.</p>
            </sp>
            <sp xml:id="SDT6-KPDZ-redna-34-2012-11-22.sp60">

               <speaker>MOJCA PRELESNIK:</speaker>

               <p>Hvala lepa. No, kar se te določbe tiče to je določba pravilnika o mednarodni
               dejavnosti. Enaka je že iz predprejšnjega mandata ali ne vem katerega. Skratka, tudi
               s spremembo z novelo pravilnika o mednarodni dejavnosti je ostala ista. Ves čas je
               ista. In razlogi zaradi katerih Državni zbor lahko krije stroške so samo izredna
               seja, smrt v družini ali izkazana bolezen. Drugega nič. Mi v službah Državnega zbora
               ne moremo ravnati drugače, dokler imamo tako določbo. Ali boste sprejeli razlago, to
               ste edino vi pristojni, ne pa mi v službah, ali pa spremembo. Ampak dokler tega ni,
               smo gospodu Širclju morali odgovoriti tako, kot smo mu odgovorili.</p>
            </sp>
            <sp xml:id="SDT6-KPDZ-redna-34-2012-11-22.sp61">

               <speaker>PREDSEDNIK DR. GREGOR VIRANT:</speaker>

               <p>Poglejte, kaj pa če bi določbo pravilnika dopolnili tako, da bi dopisali "in seje
               delovnih teles vezane na izredno sejo"? Gospod Möderndorfer.</p>
            </sp>
            <sp xml:id="SDT6-KPDZ-redna-34-2012-11-22.sp62">

               <speaker>JANI MÖDRNDORFER (PS PS):</speaker>

               <p>Poglejte, vi veste, kako se določajo službene poti, mednarodne poti in dobro veste,
               da se določene stvari odrejajo že na podlagi OZP-ja in vodje poslanske skupine, za
               kateri del sem opozarjal na tem istem kolegiju že večkrat. Dostikrat sploh ne vedo,
               katere službene poti so odrejene. Potem pa pride do zapleta, ko je sklicana seja
               bodisi redna, bodisi izredna in avtomatično posledično se zgodijo tudi odbori,
               komisije in vse ostalo. In zato takrat vodja poslanske skupine da zelo jasna navodila
               in dogovori stečejo glede prisotnosti. In jaz že skozi ponavljam kot pokvarjena
               mačka, da je primarno delo v Državnem zboru in ne izven Državnega zbora. In zato v
               takem primeru vedno velja pravilo kaj ima prednost pred kakšnimi drugimi službenimi
               potmi, mi je žal. Verjamem pa, da je problem, če hočemo kupovati najcenejše karte, se
               te karte kupujejo vedno dva, tri mesece prej, ker so rezervirane, ker edino na takšen
               način lahko prideš do cenejših kart. In je zato treba samo drugo metodologijo. Mi je
               prav žal, če moram to stokrat ponoviti, ampak v tem državnem zboru ne gre drugače kot
               da se stokrat ponavlja eno in isto stvar, ker jo ne razumete, gospa Tomc. In ne mi na
               takšen razum funkcionirati....<stage>/oglašanje iz klopi./</stage> Oprostite, non stop doživljam iz
               tiste strani očitke, kako kar naprej govorim, kako kar naprej ponavljam. Žal berem
               tudi iz ustnic, mi je prav žal. Lahko govorite tudi potiho.</p>
            </sp>
            <sp xml:id="SDT6-KPDZ-redna-34-2012-11-22.sp63">

               <speaker>PREDSEDNIK DR. GREGOR VIRANT:</speaker>

               <p>Poglejte, mislim, da se vsi strinjamo. Stvar je samo v tem, da nihče doslej ni
               predlagal spremembe tega pravilnika, bi jo lahko vi, bi jo lahko vi, bi jo lahko
               kdorkoli v bistvu. Sedaj smo pa v situaciji... Izvolite, podpredsednica.</p>
            </sp>
            <sp xml:id="SDT6-KPDZ-redna-34-2012-11-22.sp64">

               <speaker>ROMANA TOMC (PS SDS):</speaker>

               <p>Mislim, da vsi vemo kje je problem. In predlagam, da strokovne službe pripravijo
               predlog sprememb in ga predložijo čim prej na Kolegij.</p>
            </sp>
            <sp xml:id="SDT6-KPDZ-redna-34-2012-11-22.sp65">

               <speaker>PREDSEDNIK DR. GREGOR VIRANT:</speaker>

               <p>Dobro. Se strinjate vsi s tem? Tudi jaz.  Velja. <stage>/Glas iz ozadja./</stage> V nedeljo potuje. Kdaj pa je treba stroške
               povrniti?</p>
            </sp>
            <sp xml:id="SDT6-KPDZ-redna-34-2012-11-22.sp66">

               <speaker>ROMANA TOMC (PS SDS):</speaker>

               <p>Za ta primer pa lahko Kolegij sprejme razlago.</p>
            </sp>
            <sp xml:id="SDT6-KPDZ-redna-34-2012-11-22.sp67">

               <speaker>PREDSEDNIK DR. GREGOR VIRANT:</speaker>

               <p>Se strinjate s to razlago, da pokrije tudi nujno sejo odbora vezano na izredno
               sejo?</p>
               <p>Kdo podpira razlago najprej? <stage>(SDS, PS, SLS, Državljanska lista, NSi, DeSUS, Narodne
               skupnosti.)</stage></p>
               <p>Soglasno sprejeto.</p>
               <p>Služba bo pripravila do naslednjič spremembe. Hvala. <stage type="time">Seja je bila končana 22.
                  novembra 2012 ob 13.53.</stage>
               </p>
            </sp>
         </div>
      </body>
   </text>
</TEI>
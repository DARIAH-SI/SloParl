<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-Skupna-2013-03-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <title>Odbor za zunanjo politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session" corresp="#SDT6-Skupna-2013-03-15.OZZEU">F44D26CCE86A025AC1257D1F005A6FE3</idno>
               <idno type="custom" subtype="session" corresp="#SDT6-Skupna-2013-03-15.OZZP">EFBB257E9A24FD7CC1257D1F005A6FEB</idno>
               <idno type="custom" subtype="day" corresp="#SDT6-Skupna-2013-03-15.OZZEU">D87D84E0BA8AFD97C1257B350042C223</idno>
               <idno type="custom" subtype="day" corresp="#SDT6-Skupna-2013-03-15.OZZP">8054B7A0F80A9520C1257B350047102D</idno>
               <idno type="URI" corresp="#SDT6-Skupna-2013-03-15.OZZEU">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=D87D84E0BA8AFD97C1257B350042C223</idno>
               <idno type="URI" corresp="#SDT6-Skupna-2013-03-15.OZZP">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=8054B7A0F80A9520C1257B350047102D</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-Skupna-2013-03-15.OZZEU" n="56">
               <name>redna seja</name>
               <date when="2013-03-15"/>
            </setting>
            <setting who="#SDT6-Skupna-2013-03-15.OZZP" n="27">
               <name>redna seja</name>
               <date when="2013-03-15"/>
            </setting>
         </settingDesc>
         <particDesc>
            <listOrg>
               <org xml:id="SDT6-Skupna-2013-03-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-Skupna-2013-03-15.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                     <org xml:id="SDT6-Skupna-2013-03-15.OZZP">
                        <orgName key="OZZP">Odbor za zunanjo politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">56. seja</stage>
            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">27. seja</stage>
            <stage type="date">(15. marec 2013)</stage>
            <stage type="chairman">Sejo sta vodila Jožef Horvat in Roman Jakič, predsednika odborov.</stage>
            <stage type="time">Seja se je pričela ob 11.03.</stage>
            <stage type="mag"/>


            <sp xml:id="SDT6-Skupna-2013-03-15.sp1">

               <speaker>PREDSEDNIK JOŽEF HORVAT:</speaker>

               <p> Spoštovane poslanke, spoštovani poslanci, spoštovani vabljeni in prisotni na tej
               seji, lepo vas pozdravljam, pričenjam 27. redno sejo Odbora za zunanjo politiko.</p>
               <p>Obveščam vas, da so zadržani oziroma, da na seji sodelujejo kot nadomestne članice in
               člani naslednje poslanke oziroma poslanci, in sicer, gospod Franc Jurša namesto gospe
               Jane Jenko, gospa Saša Kos namesto gospe Tamare Vonta in gospod Robert Hrovat namesto
               gospe Sonje Ramšak. Pozdravljam vse prisotne, posebej državnega sekretarja na
               Ministrstvu za zunanje zadeve, dr. Boža Cerarja, ostale predstavnike ministrstva.</p>
               <p>Na sejo so bili povabljeni kabinet predsednika vlade, Ministrstvo za zunanje zadeve,
               Državni svet, poslanke in poslanci iz Republike Slovenije v Evropskem parlamentu,
               predstavništvo Evropske komisije v Sloveniji, lepo pozdravljam vodjo predstavništva,
               gospo Natašo Goršek Mencin, informacijska pisarna Evropskega parlamenta za Slovenijo,
               med nami pozdravljam dr. Antona Beblerja z Univerze v Ljubljani, Fakultete za
               družbene vede, vabil sem tudi dr. Majo Bučar s Fakultete za družbene vede, dr.
               Andrejo Jaklič, prav tako s Fakultete za družbene vede, z iste fakultete tudi dr.
               Milana Brgleza, mogoče se nam vsi ti pridružijo kasneje, in še Tomaža Boha s
               Fakultete za uporabne družbene študije v Novi Gorici. Pozdravljam tudi predstavnike
               medijev.</p>
               <p>Prehajamo na določitev dnevnega reda seje odbora, s sklicem ste prejeli predlog
               dnevnega reda seje odbora in ker nisem prejel predlogov za spremembo dnevnega reda je
               določen dnevni red seje, kot je bil predlagan s sklicem.</p>
               <p>Zdaj pa predajam besedo kolegu Romanu Jakiču, predsedniku Odbora za zadeve Evropske
               unije, izvolite.</p>
            </sp>
            <sp xml:id="SDT6-Skupna-2013-03-15.sp2">

               <speaker>PREDSEDNIK ROMAN JAKIČ:</speaker>

               <p> Najlepša hvala.</p>
               <p>Spoštovane kolegice in kolegi, tudi jaz bi želel začeti 56. sejo Odbora za zadeve
               Evropske unije. Obveščam vas, da je na seji danes kolega Samo Bevk namesto kolega
               Frangeža, da je kolega Jurša namesto kolegice Jenko, da je kolega Krivec namesto
               kolega Čuša. Tudi jaz bi rad pozdravil enako vse vabljene, ne bom jih še enkrat
               našteval, naštel jih je že kolega Horvat in tudi jaz vse lepo pozdravljam.</p>
               <p>Zdaj bi pa prešli na določitev dnevnega reda seje odbora in sicer, s sklicem ste
               prejeli dnevni red seje odbora, ker tudi jaz nisem v poslovniškem roku prejel
               predlogov za njegovo spremembo, je določen takšen dnevni red seje odbora, kot ste ga
               prejeli s sklicem.</p>
               <p>Prehajamo na <title>1. TOČKO DNEVNEGA REDA - SPOROČILO KOMISIJE EVROPSKEMU PARLAMENTU
                  IN SVETU - STRATEGIJA ŠIRITVE IN GLAVNI IZZIVI V OBDOBJU 2012 - 2013</title>.
               Sporočilo, ki ga je Evropska komisija sprejela 10. 10. 2012 je bilo 6. 3. 2013
               objavljeno na spletni strani Državnega zbora Republike Slovenije. Za obravnavo
               sporočila Komisije na današnji seji odborov sta dva glavna razloga. Prvi, da je
               interes poslancev in poslank, ki smo člani obeh odborov, sicer imamo ob obravnavi
               izhodišč za svet možnost predstavitve stališč in razprave o procesu širitve Evropske
               unije, vseeno pa se nam je s predsednikom odbora za zunanjo politiko zdelo smiselno,
               da eno od sej odborov posebej posvetimo obravnavi te točke, pri tem je dobro
               izhodišče za razpravo ravno to sporočilo komisije o strategiji širitve. Drugič, 19.
               polletno poročilo COSAC-a, na podlagi tega poročila se bo na plenarnem zasedanju
               COSAC-a razpravljalo o obravnavi ključnih dokumentov, predvsem Komisije, ki so
               povezana s širitvenim procesom v nacionalnih parlamentih. Mislim, da sta naša odbora
               med bolje seznanjenimi odbori nacionalnih parlamentov v okviru EU, kar se tiče
               širitvene politike Evropske unije, to obravnavamo ob seznanitvi z izhodišči ter ob
               podajanju mnenja k stališču Republike Slovenije<stage type="mag"/> <stage>(nadaljevanje)</stage> do osnutka skupnega stališča EU o posameznih
               pogajalskih poglavjih za države kandidatke. Vseeno pa se mi zdi smiselno, da opravimo
               tudi razpravo o sporočilu Komisije in sprejmemo sklepe, ki se nanašajo na procese
               širitve, in ki vključujejo pričakovanja nas, članov obeh odborov. Sklepe bomo, seveda
               če bodo sprejeti, vključili v omenjeno polletno poročilo in jih predstavili na
               plenarnem zasedanju COSAC-a, predloge sklepov pa ste prejeli ravnokar ali pa pred par
               trenutki na mizo.</p>
               <p>Najprej pa za predstavitev sporočila besedo dajem gospe Nataši Goršek Mencin, vodji
               predstavništva Evropske komisije v Sloveniji, pred tem pa kolega Jerovšek zahteva
               proceduralno.</p>
            </sp>
            <sp xml:id="SDT6-Skupna-2013-03-15.sp3">

               <speaker>JOŽEF JEROVŠEK (PS SDS):</speaker>

               <p> Hvala lepa. <stage>/Nerazumljivo./</stage> predsednika, vsi udeleženci.</p>
               <p>Želel bi vprašati, ali je zunanji minister, gospod Karl Erjavec danes v Bruslju, s
               predsednikom vlade, ali morda bojkotira udeležbo na našem odboru, dva meseca že ne
               hodi na Odbor za, OZP in tudi te skupne odbore, ne odgovarja poslancem, in me zanima,
               ali je morda zamrznil sodelovanje s katerim od odborov, pa zaradi tega noče priti, ne
               vem, ali ga morda moti kakšen ministrski predlog za kakšnega njegovega naslednika na
               Ministrstvu za obrambo, ali karkoli. Tako da bi res želel vedeti, kje je vzrok, da ga
               že tako dolgo nismo videli na obeh omenjenih odborih.</p>
               <p>Hvala.</p>
            </sp>
            <sp xml:id="SDT6-Skupna-2013-03-15.sp4">

               <speaker>PREDSEDNIK ROMAN JAKIČ:</speaker>

               <p> Hvala kolegu Jerovšku za to proceduralno vprašanje. Jasno, da ne morem v imenu
               gospoda Erjavca odgovoriti nanj, na to sejo je bilo vabljeno Ministrstvo za zunanje
               zadeve, odzval se je državni sekretar, ki je tu z nami, mogoče vam lahko v
               nadaljevanju, če bo menil, da je to potrebno, odgovoril tudi na to vprašanje. Nisem
               pa razumel, kakšen je proceduralni predlog glede tega, razen, <stage>/Oglašanje iz
               dvorane./</stage>, dobro, dobro.</p>
               <p>Najlepša hvala, lahko tudi na tej točki šov delamo, ampak jaz bi kljub vsemu dal
               besedo gospe Nataši Goršek Mencin, vodji predstavništva Evropske komisije v
               Sloveniji, da predstavi sporočilo komisije. Izvolite.</p>
            </sp>
            <sp xml:id="SDT6-Skupna-2013-03-15.sp5">

               <speaker>NATAŠA GORŠEK MENCIN:</speaker>

               <p> Najlepša hvala za besedo, spoštovana predsedujoča, spoštovane članice in člani obeh
               odborov, spoštovani predstavniki vlade, spoštovani akademski krog.</p>
               <p>V času, ko se Evropska unija sooča z velikimi izzivi in precejšnjo globalno
               negotovostjo, širitvena politika pravzaprav ostaja jamstvo zamer, stabilnost in
               blaginjo na naši celini. V času, ko se v Uniji vsi ukvarjamo s premisleki o svoji
               prihodnosti je torej primerno, da naša vrata ostajajo odprta in sicer za vse, ki
               želijo postati del našega skupnega demokratičnega projekta, ki temelji na skupnih
               vrednotah. V Evropski komisiji smo tako 10. oktobra lani predstavili omenjeno
               strategijo širitve in glavne izzive v obdobju 2012-2013 in sicer, pozitiven napredek
               v državah zahodnega Balkana, ki je ugotovljen v tej strategiji nam sporoča, da je pri
               preobrazbi teh držav vloga širitve Evropske unije izjemno pomembna. Za nadaljnji
               napredek se morajo namreč države osredotočiti še na vrsto področij. Za uspeh
               širitvenega procesa pa je seveda ključna zlasti verodostojnost, ki se kaže skozi
               uresničevanje reformnih zavez. Te morajo temeljiti na doslednih, a poštenih pogojih,
               seveda pa mora tudi Evropska unija izpolniti svoje obveznosti.</p>
               <p>V prej omenjeni širitveni strategiji smo opredelili ključne izzive, hkrati pa smo
               nakazali, kako se s temi izzivi spopasti, da bi lahko ohranili tako širitveni, kot
               tudi reformni zagon. Osredotočili smo se na 3 vidike, prvi je načelo pravne države,
               smo postavili v središče širitvene politike s poudarkom na krepitvi dobrega
               upravljanja, reforme pravosodja ter boja proti korupciji ter organiziranemu
               kriminalu. Kot drugo točko, širitvena strategija poudarja pomen regionalnega
               sodelovanja ter proces sprave na zahodnem Balkanu, konkretneje, gre za reševanje
               odprtih dvostranskih vprašanj, ki ne bi smela zavirati pristopnega procesa, hkrati pa
               gre za normalizacijo meddržavnih odnosov, tesnejše regionalno sodelovanje<stage type="mag"/> <stage>(nadaljevanje)</stage> in dobrososedske odnose. Kot
               tretjič smo se v Evropski komisiji osredotočili na gospodarski vidik, gre predvsem za
               nujnost ukrepov za gospodarsko in finančno konsolidacijo, menimo, da se je treba
               gospodarskih kriterijev za pristop lotiti v zgodnejših fazah pristopnega procesa in
               ker je tudi sama Unija v tem hipu v fazi daljnosežnih sprememb na področju
               gospodarskega upravljanja, je treba v ta proces vključiti tudi države kandidatke.
               Sicer pa je proces širitve sam po sebi vključujoč, to pomeni, da zahteva široko
               udeležbo vseh zainteresiranih strani, to se pravi, tako za napredek držav k potrebni
               preobrazbi na tej poti približevanja Evropske unije pomembno prispevata široko
               politično soglasje ter podpora državljanov za nujne reforme. V zadnjem letu smo bili
               tako priča precejšnemu napredku držav zahodnega Balkana na njihovi poti v Evropski
               uniji, čez predvidoma dobrih 100 dni bo Hrvaška postala 28. članica Unije, Srbija je
               dobila status kandidatke in Črna Gora je začela s pristopnimi pogajanji.</p>
               <p>Dovolite mi, da navedem glavne ugotovitve Evropske komisije glede napredka posameznih
               kandidatk. V Komisiji v zadnjem sporočilu o spremljanju ugotavljamo, da Hrvaška
               zaključuje usklajevanja z zakonodajo Evropske unije, obenem pa opozarjamo na 10
               konkretnih nalog, ki jih mora Hrvaška še izpolniti pred vstopom, gre zlasti za
               področja konkurence, pravosodja in temeljnih pravic, predvsem glede učinkovitosti
               sodstva ter svobode in varnosti, končno sporočilo o spremljanju priprav Hrvaške na
               članstvo bomo v Evropski komisiji objavili 26. marca letos.</p>
               <p>Naj na tem mestu v imenu Evropske komisije še enkrat pozdravim nedavno podpisani
               memorandum med Slovenijo in Hrvaško glede rešitve vprašanja Ljubljanske banke, kot je
               ob tej priložnosti poudaril naš evropski komisar za širitev in evropsko sosedsko
               politiko, gospod Füle, gre za dober dogovor, tako za obe državi, kot za proces
               širitve Evropske unije. Sklenjeni dogovor je hkrati odličen primer, kako skupna
               prizadevanja za dobrososedske odnose prinesejo koristi za obe strani in dajejo
               pravzaprav tudi osnovo za reševanje odprtih vprašanj.</p>
               <p>Če nadaljujem pri Črni Gori, država še naprej zadostno izpolnjuje politična merila
               začetek pristopnih pogajanj junija 2012, to je odraz stalnega napredka Črne Gore pri
               izvajanju ključnih reform. Trenutno poteka pregled usklajenosti zakonodaje, ki bo
               predvidoma zaključen letos poleti, pri pristopnih pogajanjih se za poglavje o
               pravosodju in temeljnih pravicah ter svobodi in varnosti uporablja nov pristop, ki
               daje še večji poudarek področju pravne države. Črna Gora bo morala med pogajanji
               dodatno izboljšati rezultate na področju pravne države in zagotoviti nepovratnost
               izvedenih reform, zlasti na področju boja proti organiziranemu kriminalu in
               korupciji.</p>
               <p>Kar se tiče Nekdanje jugoslovanske republike Makedonije, država še naprej zadostno
               izpolnjuje politična merila, dialog z Evropsko komisijo na visoki ravni o pristopu k
               Uniji je omogočil pospešitev reform in prispeval k znatnemu napredku na več ključnih
               področjih. Po našem mnenju mora še naprej v ospredju ostati pravna država, vključno s
               svobodo izražanja ter medetnični odnosi in spravi. V Evropski komisiji smo že četrtič
               priporočili državam članicam začetek pristopnih pogajanj z Nekdanjo jugoslovansko
               republiko Makedonijo, prepričani namreč smo, da je v pristopnem procesu te države
               storiti naslednji korak, in sicer z namenom utrditve hitrosti in trajnosti izvajanja
               reform, s čimer bi preprečili ponovno nazadovanje v procesu, hkrati bi lahko s tem
               okrepili tudi medetnične odnose. V Komisiji hkrati poudarjamo pomen dobrososedskih
               odnosov, zato menimo, da je treba čim prej poiskati rešitev vprašanja glede imena
               države in v zvezi s tem smo v Komisiji pripravljeni nemudoma pripraviti predlog
               pogajalskega okvira, ki bi lahko že v začetni fazi pristopnih pogajanj upošteval tudi
               potrebo po rešitvi vprašanja glede imena.</p>
               <p>Kar se tiče Srbije, država nadaljuje prizadevanja za zadostno izpolnitev političnih
               meril, potrebna pa je oživitev prizadevanja za reforme, zlasti na področju
               pravosodja, prav tako se more Srbija še naprej tvorno vključevati v regionalno
               sodelovanje in krepiti odnose s sosednjimi državami, zlasti to velja za izboljšanje
                  <stage type="mag"/> <stage>(nadaljevanje)</stage> odnosov s Kosovom. V
               odnosih med Srbijo in Kosovom je potreben viden in trajen napredek, menimo, da le
               tako bosta lahko Srbija in Kosovo storili nadaljnje korake na svoji poti
               približevanja Evropski uniji, hkrati pa državi ne bosta mogli blokirati druga druge
               pri prizadevanjih za vstop v Evropsko unijo, takšen proces bi torej moral postopoma
               omogočiti popolno normalizacijo odnosov med Srbijo in Kosovom. Srbija in Kosovo bi
               lahko na ta način tudi v celoti uveljavili svoje pravice ter izpolnjevali svoje
               obveznosti znotraj Evropske unije. Torej, ko bomo ocenili, da je Srbija dosegla to
               potrebno stopnjo skladnosti z merili za članstvo, zlasti glede ključne prednostne
               naloge, torej sprejetja ukrepov za vidno in trajno izboljšanje odnosov s Kosovom,
               bomo v Evropski komisiji predstavili poročilo o izpolnjevanju zahtev za začetek
               pristopnih pogajanj s Srbijo.</p>
               <p>Kar se tiče Albanije, nedvomno je izboljšanje dialoga med vlado in opozicijo,
               Albaniji je to omogočilo dobro napredovanje pri izpolnjevanju političnih meril za
               članstvo, izvedla je tudi vrsto reform v okviru 12 ključnih meril za začetek
               pristopnih pogajanj, ki smo jih opredelili v mnenju Evropske komisije v letu 2010,
               glede na napredek v Komisiji, Komisija Svetu priporoča, da Albaniji podeli status
               kandidatke, pod pogojem, da država dokonča ključne ukrepe na področjih reforme
               pravosodja in javne uprave ter revizijo poslovnika parlamenta. V Evropski komisiji
               bomo Svetu poročali takoj, ko bo Albanija dosegla potreben napredek in v poročilu
               bomo upoštevali tudi prizadevanja v boju proti korupciji in organiziranemu
               kriminalu.</p>
               <p>Bosna in Hercegovina, pri izpolnjevanju političnih meril in vzpostavljanju bolj
               funkcionalnih, usklajenih in trajnih institucionalnih struktur je zabeležila skromen
               napredek, v Komisiji tako z obžalovanjem ugotavljamo, da so rezultati dialoga na
               visoki ravni v pristopnem procesu za zdaj pod pričakovanji. Politični predstavniki v
               državi še vedno nimajo skupne vizije glede splošne smeri in prihodnosti države ter
               tudi glede na državni institucionalni ustroj je to pod pričakovanji. Za verodostojno
               prošnjo za članstvo torej ostaja prednostna naloga države izpolnitev pogojev za
               začetek veljavnosti stabilizacijsko-pridružitvenega sporazuma in pa seveda
               vzpostavitev učinkovitega usklajevanja mehanizma med različnimi ravnmi javne uprave.
               Le tako bo namreč država lahko zavzela enotna stališča o vprašanjih, povezanih z
               Evropsko unijo. V Evropski komisiji bomo še naprej sodelovali z organi države, vendar
               morajo voditelji države tudi pokazati politično voljo, da bo seveda mogoče dosegli
               soglasje ter s konkretnimi ukrepi uresničiti željo države in njenih državljanov glede
               članstva v Evropski uniji.</p>
               <p>Kar se tiče Kosova, v Komisiji smo sprejeli sporočilo o študiji izvedljivosti
               sklenitve stabilizacijsko-pridružitvenega sporazuma med Evropsko unijo in Kosovom.
               Študija potrjuje, da Evropska unija lahko sklene stabilizacijsko-pridružitveni
               sporazum s Kosovom, čeprav imajo članice Unije različna stališča glede statusa te
               države. V Komisiji bomo tako, ko bo Kosovo doseglo napredek pri izpolnjevanju teh
               kratkoročnih prednostnih ciljev, predlagali pogajalske smernice za
               stabilizacijsko-pridružitveni sporazum. Bistveno pa je, da Kosovo še naprej v dobri
               veri izvaja vse sporazume, ki sta jih do sedaj sklenila Beograd in Priština ter
               seveda konstruktivno sodeluje pri reševanju vseh težav.</p>
               <p>Turčija je seveda zaradi svojega dinamičnega gospodarstva, strateškega položaja in
               pomembne regionalne vloge za Evropsko unijo ključna država. Oživitev pristopnih
               pogajanj je v interesu tako Evropske unije kot Turčije, po našem mnenju je zelo
               pomembno, da se delo v zvezi s pogajalskimi poglavji, ki je bilo zaradi razhajanj v
               pogledih držav članic Evropske unije za več let prekinjeno, nadaljuje, vendar pa je
               treba povedati, da Turčija v tem času ni dosegla znatnega napredka pri izpolnjevanju
               političnih meril, stanje na področju spoštovanja temeljnih pravic, vključno s svobodo
               izražanja, še naprej povzroča našo precej resno zaskrbljenost, kljub nedavnim
               zakonodajnim izboljšavam. V Evropski komisiji smo zato Turčijo pozvali, naj svoje
               zaveze okrepi s konkretnimi ukrepi ter da pod okriljem generalnega sekretarja
               Združenih narodov prispeva k pogajanjem za celovito<stage type="mag"/> <stage>(nadaljevanje)</stage> rešitev ciprskega vprašanja.</p>
               <p>Še Islandija. Skupnih interesov Evropske unije in Islandije je vedno več, med njimi
               so obnovljivi viri energije, podnebne spremembe, pa tudi strateški interesi glede
               Arktike, pristopna pogajanja z Islandijo dobro napredujejo, je pa na Islandiji
               pristop k Evropski uniji še vedno predmet živahne javne razprave. V Evropski uniji
               smo prepričani, da je Evropska unija sposobna pripraviti takšen pogajalski sveženj,
               ki bo upošteval posebnost in pričakovanja Islandije na eni strani, hkrati pa v celoti
               spoštoval načela in pravni red Unije. Državljani Islandije bodo tako, ko bo prišel
               čas, lahko svojo odločitev o vstopu sprejeli na podlagi celovitih informacij.</p>
               <p>Mogoče še nekaj številk, Evropska unija je v okviru instrumenta za predpristopno
               pomoč državam kandidatkam oziroma pristopnicam v finančni perspektivi 2007-2013
               namenila približno 11,5 milijarde evrov, v letu 2012 od tega 1,89 milijarde evrov, za
               letošnje leto je predvideni znesek 1,86 milijarde. Sredstva so namenjena lažjemu
               izvajanju političnih in gospodarskih reform o kandidatkah oziroma pristopnicah in
               pripravi na izpolnjevanje pravic in obveznosti, ki izhajajo iz članstva v Uniji,
               konkretno gre za podporo projektom na področju vzpostavljanja administrativnih
               zmogljivosti, čezmejnega sodelovanja, regionalnega sodelovanja, razvoj človeških
               virov ter razvoj podeželja. Torej, mogoče omenim še, da proces širitve ne nastaja v
               nekem hermetičnem prostoru, v času, ko je v ospredju mednarodna gospodarska,
               finančna, socialna kriza je nekako jasna vse večja zaskrbljenost tako v državah
               članicah Unije, kot tudi v državah kandidatkah glede gospodarskih in socialnih
               učinkov širitvene politike. Naj v zvezi s tem poudarim, da vzrok trenutnih težav v
               Evropi ni širitev, slednja je lahko celo del rešitve s primarnim ciljem okrepiti
               Evropsko unijo. Širitev namreč dokazano spodbuja gospodarsko in finančno stabilnost
               ter povečuje trgovinske in poslovne priložnosti in ker so naša gospodarstva vse bolj
               povezana, gre torej za skupne interese spodbujanja rasti in odpiranja novih delovnih
               mest, hkrati pa širitveni proces temelji na doslednem izpolnjevanju pogojev, gre
               torej za pazljivo zasnovan proces, kjer je vsak korak naprej posledica realnega
               napredka in dogovora med vsemi akterji. Kot rečeno se proces širitve opira na
               pretekle izkušnje, pomembna je zlasti verodostojnost procesa, pri čemer postavljamo v
               ospredje načelo pravne države, države kandidatke morajo za nadaljevanje procesa
               izkazati torej resničen napredek pri uveljavljanju zavez, na področjih kot so
               temeljne pravice in svoboščine, pravna država, dobro upravljanje ter boj proti
               korupciji in organiziranemu kriminalu. Glede socialnih posledic širitve pa naj
               poudarim, da smo v Evropski komisiji v širitveni strategiji med drugim napovedali
               tudi pobudo za dialog na področju reforme programov zaposlovanja in socialne politike
               z državami, vključenimi v proces širitve, hkrati pa poudarjamo tudi pomen
               okrepljenega gospodarskega upravljanja, vključno z ukrepi za oživitev gospodarstva o
               kandidatkah oziroma pristopnicah, gre pravzaprav za podoben proces kot se izvaja v
               članicah v skladu, v procesu evropskega semestra.</p>
               <p>Naj zaključim z dejstvom, da nam je uspelo znova oživiti širitveni proces, kar pa ni
               bilo lahko, vsi sodelujoči v procesu, Evropska komisija, Evropski parlament, države
               članice in tudi države kandidatke smo morali biti pri tem zelo ustvarjalni, zdaj pa
               je naša glavna naloga, da ta zagon tudi ohranimo, konkretno z nadaljevanjem reform o
               kandidatkah, kar je tudi predpogoj za prej omenjeno verodostojnost širitvene
               politike, kot se je slikovito izrazil komisar, žoga je na strani kandidatk, ne gre za
               širitveno utrujenost, morda gre za reformno utrujenost.</p>
               <p>Najlepša hvala za vašo pozornost.</p>
            </sp>
            <sp xml:id="SDT6-Skupna-2013-03-15.sp6">

               <speaker>PREDSEDNIK ROMAN JAKIČ:</speaker>

               <p> Najlepša hvala tudi vam.</p>
               <p>Preden dam naprej besedo bi samo povedal, da je z nami Maja Dimitrovski namesto
               kolegice Janje Klasinc.</p>
               <p>Zdaj bi dal pa besedo dr. Božo Cerarju, državnemu sekretarju na Ministrstvu za
               zunanje zadeve, da nam predstavi stališče vlade do tega sporočila in do vprašanja
               širitve Evropske unije sploh. Izvolite.</p>
            </sp>
            <sp xml:id="SDT6-Skupna-2013-03-15.sp7">

               <speaker>DR. BOŽO CERAR:</speaker>

               <p> Hvala lepa. Spoštovana predsednika, poslanke in poslanci, predstavnica Evropske
               komisije, gostje!</p>
               <p>Vesel sem oziroma veseli nas, da imamo danes priložnost razpravljati o tej, rekel bi,
               za Slovenijo pa tudi za celotno <stage type="mag"/>
               <stage>(nadaljevanje)</stage> Evropsko unijo izredno pomembni temi, namreč o izzivih širitve
               Evropske unije v prihodnje. Kot vemo je širitev ena izmed prioritet Slovenije pri
               njenem delovanju v Evropski uniji. Prejšnji teden je Državni zbor potrdil deklaracijo
               o usmeritvah za delovanje naše države v institucijah Evropske unije do junija 2014,
               in tam smo jasno zapisali, da si bo Slovenija še naprej prizadevala za nadaljevanje
               širitvenega procesa Evropske unije. Dejstvo je, da predstavlja širitvena politika za
               Evropsko unijo prav gotovo izredno močan, če ne najmočnejši vzvod za spodbujanje in
               zagotavljanje sprememb napredka in tudi sprave v regiji zahodnega Balkana, se pravi v
               naši neposredni soseščini. Ne pozebimo, osnovna ideja evropske integracije od samega
               začetka je ohranitev miru v Evropi in povezovanje našega kontinenta in prav to je
               bistveno poslanstvo širitvene politike. Seveda pa lahko ta vzvod deluje le, če je
               kredibilen, to pomeni, pogojevanje na eni strani in izpolnjevanje obljub s strani
               Evropske unije na drugi. Slednje ni vedno lahko, sploh v časih gospodarske in
               finančne krize v Evropski uniji in tudi strahu državljanov Evropske unije pred vnosom
               dodatnih nestabilnih elementov v Unijo. Ključno vprašanje, ključni izziv za širitveno
               politiko v tem trenutku je torej, kako oblikovati proces na način, ki bo odgovarjal
               aktualnim razmeram v državah aspirantkah in v sami Evropski uniji.</p>
               <p>Z zadovoljstvom lahko ugotovimo, da Evropska komisija v dokumentu, o katerem danes
               razpravljamo, ponuja odgovore na številna od aktualnih širitvenih vprašanj. Osnovni
               element širitvenega procesa v trenutnih razmerah kot na odgovor na že omenjeno
               <stage>/Nerazumljivo./</stage>, se pravi, utrujenost širitve, mora biti stabilizacija držav
               kandidatk tako v družbenopolitičnem kot ekonomskem smislu. EU javnost mora verjeti,
               da proces zagotavlja nepovratnost sprememb v kandidatkah in resnično pripravljenost
               le teh na članstvo. Osredotočenost na vladavino prava, na dobro obveščenost in
               vključenost kandidatk že v zgodnji fazi procesa v spremembe ekonomskega upravljanja v
               Evropski uniji ter seveda poudarjanje regionalnega sodelovanja, dobrososedskih
               odnosov ter v povezavi s tem spoštovanja mednarodnih sporazumov, so ključni element
               širitvenega procesa v prihodnje. O tem sem govoril pred par dnevi, ko smo v Državnem
               zboru potrjevali deklaracijo o naših usmeritvah glede delovanja Evropske unije v
               prihodnjem letu in pol in spomnili se boste, da sem med temi mednarodnimi obveznostmi
               podčrtal pomen sporazumov o sukcesiji. Vse te elemente, vključno s potrebo po
               spoštovanju že omenjenih sporazumov o nasledstvu je prepoznal tudi Evropski svet v
               svojih decembrskih sklepih na temo širitve. Preletel sem predloge današnjih sklepov
               in ugotovil, da je med njimi tudi referenca na spoštovanje sukcesijskega sporazuma,
               kar seveda pozdravljam.</p>
               <p>Dovolite mi, da potem nekoliko splošnem teoretičnem uvodu na kratko predstavim še
               konkretne širitvene izzive po posameznih državah, kot je to že storila moja
               predhodnica, seveda to pot s stališča zunanjega ministrstva oziroma slovenske vlade.
               Kot smo slišali, kot vemo, smo tik pred tem, da se širitveni proces po daljšem času
               spet udejanji s članstvom nove države članice. V kolikor bodo vse države članice
               Evropske unije uspele ratificirati pristopno pogodbo in zaenkrat kakšnih dvomov tu
               ni, bo Hrvaška 1. julija postala 28. država članica Evropske unije.<stage type="mag"/> <stage>(nadaljevanje)</stage> Kot vsi vemo je po podpisu hrvaške pristopne
               pogodbe med Slovenijo in Hrvaško ostalo še eno večje nerešeno vprašanje, to je
               vprašanje varčevalcev nekdanje Ljubljanske banke na Hrvaškem, ki pa smo ga pred
               dnevi, 11. marca, s podpisom memoranduma glede problematike Ljubljanske banke na
               Hrvaškem s strani obeh predsednikov vlad uspešno zaključili, s tem so s slovenske
               strani odstranjene ovire za ratifikacijo hrvaške pristopne pogodbe.</p>
               <p>V tem trenutku imamo tri države, ki se že pogajajo o članstvu v Evropski uniji, to so
               Islandija, Črna Gora in Turčija. Islandija po naših ocenah v pogajanjih dobro
               napreduje, jo pa vendar čaka še nekaj izjemno težkih vprašanj, ki bodo morala biti
               ustrezno naslovljena tekom nadaljnjih pogajanj, na kaj mislim, mislim na vprašanje
               vezano na področje ribištva in pa kmetijstva.</p>
               <p>Črna Gora je začela s pogajanji junija lansko leto in decembra lani že začasno zaprla
               prvo pogajalsko poglavje, 25., znanost in raziskave, pričakujemo, da bi naslednje
               poglavje, 26., izobraževanje in kultura lahko odprli v začetku prihodnjega meseca.
               Rad bi poudaril, da v procesu črnogorskih pogajanj, da je Slovenija tesno vpeta,
               tesno sodelujemo z našimi številnimi eksperti.</p>
               <p>Glede Turčije smo priča zastoju v pogajanjih, zadnje poglavje je bilo odprto 2010.
               leta, ravno zato pa lahko nekako z zadovoljstvom ugotovimo, da bo zgleda v kratkem le
               lahko prišlo do napredka pri določenih nadaljnjih poglavjih.</p>
               <p>Glede Makedonije, Srbije in Kosova pričakujemo, da bo Evropska komisija letos aprila
               predstavila poročila o napredku teh držav. Vse te države imajo jasne pogoje, ki jih
               morajo izpolniti pred nadaljnjimi koraki v tem procesu. Za Srbijo in Kosovo je
               bistven napredek v medsebojnem dialogu oziroma normalizacija odnosov med državama, za
               Makedonijo pa, to pač na žalost vemo že kar nekaj časa, napredek, ali napredek pri
               reševanju vprašanju imena s sosednjo Grčijo.</p>
               <p>To so dejstva, za katera lahko na podlagi dosedanjih izkušenj rečemo, da objektivno
               določajo napredek teh držav. Vse odločitve na področju širitve se v Svetu sprejemajo
               s soglasjem in kljub temu, da je Komisija v svojih letnih poročilih, na primer za
               Makedonijo, že štirikrat zapored priporočila pričetek pogajanj, pa v Svetu vendarle
               do soglasja ni prišlo.</p>
               <p>Albanija čaka na podelitev statusa kandidatke, pri tem pa mora vzpostaviti
               notranjepolitične pogoje in si v tem kontekstu pridobiti pozitivno oceno oziroma
               priporočilo Evropske komisije.</p>
               <p>V najtežjem položaju je Bosna in Hercegovina, ki v zadnjih letih beleži zastoj na EU
               poti, v tem trenutku je ključna uskladitev ustave z evropsko konvencijo o človekovih
               pravicah, namreč vam je znana sodba Evropskega sodišča o človekovih pravicah v
               primeru Sejdić/Finci. Kredibilen napor v tej smeri je predpogoj za vložitev prošnje
               za članstvo v Evropski uniji. Pomembna je tudi vzpostavitev koordinacijskega
               mehanizma na področju EU politik. Upamo, da bo Bosna in Hercegovina uspela zagotoviti
               okoliščine, v katerih bo predaja prošnje za članstvo sprejeta kot kredibilna in
               predvsem čim prej realizirana.</p>
               <p>Ugotovimo torej lahko, da je napredek pri vseh državah možen, Slovenija si ga želi in
               ga bo tudi vsekakor močno podprla. Zavedamo se namreč, da stanje na mestu, čeprav je
               včasih v nekem smislu tudi razumljivo, na dolgi rok ne prinaša nikakršnih koristi,
               seveda pa so prav pred vsako državo določena težka vprašanja in ovire, ki pa kot sem
               rekel jih bo vendarle treba preseči.</p>
               <p>Kot ključne konkretne<stage type="mag"/> <stage>(nadaljevanje)</stage> širitvene
               izzive v tem letu bi tako lahko opredelili na eni strani prepričati države, vključene
               v širitveni proces, da je izpolnitev pogojev nujnost, da bližnjic do napredka na EU
               poti ni in da so za napredek potrebne tudi ustrezne politične odločitve, na drugi
               strani, in s tem bom končal, pa je nujno potrebno ohraniti aktivno pozicijo v
               razpravah z akterji v Evropski uniji in z državami članicami, da je treba imeti tudi
               znotraj EU, znotraj Evropske unije politično modrost, da napredek ustrezno in
               pravočasno nadgradimo in nagradimo.</p>
               <p>Hvala lepa.</p>
            </sp>
            <sp xml:id="SDT6-Skupna-2013-03-15.sp8">

               <speaker>PREDSEDNIK ROMAN JAKIČ:</speaker>

               <p> Najlepša hvala državnemu sekretarju.</p>
               <p>Preden odprem razpravo članic in članov bom pa seveda dal besedo vabljenim, v tem
               primeru profesorju Antonu Beblerju, ga lepo pozdravljam, če želite.</p>
               <p>Izvolite, beseda je vaša.</p>
            </sp>
            <sp xml:id="SDT6-Skupna-2013-03-15.sp9">

               <speaker>DR. ANTON BEBLER:</speaker>

               <p> Hvala gospod predsednik za besedo in hvala za povabilo.</p>
               <p>Jaz bom v svojem izvajanju izrazil svoje mnenje, ki je lahko in bo drugačno od mnenj,
               ki so bila tukaj predstavljena in ki so zapisana v sporočilu Komisije Evropske unije.
               To sporočilo podaja idealizirano podobo samega procesa razširitve Evropske unije, v
               nekaterih delih to sporočilo vsebuje netočne in ponekod tudi neresnične formulacije,
               ali pa neresnične trditve.</p>
               <p>No, če začnem od samega začetka, v prvem odstavku tega sporočila se proces dosega
               idealov združene Evrope in naših z razširitvijo Evropske unije, to je v temelju
               zgrešeno. Evropska unija je samo del procesa evropske integracije, torej večje
               stopnje povezovanja in sodelovanja med evropskimi narodi. Kot taka, ona izraža ideal
               združene Evrope manj popolno, recimo na področju evropskega pravnega reda, recimo na
               področju varovanja človekovih pravic, recimo na področju razvoja demokratičnih
               institucij manj popolno kot je Svet Evrope. V celotnem poročilu niti besede ni o
               povezavi med procesom razširitve Evropske unije in delovanjem Sveta Evrope, niti
               besede.</p>
               <p>Kot vemo, ratifikacije evropske konvencije o varstvu človekovih pravic in temeljnih
               svoboščin je pogoj za članstvo neke evropske države v Evropski uniji, torej članstvo
               v Svetu Evrope je v bistvu pogoj. V Svetu Evrope obstoji sistem sankcij zoper svoje
               članice, ki potem ko vstopijo v Svet Evrope kršijo svoje obveznosti iz evropske
               konvencije o človekovih pravicah. V Evropski uniji tega sistema sankcij ni in
               trditev, da vstop neke države v Evropsko unijo pomeni in vodi k napredku na področju
               človekovih pravic in demokratičnih svoboščin, ne drži, ta trditev ne drži. Primer je
               na naši vzhodni meji, Madžarska, ni nikakršnih sankcij zaenkrat.</p>
               <p>Poleg tega, sporočilo ne omenja povezave med procesom razširitve Evropske unije in
               razširitvijo Nata. 21 članic Evropske unije so hkrati članice Nata in praviloma,
               torej v vseh primerih razen v enem, so države najprej vstopile v Nato in nato v
               Evropsko unijo, v nekaterih primerih njihov vstop v Evropsko unijo je bil pogojen s
               predhodnim vstopom v Nato. Ta povezava se je razrahljala, to je res, še vedno pa
               obstoji. V poročilu, in če vzamemo naslednjo državo članico, Hrvaško, to je primer,
               ona je najprej vstopila v Nato in šele potem se je začela pogajati oziroma
               pridruževati Evropski uniji, se pravi, 9 let kasneje bo vstopila v Evropsko unijo. Ta
               povezava obstoji, <stage type="mag"/> <stage>(nadaljevanje)</stage> ona vpliva
               na vrsto najprej na politiko, eno izmed politik Evropske unije to je politika na
               področju varnosti in obrambe. V sporočilu se trdi, da je združena Evropa izraz želje
               prebivalstva Evrope. Absolutno, to v vsakem oziru ne drži, takšne želje ne kaže in ne
               izraža celotno prebivalstvo Evrope, evropskih držav. Te želje recimo med
               prebivalstvom ni zaznati. Med prebivalstvom največje evropske države, evropske
               federacije in navedem še druge primere... In tam, kjer ta želja obstoji je ona zelo
               diferencirana. Recimo prebivalstvo tudi tistih držav, ki so danes v schengenskem
               sistemu je zoper širjenja schengenskega sistema, ne samo med državami ne članicami
               temveč tudi nekatere članice Evropske unije. Nasprotovanje širjenja schengenskega
               sistema kot izraza združene Evrope je prisotno v primeru Romunije in Bolgarije in
               tako dalje in tako dalje. Tako da ta trditev je iz trte zvita.</p>
               <p>Zdaj, v samem besedilu, v temu sporočilu se navaja vrsta argumentov oziroma trditev,
               ki so delno točne ali pa delno resnične. Nekaj tega sem že rekel, razširitev Evropske
               unije ne krepi nujno same Evropske unije. Če primerjamo politično in gospodarsko
               stanje Evropske unije danes s stanjem pred letom 2004 pred zadnjima dvema
               razširitvama Evropske unije, do leta 2004 in 2007 lahko ugotovimo, da je sedanje
               stanje Evropske unije veliko slabše kot je bilo pred letom 2004, tako politično kot
               gospodarsko. Isto velja za stanje ekonomske in monetarne unije, to je evro cone. To
               stanje je danes slabše kot je bilo prej. In torej vključitev dodatnih članic, recimo
               vključitev Grčije v EMU je bilo škodljivo za EMU. To je samo dokaz, da posamezni
               vidiki in posamezni koraki pri razširitvi, bodisi članstvo Evropske unije, bodisi
               EMU-ja - ekonomske in monetarne unije, bodisi schengenskega sistema, posamezni koraki
               so lahko škodljivi za Evropsko unijo. In teh dokazov vam lahko navedem več.</p>
               <p>Jaz sem že omenil, da vstop v posamezne države v Evropski uniji ne pomeni nujno
               krepitve demokratičnih vrednot in inštitucij. Ne pomeni nujno krepitve regionalne
               varnosti, še posebej na obrobju Evropske unije. Primer tega je napaka in to velika
               napaka, ki jo je Evropska unija storila s tem, da je nasedla izsiljevanju Grčije leta
               2004 in jo je vključila v svoje vrste kot polnopravno članico deljeni Ciper. Današnje
               stanje na samem Cipru je slabše kot j bilo prej. Vključitev deljenega Cipra je
               prineslo vrsto težav za delovanje inštitucij Evropske unije, je paraliziralo skupno
               varnostno in obrambno politiko v Evropski uniji, kot primer, ker, Ciper blokira vse
               kar se da. Vključitev Cipra je poslabšalo odnose Evropske unije s Turčijo in to je
               poglavitni razlog zastojev v pogajanjih s Turčijo. Vključitev Cipra! To vam je primer
               nekega koraka v razširitvi, ki lahko prinese negativne posledice, tako notranje kot
               navzven.</p>
               <p>Ali razširitev krepi? Razširitev z novimi članicami ali razmišljanji ali koraki
               krepijo sodelovanje Evropske unije z drugimi pomembnimi državama? Ne nujno. Samo
               razmišljanje in koraki za morebitno krepitev v sodelovanju in morebitni vstop v
               Evropsko unijo recimo Ukrajine ali Belorusije je konfliktno vprašanje v odnosih med
               Evropsko unijo in rusko federacijo. V ničemer ne prispevajo k boljšim odnosom med
               Evropsko unijo in rusko federacijo, ki je največji dobavitelj energentov. To je samo
                  <stage type="mag"/> <stage>(nadaljevanje)</stage> en primer. Ali razširitev
               nujno krepi regionalno stabilnost? Tudi to ne drži. In tako dalje in tako dalje.</p>
               <p>Torej, sama trditev, da je ta razširitev Evropske unije skladna z visokoletečimi
               deklaracijami ne drži. Praksa je bila in ostaja, praksa politike razširitve je
               takšna, da je vsak korak razširitve predmet manjših ali večjih protislovij,
               političnega barantanja med državami članicami, pritiskov, pospeškov in oviranje in
               zavlačevanje. Eklatanten primer tega političnega barantanja je vprašanje morebitnega
               članstva v Evropski uniji, Turčije. Turčija je oddala svojo prvo prošnjo za članstvo
               v Evropsko unijo pred natančno petdesetimi leti. In vemo celo zgodovino razprav,
               notranjih razprav in razprtij znotraj Evropske unije. Torej, samo vprašanje deli
               članice Evropske unije glede zelo pomembnega vprašanja.</p>
               <p>Torej vsak korak razširitve je potrebno obravnavati v povezavi ali pa v luči
               razmišljanja o strateških smotrih Evropske unije. In znotraj Evropske unije med
               članicami ni soglasja o tem kateri so poglavitni strateški smotri Evropske unije in
               njenega nadaljnjega razvoja. Tukaj so najmanj tri alternative glede katerih v
               Evropski uniji ni soglasja. Prva alternativa je tako imenovana poglobitev sodelovanja
               med državami članicami. Krepitev skupnostnih inštitucij in skupnostnih funkcij.
               Torej, rahljanja ohlapnosti v sami Evropski uniji kot zelo ohlapni konfederaciji.
               Torej, ali je smoter približevanje Evropski uniji neki novi federaciji ali to kar
               zagovarja tudi naš predsednik republike, smoter Združenih držav. Ali je to glavni
               smoter? če je to glavni smoter, potem razširitev je lahko škodljiva. Lahko upočasni
               ta proces, lahko postavi dodatno oviro temu procesu.</p>
               <p>Ali je strateški smoter Evropske unije uresničevanje Lizbonske strategije? Ki se zelo
               slabo uresničuje, praktično se ne uresničuje. Torej ali je smoter, da s krepitvijo
               tehnološke in gospodarske moči Evropske unije se ustavi ali upočasni proces
               gospodarske, demografske in posledično politične in varnostne marginalizacije
               Evropske unije v svetovnih razsežnosti. Ta proces poteka, marginalizacija. In če je
               smoter ustavitev tega procesa potem lahko posamezni koraki razširitve, recimo
               razširitev Evropske unije na zahodni Balkan je v nasprotju s tem strateškim smotrom,
               v nasprotju. Še posebej ob sedanjih politikah,takšnih kot skupna kmetijska politika v
               Evropski uniji.</p>
               <p>Če je smoter Evropske unije, da maksimalno razširi območje stabilnosti, miru in
               varnosti na evropski celini in bližini evropske celine potem posamezni koraki so
               lahko koristni, posamezni koraki lahko škodljivi. Torej, dejanski učinki politične
               razširitve so lahko različni in o koristnosti vsakega posamičnega koraka je potrebno
               odločiti v skladu s tem ali drugim strateškim smotrom. Strateški smoter, ki sem jih
               navedel in jih ne more uresničiti Evropska unija vse tri. Se pravi potrebno se je
               vsakič odločiti kaj hočete.</p>
               <p>Kar se nas tiče, kar se tiče nacionalnega, ožjega nacionalnega interesa Slovenije
               zanesljivo je v našem interesu, da se članstvo, torej področje evropske unije,
               razširi na zahodni Balkan, na našo neposredno soseščino. Kakšnega izrazitega<stage type="mag"/> <stage>(nadaljevanje)</stage> interesa Slovenije za to da bi
               postala članica Evropske unije Turčija tega interesa Slovenija nima, po moji presoji.
               To, lahko da je, lahko da ni.</p>
               <p>Tako da na vsak korak je potrebno gledati pragmatično in temu primerno prilagajati
               tudi našo politiko. Hvala.</p>
            </sp>
            <sp xml:id="SDT6-Skupna-2013-03-15.sp10">

               <speaker>PREDSEDNIK ROMAN JAKIČ:</speaker>

               <p> Najlepša hvala tudi vam. Zdaj pa odpiram razpravo, imam dva razpravljavca
               prijavljena, Saša Kos potem pa za njo Samo Bevk.</p>
            </sp>
            <sp xml:id="SDT6-Skupna-2013-03-15.sp11">

               <speaker>SAŠA KOS (PS PS):</speaker>

               <p>Hvala za besedo predsedujoči, lepo pozdrav vsem prisotnim.</p>
               <p>Rada bi poudarila, da je politika širitve EU inštrument, ki pomembno prispeva
               modernizaciji, demokratizaciji in stabilizaciji držav, ki želijo postati članice EU.
               Tako je zavezanost različnim reformam, ki jih morajo izvesti te države v največjem
               interesu teh držav ter njihovih državljanov. To smo videli tudi v primeru
               Slovenije.</p>
               <p>Menim pa, da širitev ne glede na zahteve, ki jih pomeni za notranji ustroj Evropske
               unije in njegove prilagoditve v vseh ogledih vendarle prispeva tudi k njeni krepitvi
               tako interno kot na globalnem prizorišču.</p>
               <p>Kar se tiče torej zmožnosti Evropske unije za vključevanje novih članic bi bilo
               potrebno te, zaradi ohranjanja verodostojnosti procesa širitve ovrednotiti že v
               začetni fazi. Tako se ne bi zgodilo, da bi v teku samih pogajanj prišlo do pomislekov
               o integracijski zmožnosti Evropske unije. Mislim, da to zelo negativno odmeva v
               državah, ki želijo vstopiti v EU. Interes velikega števila držav, ki želijo postati
               njene članice je za mene dokaz, da je zanj Evropska unija še vedno privlačna. Mislim,
               da verjetno predvsem zaradi enkratne kombinacije gospodarske dinamičnosti in
               socialnega modela, ki je uveljavljen v Evropski uniji in sicer ne glede na to, da se
               EU trenutno nahaja v krizi.</p>
               <p>Vendar pa kolikor imam vpogleda v proces širitve pa se mi zdi, da je bila socialna
               razsežnost v procesu širitve doslej večinoma zanemarjena. Tako bi bilo lahko v okviru
               ustreznih pogajalskih poglavij socialni pravičnosti namenili več pozornosti. Evropska
               unija je še vedno kljub institucionalnemu razvoju v prvi vrsti gospodarska unija.
               torej zato morda ne bi bilo slabo, če bi države, ki imajo interes postati članice
               EU-ja morale gospodarsko politiko usmerjati v čim večji meri v smeri kot to počnejo
               druge članice Evropske unije. Morda bi morale za to te države pripraviti nekakšne
               načrte, ki bi pokazale kako bodo skušale doseči ključne cilje strategije Evrope 2020.
               S predlaganimi sklepi, kot ste jih povedali se seveda strinjam, zdi pa se mi
               pomembno, da tudi poslanke in pa poslanci, ki smo člani obeh odborov samostojno, če
               se lahko tako izrazim, nekaj rečemo o našem strateškem interesu za nadaljevanje
               širitve Evropske unije. Še posebej se mi zdi važno, dav njih sicer pozdravimo pobude
               kot stas pozitivni program za Turčijo in pa seveda pristopni dialog na visoki ravni z
               Makedonijo saj vemo za težave, ki jih imata ti dve državi na poti v Evropsko unijo.
               Prav tako pa se mi zdi, da je hkrati v predlogih sklepov poudarjeno, da takšne pobude
               nikakor ne smejo nadomestiti formalnih pogajalskih postopkov. Hvala lepa.</p>
            </sp>
            <sp xml:id="SDT6-Skupna-2013-03-15.sp12">

               <speaker>PREDSEDNIK ROMAN JAKIČ:</speaker>

               <p> Najlepša hvala. Kolega Bevk.</p>
            </sp>
            <sp xml:id="SDT6-Skupna-2013-03-15.sp13">

               <speaker>SAMO BEVK (PS SD):</speaker>

               <p>Hvala za besedo gospod predsednik, lep pozdrav vsem prisotnim.</p>
               <p>V sporočilu komisije evropskemu parlamentu in svetu glede strategije širitve in
               glavnih izzivov v letih 2012 in 2013 je med sklepne ugotovitve in priporočilo na prvo
               mesto postavljeno, da je politika širitve Evropske unije že od vsega začetka odgovor
               na upravičeno željo prebivalcev naše celine, da se pridružijo projektu združene
               Evrope in tukaj naprej pravi, da Evropska unija prvotno obsegala le šest držav, 1.
               julija 2013 pa naj bi medse sprejela Hrvaško kot osemindvajseto državo članico in da
               politika širitve še naprej prispeva k miru <stage type="mag"/>
               <stage>(nadaljevanje)</stage> varnosti in blaginji. Danes govorim o Zahodnem Balkanu, včasih pa smo
               o temu področju govorili kot o sodu smodnika, kar spomnimo se celo dvajseto stoletje
               od balkanskih vojn, atentata v Sarajevu, ki je sprožil 1. Svetovno vojno do 2.
               Svetovne vojne in celo odboje od 1991 do 2001, ko so bile prav vse republike nekdanje
               Jugoslavije v spopadih, celo desetletje. Se pravi niti eno generacijo ne nazaj
               oziroma pol generacije nazaj je to območje Zahodnega Balkana razklala vojna. Sto
               štirideset tisoč mrtvih, več tisoč pogrešanih, več kot milijon Beguncev.</p>
               <p>Zato je seveda širitev Evropske unije na Zahodni Balkan letos na Hrvaško in upam, v
               nekem doglednem obdobju tudi na druge države, prvovrsten strateški interes Republike
               Slovenije, ki je kot prva država na temu območju leta 2004 vstopila v Evropsko unijo.
               Zato absolutno podpiram to širitev in tudi, če gledamo geografsko je zelo čudno, ko
               je to območje obkroženo z državami članicami, tukaj pa je kot neka enklava prav štrli
               iz tega zemljevida.</p>
               <p>No, da je pa mogoče poročilo oziroma sporočilo komisije evropskemu parlamentu in
               svetu nekoliko idealizirano, tako kot je prej povedal dr. Anton Bebler, datirano je
               na oktober 2012 pa kmalu za tem govori tudi nastop nemške kanclerke Angele Merkl v
               nemškem parlamentu le nekaj dni po tem, ko je Evropska unija prejela Nobelovo nagrado
               za mir, ki ji je pripadal predvsem zaradi šestdeset let miru, sprave, demokracije in
               spoštovanja človekovih pravic v Evropi ko je izjavila, da naj v prihodnosti Evropska
               unija ne bo več v stanju sprejemanja novih držav članic, potem ko bo letos sprejeta
               Hrvaška kot osemindvajseta članica Evropske unije. In takrat je v temu nastopu tudi
               povedala, da v temu trenutku sama ne bo sprejemala nobenih odločitev glede nadaljnjih
               pristopov k Evropski uniji saj čas za to ni zrel. In to nekako sovpada s tem
               sporočilom komisije, zagotovo ta izjava vodilne evropske političarke je gotovo jasen
               odmik od sedaj širitvi naklonjene politike nemške vlade pa me zanima tudi kako sedaj
               te stvari stojijo ali je dejansko to sporočilo komisije res tako idealizirano in da
               je dejansko stanje bolj zapleteno kot govori sporočilo. Hvala lepa.</p>
            </sp>
            <sp xml:id="SDT6-Skupna-2013-03-15.sp14">

               <speaker>PREDSEDNIK ROMAN JAKIČ:</speaker>

               <p> Najlepša hvala. Jaz sem se tudi prijavil k razpravi potem pa kolega Jerovšek.</p>
               <p>Če dovolite, kljub temu da je in mi je všeč, da je prof. dr. Bebler na nek način
               naredil nek val ali pa valove znotraj te idealistične slike, kar se širitve tiče se
               mi kljub vsemu zdi, da je potrebno odtehtati ali pa pretehtati pluse in minuse z
               vsemi stran potmi ki se seveda v Evropski uniji dogajajo. In v resnici so te prve
               širitve leta 1973 se je to članstvo iz šestih ustanovnih članic ne nazadnje povečalo
               na sedemindvajset, 1. julija dobimo osemindvajseto članico. In na nek način imam
               občutek, da vse države, ki si želijo, prizadevajo postati članice Evropske unije si
               to še vedno predstavljajo ali pa prizadevajo ravno zato, ker jim to predstavlja na
               nek načni neko jamstvo za varno, demokratično in seveda tudi obetavno prihodnost.</p>
               <p>Poleg tega je potrebno seveda povedati, da je politika širitve pokazala <stage type="mag"/> <stage>(nadaljevanje)</stage> da širitev ne koristi seveda samo
               državam kandidatkam ampak uniji kot takšni v celoti. Ne nazadnje, tudi Uniji sami
               omogoča boljši izhodiščni položaj za nastopanje na temu svetovnemu trgu ali pa
               soočanje ali pa spoprijemanje s svetovnimi izzivi. Tudi ne nazadnje, to je bila tudi
               imam občutek, ko smo se mi odločali, jaz sem vodil takrat pogajalsko skupino med
               Državnim zborom in evropskim parlamentom, ko smo se pogajali z Evropsko unijo se mi
               zdi, da ima ta možnost pristopa pomemben vpliv na politično družbeno gospodarske
               kulturne vidike države, ki si želijo pridružiti in da gre za spodbujanje potrebnih
               političnih gospodarskih in zakonodajnih reform in v resnici krepitev te stabilnosti
               sprave in dobrih sosedskih odnosov. Mislim, jaz moram reči glede na to, da kot vodja
               študentske organizacije ali pa študentskega tega odpora v osemdesetih letih se mi je
               zdel ta prehod zelo dober in seveda leta 2004, ko smo vstopili v Evropsko unijo se mi
               je zelo dopadlo to, da smo dokončno seveda odpravili z nekimi recimo kršitvami
               človekovih pravic, ki so se pojavljale seveda v bolj mili obliki, kot so se
               pojavljale na primer v Romuniji, Bolgariji oziroma v sovjetskem bloku se mi je zdel
               to zelo pomemben faktor. In zato jaz govorim ali pa se mi zdi, da je ta širitev ali
               pa da so države, ki so zainteresirane za članstvo predstavljajo tako imenovane mehe
               sile Unije. Zelo pogosto rečemo namreč, da je politika širitve najuspešnejša zunanja
               politika unije in to je res. V resnici z pogajanji in s tem na nek način poskušamo
               ali pa na zelo mehak način spreminjamo tudi družbeno ureditev v nekaterih državah,
               ker menimo, da ta družbena ureditev ni v skladu z nekimi demokratični standardi.</p>
               <p>Tako da jaz sem še vedno pristaš širitve, zelo velik pristaš širitve je pa seveda
               potrebno opozarjati na to kar je gospod prof. dr. Bebler govoril, da ne obstajajo
               nekateri mehanizmi. Tukaj se popolnoma strinjam da je zanemarjena vloga sveta Evrope.
               Jaz bi seveda sveta Evrope, če bi bil odločujoč v Evropski uniji uporabil za tistega,
               ki skrbi za v bistvu spoštovanje človekovih pravic. In, če svetu Evrope ne bi dal
               zelene luči, da država kandidatka, ki se želi vključiti v Evropsko unijo ne
               izpolnjuje teh kriterijev, evropska unija bi morala na to odreagirati. Tako se mi pa
               zdi, da Evropska unija poskuša biti neka paralelna organizacija in noče kaj zelo
               veliko imeti s svetom Evrope. To me žalosti ampak to me žalosti že zadnjih dvajset
               let.</p>
               <p>Gospa Goršek Mencin je na koncu rekla, da je pri širitvi, da je komisar izjavil, da
               je žoga na strani kandidatk. Zdaj, seveda je na strani kandidatk, če rečemo Hrvaška
               je bila na strani kandidatke pa seveda tudi nas, da smo se med seboj zmenili in hvala
               bogu podpisali to. In, če sem prav obveščen je že včeraj prišlo v Državni zbor Zakon
               o ratifikaciji te pristopne pogodbe, kar pomeni da bo v bistvu državni zbor v resnici
               opravili tisto kar smo tudi obljubili ne samo v sosednji prijateljski Hrvaški ampak
               seveda tudi Evropski uniji, da bo ta proces ratifikacije pri nas končna, upamo da
               seveda do meseca aprila.</p>
               <p>Tudi glede Črne gore je res žoga na strani kandidatke. tudi na strani Srbije, odnosi
               s Kosovom, ne nazadnje tudi Bosna in Hercegovina. Ampak seveda, ko pa pridete do
               vprašanja Makedonije pa Turčije pa žoga več ni na strani teh dveh držav ampak je v
               bistvu žoga na strani držav članic, ki preprečujejo vstop teh dveh držav ali pa
               zavlačujejo proces približevanja. Makedonija je obtičala leta 2004 v temu procesu
               zaradi, meni nerazumljivega pogoja Grčije glede imena. Jaz bi razumel, da <stage type="mag"/> <stage>(nadaljevanje)</stage> postavijo pogoj glede spoštovanja
               pravic manjšin, neodprtega trga delovne sile, vse to kar je v acqis zapisano in kar
               so države članice, vključno s Slovenijo morale zapreti ko so zapirale vseh teh 31
               poglavij, ki jih je treba zapreti.</p>
               <p>Ampak to, da ena država članica preprečuje zato, ker se ji ne zdi ime pravilno, moram
               reči, da me tudi, popolnoma razumem, ker tudi gospa Goršek Mencinova nastopa tukaj v
               imenu komisije in uporablja to dolgo ime nekdanja republika, ne vem kako bi se mi
               počutili. Mi smo tudi nekdanja republika, da bi nas imenovali nekdanja Republika
               Jugoslavije, Slovenija. Kaj ima to veze? </p>
               <p>In zato nerazumen zakaj ni mehanizmov, zdaj bom mogoče nediplomatsko rekel, da bi se
               disciplinirana Grčija, da na takih točkah ne zavlačuje procesa širitve, ki je v
               interesu in Evropske unije, predvsem pa je v interesu državljank in državljanov
               Makedonije. Isto vprašanje se nanaša na Turčijo, ki na koncu imam občutek, da jih
               bomo glede na njihovo gospodarsko rast in uspešnost prosili, da grejo v Evropsko
               unijo pa bodo upravičeno rekli, da nočejo iti v Evropsko unijo, ker jih Ciper in da
               ne rečem tudi en del konservativnega evropskega političnega prostora zadržuje zavoljo
               tega, ker je pač njihova vera drugačna, kot je pa večina vere v Evropski uniji.</p>
               <p>Zato je seveda treba povedati, da ni vedno žoga samo na strani kandidat ampak da je
               tudi žoga na strani držav članic, predvsem pa na strani evropske komisije, vseh
               struktur znotraj Evropske unije, da v neki točki zna odreagirati tako, ne da imajo
               problem s tem ali se bodo kakšni državi članici zamerili, obstoječi, ampak da
               presodijo, da so nekatera stališča, pozicije, blokade, veti pač nesprejemljivi za to
               Evropsko unijo, če hoče slediti temu kar so se pred šestdesetimi leti zmenili, da
               bodo naredili s to Evropsko unijo, da bodo pač naredili neko svobodno demokratično
               unijo spoštovanja človekovih pravic, temeljnih svoboščin in naredili neko pravno
               entiteto, ki bo bila vzor temu svetu v katerem živimo. Hvala.</p>
               <p>Kolega Jerovšek ima besedo, potem pa kolega Horvat.</p>
            </sp>
            <sp xml:id="SDT6-Skupna-2013-03-15.sp15">

               <speaker>JOŽEF JEROVŠEK (PS SDS):</speaker>

               <p>Hvala lepa. Moram reči, da je to poročilo dokaj obširno. Lahko bi se strinjal z nekaj
               mnenji že, da je precej delezirano, čeprav se strinjam s tem, da približevanje
               Evropski uniji, da v državah, ki so v tem procesu, sprošča pozitivne procese na
               področju človekovih pravic in še marsikje. Ne nazadnje, zdaj ne vem, Turčija je vsaj
               zamrznila izvajanje smrtne obsodbe, odpravila je še ni.</p>
               <p>Vendar se mi zdi, da to, kot je v tem poročilu zapisano, da je, ne vem kakšna je
               dikcija, kar dober napredek, v Evropski uniji glede približevanja storjen. Tu se nebi
               mogel v popolnosti strinjati. Res se bo Hrvaška po dolgotrajnem procesu letos
               pridružila, pri drugih državah pa se mi zdi, pa se osredotočam zdaj predvsem na te
               države nekdanje Jugoslavije, ki so v našem največjem strateškem interesu, pa se mi
               zdi, da je cilj teme v Evropski uniji takšen, kot smo včasih rekli, ko smo bili v
               jugoslovanski vojski, da je cilj teme, da "prođe vreme", je bila splošna formulacija,
               ko se ni vedelo kaj početi pa se je ogromno časa zgubilo in ...<stage>/nerazumljivo/</stage>...</p>
               <p>Kdaj <stage type="mag"/> <stage>(nadaljevanje)</stage> Evropska unija lahko,
               prav gotovo, kljub krizi storila več ali pa vstopala hitreje, da bi se te države v
               neki realni prihodnosti lahko pridružile.</p>
               <p>Zdaj tu so bila zelo zanimiva mnenja izražena, jaz sem tudi hvaležen profesor
               Beblerju, ki je izrazil tudi določene pomisleke oziroma zelo analitično pogledal v to
               tematiko in drži njegova tega, da širitev ne krepi Evropske unije, da je danes
               Evropska unija manj trdna in stabilna, kot je bila na začetku ali pa v fazi ko je
               bila številčno manjša ampak mislim, da ta izziv je treba sprejeti. Najmanj pa, da bi
               sprejeli tezo, da ne bomo mi med poglavitnimi krivci sedanje krize v Evropski uniji,
               čeprav na finančnem področju svoj mali delček zaradi majhnosti, drugače pa vsekakor
               dodajamo.</p>
               <p>Zdaj pa malo več se bom ali pa bolj sem bil pozoren pri poročilu o Bosni in
               Hercegovini, ki upravičeno piše, da je naredila najmanjši napredek, to je najbolj
               problematično in da politični predstavniki še vedno nimajo skupne vizije glede
               splošne smeri in prihodnosti države, kar ne omogoča državi narediti kvalitativen
               korak naprej in pridruževanje Evropski uniji.</p>
               <p>Te ugotovitve tu držijo, žal držijo ampak seveda se pa moramo vprašati kaj pa potem
               Evropska unija predvideva v zvezi s to državo.</p>
               <p>In zdaj se bom vrnil na dve leti nazaj ko je bilo, v času Pahorjeve vlade, je
               predsednik vlade, Pahor, imenoval posebnega odposlanca, bivšega predsednika Kučana,
               ki je izdela poročilo o Bosni in Hercegovini in v tistem poročilu je bivši predsednik
               predvidel razpad te države oziroma če se prav spominjam ga je na nek način celo
               priporočal, čimprejšnji razpad oziroma ne ohranjanje te države za vsako ceno.</p>
               <p>Bilo je zelo tako, bilo je sicer med vrsticami ampak dobesedno je pa bilo tako in me
               zanima v kolikšni meri so tiste iztočnice pravzaprav bile v Evropski uniji
               sprejete.</p>
               <p>Namreč na nek način pa ta razvoj ali pa to stanje kaže, da pravzaprav nekega pravega
               interesa za to državo znotraj Evropske unije pa tudi o strateškem obsegu, kljub vsem
               zagotavljanjem kako je treba spoštovati, kako je to treba vse ohranjati, tak
               negativni razvoj v tej državi, ki pa je pričujoč tudi tu, pa seveda vodi do zelo
               možnih negativnih posledic.</p>
               <p>Večno se to slabo stanje ne da ohranjati in pravzaprav bo prej ko slej na bolj
               drastičen način izbruhnilo vprašanje kako naprej v tej državi.</p>
               <p>Zdaj glede položaja drugih držav, meni se tudi zdi tragičen položaj Makedonije in na
               tem odboru sem se takrat, ko smo sprejemali poroštva za Grčijo, ko je izbruhnila
               grška kriza, enkrat vprašal oziroma sem celo prediral, da bi Slovenija diplomatsko
               nastopila zato, da se ta pomoč izkoristi za discipliniranje Grčije, kajti takrat je
               bila Grčija v eni situaciji ko bi se lahko to zelo jasno naredilo in se pogojevalo.
               Grčija <stage type="mag"/> <stage>(nadaljevanje)</stage> si ne more
               izmišljevati nekih posebnih pravil in nekih posebnih zahtev ampak žal očitno to ni
               bilo, ne vem če je slovenska diplomacija na tem področju kaj naredila, če je to kje
               vsaj v diplomatskih krogih izpostavila in probala doseči. Tu ni bilo dejansko
               nobenega napredka in dejansko se zdi shizofreno, da ena Grčija, ki je neko breme
               Evropske unije že nekaj časa, da pa na tem političnem področju ni izgubila čisto nič,
               da se ni naredilo nič in bojim se, da bo pod novo slovensko oblastjo, kajti
               pravzaprav tudi to slabo napredovalo oziroma stališča ne vem kakšna bodo, glede na
               to, da pa se je to vstajniško gibanje nekako opozicijsko izkoriščalo in glede na to,
               da je bil gost prejšnjega tedna vstajniškega gibanja, ki se mi zdi, da precej
               anarhistično deluje, je vprašanje kako bodo te stvari potekale naprej. Hvala.</p>
            </sp>
            <sp xml:id="SDT6-Skupna-2013-03-15.sp16">

               <speaker>PREDSEDNIK ROMAN JAKIČ:</speaker>

               <p>Najlepša hvala. Besedo ima gospod Horvat. Izvoli.</p>
            </sp>
            <sp xml:id="SDT6-Skupna-2013-03-15.sp17">

               <speaker>PREDSEDNIK JOŽEF HORVAT:</speaker>

               <p> Hvala lepa kolega predsednik, spoštovane kolegice in kolegi, vsi vabljeni.</p>
               <p>Meni se zdi ta vsebina, ki jo danes oba odbora obravnavata izjemno pomembna in da je
               nekako padla tudi v primeren trenutek glede na razmere v Republiki Sloveniji.</p>
               <p>Naj uvodoma poudarim, da je Nova Slovenija in že tudi njena predhodnika SKT, da sta
               dosledno podpirale prvo evropsko politiko naše mlade države. Ne nazadnje je bilo to
               na nek način nagrajeno, najbrž nagrajeno tudi z zmago Nove Slovenije na prvih
               volitvah v evropski parlament in ob tej razpravi mi iz spomina prihaja pomenljiva
               izjava nekdanjega ministra za finance, dr. Andreja Bajuka, ko smo 1. januarja 2007
               prevzeli skupno valuto evro in takrat je dejal približno takole: Slovenija je po
               dolgi prišla končno spet domov, torej v Evropo in zato so zaslužni vsi njeni
               državljanke in državljani.</p>
               <p>Danes še vedno trdim, da je širitveni proces evropske zveze najmočnejše politično
               orodje evropske zveze. Seveda je vedno lahko dolga razprava o politični tehnologiji
               tega širitvenega procesa, ki gotovo ni idealen, ni popoln in se ga gotovo najbrž da
               nadgrajevati.</p>
               <p>Danes obstaja tudi zadovoljstvo, da je širitveni proces po obdobju utrujenosti, da
               ponovno kaže svojo zmerno vitalnost.</p>
               <p>S širitvijo Evropske unije na srednjo in vzhodno Evropo so bili ustvarjeni pogoji za
               nov začetek, tudi v odnosih med tistimi evropskimi narodi, ki so jih v preteklosti
               ločevale boleče zgodovinske izkušnje.</p>
               <p>Očetje Evrope so koncept združenja Evrope zasnovali z željo, da se nebi nikoli več
               ponovile strahote dveh svetovnih vonj, ki so ob milijonih človeških žrtvah materialno
               in duhovno razrušile naš kontinent.</p>
               <p>Združevanje Evrope pod zastavo demokratičnih vrednot, spoštovanja različnosti in
               zaščite manjšin nam je končno omogočilo, da presežemo zgodovinska nasprotja, ki so
               nas delila dolga desetletja. Ne nazadnje se je tudi naša država, Republika Slovenija,
               osamosvojila pod zastavo evropskih vrednot.</p>
               <p>Smisel evropskega povezovanja <stage type="mag"/> <stage>(nadaljevanje)</stage>
               ni le v skupni denarni enoti evro, zmago v vojni finančnih interesov, ki smo ji
               priča, moramo videti v negovanju evropskih vrednot, kot sta solidarnost in socialna
               država. Če državljani Evropske zveze ne bomo vedeli zakaj živimo v tej Evropi, kaj
               nas povezuje, razen evra in ekonomije, ne bo dobro. Zdi se mi, da včasih želimo
               pozabiti zakaj smo se sploh znašli v tem klubu, ekonomija sicer ni zanemarljiva, saj
               ima v družbi zelo pomembno vlogo, med drugim nudi možnost za izgradnjo šol,
               bolnišnic, z eno besedo socialne države na kateri temelji Evropa. V Evropi bi moral
               vladati pravi evropski patriotizem s skupnimi zavezujočimi zakoni, ki pa se morajo
               tudi izvajati. Evro je seveda pomemben, za jezikom je denarna enota tista, ki omogoča
               človeku, da se povsod počuti doma. Želim poudariti, da v širitvenem procesu Evropske
               zveze nikakor ne smemo popustiti pritiskom za razkroj vrednot, ki so temelj Evropske
               zveze. Če kot Evropejci želimo imeti prihodnost, če se še izplača in se lahko opiše,
               kot evropska, moramo negovati stvari, ki so bile pomembne za našo zgodovino, začenši
               s poudarkom na posamezniku in socialni državi. Če bomo aktualni politiki Evropske
               zveze pravilno razumeli znamenje časa in sprejemali premišljene odločitve za ljudi,
               za državljane Evropske zveze, bomo največ naredili za naše otroke in otroke naših
               otrok. Republika Slovenija odločno podpira nadaljnjo širitev, pri tem pa mora biti
               zelo previdna, predvsem pri prevzemanju kakršnihkoli novih obveznosti in obljub, a
               hkrati moramo spoštovati že obstoječe obveznosti in dane obljube državam, ki so
               vključene v proces širitve. Ko govorim o previdnosti se spomnim srečanja s
               predsednikom nemškega Bundestaga, gospodom Norbertom Lammertom, ki nam je nekaj
               poslancem Državnega zbora povedal, da so prav v smislu širitve v Bundestagu naredili
               najmanj dve napaki. Danes ni tema, da bi o tem podrobneje govoril, ampak želim
               poudariti to previdnost, seveda tudi Republike Slovenije in Evropske zveze, kot
               celote, pri tem širitvenem procesu. Obstoječa širitvena agenda zajema država
               zahodnega Balkana, Turčijo in Islandijo, to pomeni, da imajo te države možnost, da
               postanejo članice Evropske zveze. Evropska zveza je za države zahodnega Balkana že
               večkrat poudarila evropsko perspektivo, a napredek vsake države v smeri pristopa k
               Evropski zvezi je odvisen od izpolnjevanja Köbenhavnskih meril in pogojev iz
               stabilizacijsko pridružitvenega procesa. Da bi zagotovili gladko vključitev novih
               članic, bodo prihodnje širitve potekale v skladu s hitrostjo prilagajanja vsake
               države tem standardom, ob podpori članic.</p>
               <p>Uvodoma sem govoril o primernem trenutku, pa ne toliko zaradi prihajajoče nove vlade,
               mogoče bolj s poudarkom na nastajajočo novo deklaracijo o zunanji politiki Republike
               Slovenije. Žal tukaj ni ministra gospoda Erjavca, da bi nam lahko tako rekoč iz prve
               roke povedal kakšen je status nastajanja te nove deklaracije, ampak o tem bo gotovo
               še veliko priložnosti za razpravo o vsebini tako zelo pomembnega dokumenta.<stage type="mag"/> <stage>(nadaljevanje)</stage> Ker, kot vemo, obstoječa
               deklaracija ima datum december 1999.</p>
               <p>Naj zaključim z napovedjo, da bom takoj, ko bodo izpolnjeni vsi pogoji, poudarjam vsi
               pogoji, predlagal kolegicam in kolegom, uvrstitev na dnevni red seje Odbora za
               zunanjo politiko obravnavo in sprejem predloga zakona o ratifikaciji pristopne
               pogodbe Republike Hrvaške k Evropski uniji. Želim si, da bi odbor za zunanjo politiko
               o tem razpravljal in odločal na svoji naslednji, to je 26. redni seji, ki bo v sredo
               20. marca 2013 ob 9. uri.</p>
               <p>Hvala lepa.</p>
            </sp>
            <sp xml:id="SDT6-Skupna-2013-03-15.sp18">

               <speaker>PREDSEDNIK ROMAN JAKIČ:</speaker>

               <p>Najlepša hvala.</p>
               <p>Zdaj bi zaključil ta del razprave, dal besedo državnemu sekretarju in vodji Evropske
               pisarne za morebitne odgovore.</p>
               <p>Bi prosil, kljub vsemu, če smo racionalni s časom in potem bi glasovali o predlaganem
               sklepu, ki vam ga bom prebral.</p>
               <p>Izvolite.</p>
            </sp>
            <sp xml:id="SDT6-Skupna-2013-03-15.sp19">

               <speaker>GOSPA_________:</speaker>

               <p>Najlepša hvala.</p>
               <p>Mogoče še enkrat poudarim. V Evropski komisiji smo mnenja, da vrata za širitev
               Evropske unije morajo ostati odprta. In sicer za vse, ki želijo postati del tega
               skupnega demokratičnega projekta temelječega na skupnih vrednotah. Vrednote Evropske
               unije so zapisane v temeljni pogodbi Evropske unije in gre za pogodbo med državami
               članicami. Vsaka država, ki se želi pridružiti mora izpolnjevati te pogoje in
               sprejeti te skupne vrednote. Omenjene so bile človekove pravice, z Lizbonsko pogodbo
               smo dobili tudi poglavje o človekovih pravicah, ki je vključeno in s tem pravzaprav
               povezavo na Konvencijo o človekovih pravicah Sveta Evrope. Gre pa za pogajanja med
               državami članicami, to se pravi, prej sem omenila da je za širitveni proces ključna
               verodostojnost, na eni strani, kot sem dejala, reforme v državah, ki želijo
               pristopiti k Evropski uniji, na drugi strani pa seveda to, kar je bilo omenjeno v
               povezavi z nekdanjo Jugoslovansko republiko Makedonijo. Tudi Evropska unije oziroma
               njene članice v pogajanju morajo izpolnjevati svoje obveznosti.</p>
               <p>Kar se tiče Bosne in Hercegovine sem omenila, da v Evropski komisiji bomo nadaljevali
               ta proces, da gre pa za politično voljo v državi sami, da poenotijo svoje
               stališče.</p>
               <p>Če se dotaknem idealizirane podobe v sporočilu oziroma strategiji. Širitveni proces,
               kar se tiče Evropske komisije je pravzaprav tehničen proces. V tem tehničnem procesu,
               to se pravi preden države začnejo pogajanje ugotavljamo spremembe v državah članicah.
               In dejstvo je, da je bil narejen izjemno pozitiven napredek v državah zahodnega
               Balkana, in prav to nam sporoča, da smo na pravi poti in da je vloga širitve Evropske
               unije izjemno pomembna za stabilizacijski proces. Izpostavili smo tri vidike za
               naprej, to se pravi: načelo pravne države, stabilizacijo oziroma regionalno
               sodelovanje, normalizacijo meddržavnih odnosov in gospodarski vidik, ki prinaša tudi
               socialni vidik.</p>
               <p>Toliko, hvala.</p>
            </sp>
            <sp xml:id="SDT6-Skupna-2013-03-15.sp20">

               <speaker>PREDSEDNIK ROMAN JAKIČ:</speaker>

               <p>Najlepša hvala.</p>
               <p>Državni sekretar, beseda je vaša.</p>
            </sp>
            <sp xml:id="SDT6-Skupna-2013-03-15.sp21">

               <speaker>DR. BOŽO CERAR:</speaker>

               <p>Hvala lepa.</p>
               <p>Na kratko. Zdi se mi da je bila današnja razprava koristna. Osebno sem vesel, da sem
               se lahko udeležil namesto zadržanega kolega državnega sekretarja Senčarja in
               ministra. Mimogrede, prisotnost ministra je predvidena na naslednji seji OZP. Vesel
               sem tudi, da so na takšne razprave vabljeni predstavniki civilne družbe. Ugotavljam,
               da obstaja kar precejšnje soglasje glede pomena širitvene politike in pomena njenega
               nadaljevanja, to je v duhu temeljne ideje začetka integracije Evropske celine,
               povezovanje, zagotavljanje miru v Evropi in tako naprej. Strinjam se tudi, da širitev
               za Evropsko unijo predstavlja tudi boljše izhodišče za njeno soočenje s ključnimi
               globalnimi izzivi.<stage type="mag"/> <stage>(nadaljevanje)</stage> Vloga
               Slovenije pri širitveni politiki ni nezanemarljiva. Konec koncev ta del Evrope je, v
               naši soseščini poznamo. Res pa je, da napredek in stabilnost na zahodnem Balkanu
               nista samoumevna. Reforme, izpolnjevanje pogojev so nujna naloga za napredek in
               potrebne so konstantne spodbude. Bi se pa še kako strinjal, da mora Evropska unija za
               to, da doseže želene cilje z mehanizmom korenčka in palice ravnati preudarno, z
               občutkom ter razumevanjem realnega stanja v posamezni državi in regiji, kot
               celoti.</p>
               <p>Samo še en stavek. Bila je omenjena Makedonija, problemi z imenom in tako naprej.
               Slovenija je med tistimi državami članicami, ki bi si želela, da pogajanja o članstvu
               potekajo paralelno z reševanjem problema miru, ne pa da se čaka. In še nekaj je glede
               na temo človekovih pravic in sodelovanja Evropske unije s Svetom Evrope, bi rad
               poudaril, da je v teku proces in Slovenija ga podpira, vključevanje Evropske unije,
               kot celote, kot institucije v Evropsko konvencijo za človekove pravice. To se mi zdi,
               da je pot v pravo smer.</p>
               <p>Hvala lepa.</p>
            </sp>
            <sp xml:id="SDT6-Skupna-2013-03-15.sp22">

               <speaker>PREDSEDNIK ROMAN JAKIČ:</speaker>

               <p>Najlepša hvala.</p>
               <p>S tem bi zaključil razpravo in bi dal na glasovanje sklepe. Nekaj od teh sklepov ste
               prejeli na mizo, vmes pa je bil še en dopolnjen sklep, tako da bom prebral vse,
               opozoril pa vas bom kateri je... Ja, jasno, da bomo seveda ločeno glasovali, najprej
               Odbor za zadeve Evropske unije potem pa Odbor za zunanjo politiko. Bom zdaj prebral
               vse, potem pa se bomo tudi opredeljevali ali gremo od sklepa do sklepa ali v
               paketu.</p>
               <p>Predlagani sklep: Odbor za zadeve Evropske unije podpira sporočilo Komisije
               Evropskemu parlamentu in Svetu strategija širitve in glavni izzivi v obdobju
               2012/2013. Odbor poudarja, da mora širitvena politika v Evropski uniji ostati visoko
               na dnevnem redu delovanja institucij Unije, možnost pristopa namreč pomeni močno
               spodbudo za izvajanje potrebnih političnih, gospodarskih in zakonodajnih reform v
               državah, ki so vključene v širitveni proces. Hkrati odbor ugotavlja, da so dosedanje
               širitve koristile uniji kot celoti in ji omogočale tudi boljše izhodišče za njeno
               soočenje s ključnimi globalnimi izzivi. Odbor podpira politiko širitve, ki temelji na
               načelu, da je hitrost posamezne države, ki je vključena v širitveni proces odvisna od
               njenih lastnih zaslug. To načelo namreč zagotavlja pravičen proces širitve. Odbor
               poudarja, da morajo te države dosledno izpolniti zahtevana merila za članstvo, saj je
               to edini način za ohranitev verodostojnosti širitvenega procesa in za resnično
               izvedbo zahtevanih reform v tej državi. Hkrati odbor poudarja tudi pomen odzivnosti
               Unije, ko so zahtevana merila izpolnjena. Odbor pozdravlja začetek pristopnih
               pogajanj s Črno Goro in pričakuje, da bo ta na bližnji pogajalski konferenci odprla
               drugo pogajalsko poglavje. Odbor sicer pozdravlja dialog na visoki ravni o pristopu,
               kot orodje, ki ga je Evropska komisija uvedla za približevanje Makedonije Uniji,
               vendar ga razume, kot dodatno spodbudo in ne kot nadomestek procesu pogajanj. Odbor
               pričakuje, da bo Unija aktivno nadaljevala z vsemi potrebnimi aktivnostmi, da se bodo
               letos po osmih letih končno pričela pristopna pogajanja z Makedonijo. Odbor glede
               Srbije izraža pričakovanja, da bo ta konstruktivno nadaljevala z reševanjem odprtih
               vprašanj s Kosovom ter da bo tako letos lahko začela s pristopnimi pogajanji. Odbor
               prav tako pričakuje, da bodo pomembne korake na poti približevanja Uniji naredili
               Kosovo, Albanija in Bosna in Hercegovina. </p>
               <p>Zdaj pa novi odstavek. Odbor izraža pričakovanja, da se bo tudi v luči približevanja
               držav zahodnega Balkana Uniji nadaljevalo z napori za implementacijo sporazuma o
               vprašanjih nasledstva iz leta 2001, ki ostaja ključna podlaga za poglobitev
               regionalnega sodelovanja in dobrososedskih odnosov. Odbor bo tako spremljal napredek
               držav članic nekdanje Socialistične <stage type="mag"/><stage>(Nadaljevanje)</stage> federativne republike Jugoslavije, ki so vključene v
               širitveni proces, tudi na podlagi izpolnjevanja zavez iz tega sporazuma.</p>
               <p>Nadalje, odbor poudarja pomen pogajalskih pogajanj <stage>/?!/</stage> s Turčijo, saj meni, da
               pozitivna agenda s Turčijo ne more predstavljati alternative pristopnim pogajanjem.
               Hkrati odbor izraža pričakovanje, da bo Turčija v letošnjem letu odprla ali začasno
               zaprla katerega od pogajalskih poglavij.</p>
               <p>Nadalje, odbor izraža zadovoljstvo nad uspešnim procesom pristopanja Islandije in
               meni, da bi njen pristop pozitivno prispeval k ugledu Unije. Glede na trenutno javno
               mnenje v Islandiji o članstvu države v Uniji pa upa, da se bo Islandija po zaključku
               pogajalskih pogajanj <stage>/?!/</stage> tudi dejansko odločila za vstop.</p>
               <p>Odbor tudi meni, da bi morebitni izstop iz pogajalskega procesa oziroma odločitev
               proti vstopu v Unijo katere od sedanjih držav kandidatk po zaključku pogajanj
               negativno vplival na podobo Evropske unije kot akterja na globalni ravni.</p>
               <p>Odbor pričakuje od institucij Unije, zlasti Evropske komisije, da bodo okrepile
               komunikacijske strategije v državah, ki so vključene v širitveni proces, tako da bodo
               njihove državljane bolje seznanile z aktualnimi načrti glede razvoja Unije, še
               posebej glede oblikovanja poglobljene in prave ekonomske in monetarne unije.</p>
               <p>Odbor pričakuje od Vlade, da bo pri svojem delovanju v institucijah Evropske unije
               pri vprašanjih, ki so povezana s širitvenim procesom, upoštevala zgornje sklepe."</p>
               <p>O tem bomo glasovali, in sicer glasujemo z napravami B od številke 21 do 40.
               <stage>/Oglašanje v ozadju./</stage> Razprava o sklepih, izvoli, kolega Mate.</p>
            </sp>
            <sp xml:id="SDT6-Skupna-2013-03-15.sp23">

               <speaker>DRAGUTIN MATE (PS SDS):</speaker>

               <p>Vprašal bi, če lahko dobim tekst, ker ta tekst, ki ga imamo pred sabo, ni identičen
               temu, ki smo ga poslušali...</p>
            </sp>
            <sp xml:id="SDT6-Skupna-2013-03-15.sp24">

               <speaker>PREDSEDNIK ROMAN JAKIČ:</speaker>

               <p>Ja, ta novi odstavek...</p>
            </sp>
            <sp xml:id="SDT6-Skupna-2013-03-15.sp25">

               <speaker>DRAGUTIN MATE (PS SDS):</speaker>

               <p>Odstavek o SFRJ, ki ga nimam pred seboj in ne morem odločati, tako da slišim, pa ne
               vem, kaj točno pomeni to, kar piše tam noter. Če lahko dobim ta tekst, da ga normalno
               vidim.</p>
            </sp>
            <sp xml:id="SDT6-Skupna-2013-03-15.sp26">

               <speaker>PREDSEDNIK ROMAN JAKIČ:</speaker>

               <p>Lahko.</p>
               <p>Prekinjam sejo za tri minute, da fotokopiramo, in vam bomo dali ta tekst, ki pa je
               usklajen tudi z Vlado Republike Slovenije. Hvala.</p>
               <p><stage type="time">(Seja je bila prekinjena ob 12.40 in se je nadaljevala ob 12.43.)</stage> <stage type="mag"/>
               </p>
            </sp>
            <sp xml:id="SDT6-Skupna-2013-03-15.sp27">

               <speaker>PREDSEDNIK ROMAN JAKIČ:</speaker>

               <p>Kolegice in kolegi, dam vam še minuto, dve, da preberete in pogledate. Zdaj ste
               dobili fotokopije tega novega odstavka na mizo, gre za osmi odstavek. Je v redu? V
               redu.</p>
               <p>Želi kdo razpravljati o tem? Kolega Jerovšek.</p>
            </sp>
            <sp xml:id="SDT6-Skupna-2013-03-15.sp28">

               <speaker>JOŽEF JEROVŠEK (PS SDS):</speaker>

               <p>Zdaj je v redu, ti si pa prebral "držav članic Socialistične federativne republike
               Jugoslavije".</p>
            </sp>
            <sp xml:id="SDT6-Skupna-2013-03-15.sp29">

               <speaker>PREDSEDNIK ROMAN JAKIČ:</speaker>

               <p>Ne se zdaj... Ne iskat... Nekdanjih... <stage>/Oglašanje v ozadju./</stage> Pojdite magnetogram
               pogledat - "nekdanjih članic".</p>
            </sp>
            <sp xml:id="SDT6-Skupna-2013-03-15.sp30">

               <speaker>JOŽEF JEROVŠEK (PS SDS):</speaker>

               <p>Ne, "članic" si rekel.</p>
            </sp>
            <sp xml:id="SDT6-Skupna-2013-03-15.sp31">

               <speaker>PREDSEDNIK ROMAN JAKIČ:</speaker>

               <p>Okej, v redu.</p>
               <p>Vlada pa tudi podpira to? <stage>(Podpira.)</stage></p>
               <p>Glasujemo. Kolegice in kolegi, članice in člani Odbora za zadeve Evropske unije, zdaj
               glasujemo <stage>(glasovalne naprave B)</stage>.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Rad bi se zahvalil vsem udeležencem za sodelovanje na seji.</p>
               <p>Preden pa zaključim to 1. točko, bi samo prosil, če bo proces oblikovanja 11. Vlade
               Republike Slovenije naslednji teden uspešen, je to v bistvu zadnja seja, ki jo vodim
               kot predsednik tega odbora. Za mene je bila seveda velika čast in veliko veselje
               sodelovati z vami in deliti petkove dopoldneve na sejah tega zelo zanimivega, zelo
               pomembnega odbora. Predvsem pa bi se rad zahvalil strokovni ekipi, Zvonetu, Barbari,
               Branki, Saši,<stage type="mag"/><stage>(Nadaljevanje)</stage> Maji, Ireni in
               Bernardi, za strokovno pomoč, ki je zavidanja vredna, in sem vesel, da imamo tako
               dober in močan strokovni suport v Državnem zboru.</p>
               <p>S tem zaključujem 1. točko dnevnega reda in 56. sejo Odbora za zadeve Evropske
               unije.</p>
               <p>Besedo predajam gospodu Horvatu, predsedniku Odbora za zunanjo politiko. <stage>/Oglašanje v
               ozadju: "Proceduralno."/</stage> Kakšno proceduralno?</p>
            </sp>
            <sp xml:id="SDT6-Skupna-2013-03-15.sp32">

               <speaker>MITJA MERŠOL (PS PS):</speaker>

               <p>Jaz bi se, preden nadaljujemo, vsekakor, čeprav vem, da je danes post in Jakič ne
               more častiti, vseeno bi se mu zahvalil za njegovo zelo dobro, odlično izvrševanje
               funkcije predsednika Odbora za zadeve Evropske unije. Hvala lepa! <stage>/Aplavz./</stage></p>
            </sp>
            <sp xml:id="SDT6-Skupna-2013-03-15.sp33">

               <speaker>PREDSEDNIK ROMAN JAKIČ:</speaker>

               <p>Najlepša hvala.</p>
               <p>Zdaj pa res dajem besedo kolegu Horvatu, predsedniku Odbora za zunanjo politiko.</p>
            </sp>
            <sp xml:id="SDT6-Skupna-2013-03-15.sp34">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega predsednik.</p>
               <p>Preden nadaljujemo, vas obveščam, da kolegica Tina Komel nadomešča podpredsednico
               Odbora za zunanjo politiko Janjo Klasinc.</p>
               <p>Zdaj bomo o enakih predlogih sklepov glasovali še člani Odbora za zunanjo politiko.
               Vsepovsod v sklepih, kjer je govora o odboru, se razume Odbor za zunanjo politiko, in
               mislim, kolegice in kolegi, da ni potrebe, da bi vse sklepe tudi sam še enkrat bral.
               Magnetogram je skupen, ker je skupna seja. Hvala za razumevanje.</p>
               <p>Torej, članice in člani Odbora za zunanjo politiko glasujemo s sistemom A, z
               glasovalnimi napravami od številke 1 do 20.</p>
               <p>Želi kdo od članov odbora najprej razpravljati o predlogih sklepov? Ugotavljam, da
               ne, zato dajem na glasovanje predloge sklepov. Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da so sklepi sprejeti.</p>
               <p>Tudi sam se želim zahvaliti vsem sodelujočim na seji, vsem gostom, vam, kolegice in
               kolegi. Zahvaljujem se seveda - tudi glede na to, kar je kolega Roman Jakič povedal -
               za njegovo konstruktivno članstvo v Odboru za zunanjo politiko. Zanimivo, ugotovitev
               je takšna, da je Odbor za zunanjo politiko v tem mandatu nek inkubator zelo pomembnih
               funkcij, političnih, v tej državi. Iz tega odbora je izšel predsednik republike in
               zdaj, zgleda, tudi minister za obrambo. Kolegu Romanu želim seveda veliko uspehov
               tudi v prihodnje!</p>
               <p>Hvala tudi strokovnim službam za podporo pri tej seji. Zaključujem 1. točko in 27.
               sejo Odbora za zunanjo politiko in vam želim uspešen konec tedna! <stage type="time">Seja je bila
                  končana 15. marca 2013 ob 12.48.</stage>
               </p>
            </sp>
         </div>
      </body>
   </text>
</TEI>
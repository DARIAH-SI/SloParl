<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZPJUILS-redna-3-2012-07-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za pravosodje, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">95480796A525390AC1257D1F005A6052</idno>
               <idno type="custom" subtype="day">925A89C54325D030C1257A32003403BE</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=925A89C54325D030C1257A32003403BE</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZPJUILS-redna-3-2012-07-04.OZPJUILS" n="3">
               <name>redna seja</name>
               <date when="2012-07-04"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZPJUILS-redna-3-2012-07-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZPJUILS-redna-3-2012-07-04.OZPJUILS">
                        <orgName key="OZPJUILS">Odbor za pravosodje, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  ODBOR ZA PRAVOSODJE, JAVNO UPRAVO IN LOKALNO SAMOUPRAVO</stage>
            <stage type="session">3. seja</stage>
            <stage type="date">(4. julij 2012)</stage>
            <stage type="chairman">Sejo je vodila Eva Irgl, predsednica odbora.</stage>
            <stage type="time">Seja se je pričela ob 14.05.</stage>
            <stage type="mag"/>


            <sp xml:id="SDT6-OZPJUILS-redna-3-2012-07-04.sp1">

               <speaker>PREDSEDNICA EVA IRGL:</speaker>

               <p>Dober dan in lepo pozdravljeni. Pozdravljam vse članice in člane odbora ter seveda
               vse ostale prisotne. <stage type="mag"/>(Nadaljevanje) Pričenjam
               3. redno sejo odbora za pravosodje, javno upravo in lokalno samoupravo.</p>
               <p>Obveščam vas, da so zadržani in se zato seje ne morejo udeležiti gospod Matjaž Han,
               na seji kot nadomestne članice in člani odbora s pooblastili pa sodelujejo namesto
               gospoda Ivana Piška, gospa Mateja Pučnik, namesto gospe Maše Kociper, gospod Gašpar
               Gašpar Mišič.</p>
               <p>Ker k dnevnemu redu seje ni bilo predlogov za razširitev oziroma za umik katere od
               predlaganih točk, je določen dnevni red seje, kot je bil predlagan s sklicem.<title>
                  Prehajamo na 1. točko dnevnega reda - to je na obravnavo letnega poročila o
                  izvajanju zakona o dostopu do informacij javnega značaja za leto 2011 </title>, ki je
               objavljeno na spletnih straneh Državnega zbora v Poročevalcu z dne 25. maj 2012.</p>
               <p>Naj povem, da ste kot gradivo prejeli še mnenje komisije državnega sveta za državno
               ureditev in sicer z dne 8. junij 2012.</p>
               <p>K tej točki dnevnega reda smo vabili ministrstvo za pravosodje, javno upravo in
               lokalno samoupravo, vabili smo informacijskega pooblaščenca ter komisijo državnega
               sveta za državno ureditev.</p>
               <p>Navedeno poročilo je Državnemu zboru v obravnavo predložila vlada na podlagi tretjega
               odstavka, 37. člena zakona o dostopu do informacij javnega značaja.</p>
               <p>Odbor za pravosodje, javno upravo in lokalno samoupravo pa ga bo kot matično delovno
               telo obravnaval na podlagi četrtega odstavka, 41. člena Poslovnika Državnega zbora,
               ki določa, da matično delovno telo obravnava poročilo, ki je bilo Državnemu zboru
               posredovano na podlagi zakona ali drugega predpisa, praviloma v treh mesecih po
               posredovanju.</p>
               <p>Zdaj odpiram splošno razpravo, najprej kot vedno na sejah odborov, bom dala besedo
               vabljenim. Najprej predlagatelju, zato sprašujem ali želi predstavnik predlagatelja
               podati dopolnilno obrazložitev k poročilu. Z nami je gospod Dušan Valentinčič,
               generalni direktor uprave za izvrševanje kazenskih sankcij, dober dan, lepo
               pozdravljeni, želite uvodne besede podati? Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp2">

               <speaker>DUŠAN VALENČIČ:</speaker>

               <p>Dober dan. Hvala lepa. Spoštovana gospa predsednica, spoštovane poslanke in poslanci
               in drugi prisotni. Najprej mi dovolite, da opravičim našega ministra dr. Pličaniča in
               državnega sekretarja gospoda Hartmana, ki sta nujno zadržana oziroma minister je
               konkretno na zasedanju vlade v podravski regiji, to je tudi razlog za mojo prisotnost
               danes tukaj.</p>
               <p>K prvi točki imamo uvodna pojasnila in bi besedo dal mag. Zatlerjevi vršilki
               dolžnosti generalne direktorice na našem ministrstvu.</p>
            </sp>
            <sp xml:id="SDT6-OZPJUILS-redna-3-2012-07-04.sp3">

               <speaker>PREDSEDNICA EVA IRGL:</speaker>

               <p>Gospa Zatler, kar izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp4">

               <speaker>GOSPA MAG. RENATA ZATLER:</speaker>

               <p>Hvala. Lep pozdrav. Spoštovane poslanke, spoštovani poslanci. Pri točki zakon o
               dostopu informacij javnega značaja moramo uvodoma povedati nekaj besed.</p>
               <p>Stanje Slovenije glede odprtosti in transparentnosti delovanja javne uprave se
               Slovenija dejansko uvršča v sam vrh držav članic Evropske unije.</p>
               <p>Zakon o dostopu informacij javnega značaja zavezuje vse organe javnega sektorja k
               transparentnemu, zelo odprtemu delovanju, cilj zakona je pa predvsem usmerjen v
               proaktivno razširjanje javnih podatkov, na primer objave na spletu, dostopne
               vsem.</p>
               <p>Šele v drugem delu je ta cilj usmerjen v to, da se omogoči dostop ter ponovno uporabo
               na podlagi individualnih zahtev.</p>
               <p>To odprto delovanje organov omogočajo različna orodja, med drugim informacijska
               tehnologija in v zadnjem času je bilo v Sloveniji na tem področju opažen velik
               napredek.</p>
               <p>Če začnemo z E-upravo, portalom prostor, geo portalom ARSO, E-zemljiško knjigo in
               tako dalje, če še posebej poudarim pa ISPO, servis podatkov, ki nudi podatke o plačah
               in drugih, ki so pomembni tudi za širšo javnost.</p>
               <p>Poleg zakona o dostopnosti informacij javnega značaja je pomembno, da smo širše
               odprti, da objavljamo predpise. Tukaj tudi napredek pri postopku sprejemanja
               predpisov pri portalu E-demokracija, ki je na novo vzpostavljen, transparentnost
               porabe javnega denarja in tako dalje.</p>
               <p>To področje dostopanja informacij javnega značaja je tesno povezano s področjem
               integritete in preprečevanja korupcije. To področje tudi sodi v pristojnost našega
               ministrstva.</p>
               <p>Organi javne uprave, ki so zavezanci tudi po pripravi poročila, ki ga <stage type="mag"/>(Nadaljevanje) pripravlja ministrstvo, teh
               zavezancev je približno 500, so dejansko tisti, ki v večjem delu vloge pozitivno
               rešujejo s strani zavezancev oziroma tistih, ki vloge podajajo, se pravi več kot 80%
               so pozitivno rešene vloge prosilcev za dostop do informacij javnega značaja.</p>
               <p>Kot sem rekla, teh je približno 500, drugače pa je zavezancev za spoštovanje po
               zakonu o dostopnosti informacij javnega značaja približno deset tisoč.</p>
               <p>Zavedanje državljanov te pravice je visoko, se pravi, da zahtevkov je res dejansko
               veliko, to pa sili organe dejansko v večjo transparentnost.</p>
               <p>Na koncu bi rekla to, lahko skupno ugotovimo, tudi iz poročila izhaja, da sistem
               deluje dokaj dobro, vsekakor pa se vsak sistem da še izboljšati.</p>
               <p>Po šestih letih delovanja zakona in spremljanju o evalvaciji dejansko lahko rečemo,
               da so nujne spremembe, izboljšave tudi v smeri priprave sprememb na podlagi predlogov
               informacijske pooblaščenke, ki gredo tudi v možnost širitve zavezancev po zakonu o
               dostopanju informacij javnega značaja, tako da v tej smeri ima tudi v programu dela
               ministrstvo za pravosodje in javno upravo spremembo zakonodaje, še v letošnjem letu
               bomo šli v ta postopek. Izboljšave bodo.</p>
               <p>Predvsem pa bi želela poudariti to, da je potrebno veliko več vložiti v
               izobraževanje, se pravi predvsem na lokalni ravni, lokalne skupnosti in tudi druge
               institucije, ki to področje res malce slabše poznajo, to moramo poudariti, da bomo pa
               uvedli preko pravne akademije ministrstvo za pravosodje in javno upravo posebne
               module usposabljanja za vse, ki so dolžni postopek o zakonu o dostopanju informacij
               javnega značaja.</p>
            </sp>
            <sp xml:id="SDT6-OZPJUILS-redna-3-2012-07-04.sp5">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sprašujem ali želi besedo informacijska pooblaščenka, gospa
               Nataša Pirc Musar, kaj dodati? Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp6">

               <speaker>NATAŠA PIRC MUSAR:</speaker>

               <p>Bom kar kasneje, ko bom predstavila letno poročilo, morda še aplicirala na kakšno od
               izjav kolegice. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp7">

               <speaker>PREDSEDNICA EVA IRGL:</speaker>

               <p>Dobro. Potem dajem oziroma sprašujem, gospod Bogomir Vnučec iz državnega sveta? Ne
               želite besede. Dobro. Potem odpiram razpravo članic in članov odbora. Če želi kdo
               razpravljati potem dajem besedo. Gospa Barbara Žgajner Tavš, izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp8">

               <speaker>BARBARA ŽGAJNER TAVŠ (PS PS):</speaker>

               <p>Hvala lepa za besedo in prav lep pozdrav v mojem imenu vsem skupaj. Jaz bom zelo
               kratka in mogoče en segment, ki bi ga bilo potrebno izpostaviti ko govorimo o dostopu
               do informacij javnega značaja, ki je še posebej zanimiv za javnost in verjamem, da
               tudi predvsem opozicijske politike.</p>
               <p>Gre za tako imenovano resolucijo o normativni dejavnosti vlade Republike Slovenije,
               ki zelo jasno določa, bom citirala: "načelo transparentnosti predpostavlja
               predstavljanje politike, urejanja določenega področja čim širše javnosti, posebno pa
               ciljnim skupinam na katere se nanaša, najavo, pripravo in sprejemanje predpisov po
               rednih zakonodajnih postopkih, ki omogočajo kakovostno seznanjanje ter odzive in
               vplive zainteresirane javnosti."</p>
               <p>Tisto kar je pri tem potrebno izpostaviti je, da je vlada Republike Slovenije v tem
               mandatu v treh, štirih mesecih, kolikor pač polno funkcionira in pripravlja zakone to
               svojo resolucijo zelo direktno kršila. Jaz imam celo poročilo centra za informiranje,
               sodelovanja in razvoj nevladnih informacij, prejšnji teden naj bi bilo to poročilo
               objavljeno, iz katerega izhaja, da je vlada v kar 84% primerov kršila to resolucijo o
               normativni dejavnosti. Poleg tega je kršila tudi svoj lastni poslovnik.</p>
               <p>To pomeni, da je javnost v veliki meri izključena iz možnosti, da aktivno sodeluje
               pri obravnavi zakonov, eden takšnih zadnjih zakonov pri katerem se ni upoštevala
               resolucija oziroma ta 30 do 60 dnevni rok objave na spletnih straneh ja zakon oziroma
               novela zakona o zdravstveni dejavnosti, če se ne motim, kjer je javna razprava
               potekala preko omenjenega spletnega portala zgolj od 8.6. do 26.6. Se pravi gre za
               direktno nespoštovanje predpisov, konkretno resolucije pa ni to edini primer. Gre za
               primer, ki imajo lahko še bolj negativne posledice, kajti civilna <stage type="mag"/> (nadaljevanje) družba je tista, ki se jo spremembe
               zakonodaje po navadi dotikajo, saj zato pa smo politiki, na vladi, v Državnem zboru
               politiki ustvarjamo zakone, ki bi morali biti življenjski in ki bi morali biti v
               interesu ljudi. Mogoče konkretno vprašanje, kako naprej, vprašanje gre predvsem za
               Vlado Republike Slovenije, mi je žal da danes ni tukaj resornega oziroma pristojnega
               ministra, bojim se, da bi preložil odgovornost na druge ministre, ker vsak minister
               naj bi stal za svojim ministrom oziroma zakoni, ki prihajajo iz njegovega resornega
               ministrstva, pa vendar. Jaz mislim, da bi se morala vlada kot celota zavedati, da je
               potrebno pri sprejemanju zakonodaje upoštevati širšo javnost, tako strokovno kot
               zainteresirano in seveda civilno družbo in da je potrebno tudi te kršitve, ki so se
               pojavljale v preteklosti, v bodoče eliminirati oziroma, da do njih sploh ne bi
               prihajalo.</p>
            </sp>
            <sp xml:id="SDT6-OZPJUILS-redna-3-2012-07-04.sp9">

               <speaker>PREDSEDNICA EVA IRGL:</speaker>

               <p> Ker vidim, da nihče od ostalih članic in članov odbora pri tej točki dnevnega reda,
               vsaj zaenkrat, ne želi razpravljati, boste gospa Zatler odgovorili na to
               izpostavljeno dilemo in vprašanje, izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp10">

               <speaker>MAG. RENATA ZATLER:</speaker>

               <p> Jaz bi rada smo to poudarila, v lanskem letu je bil vzpostavljen portal
               e-demokracije in namen tega portala je, da se na eni dostopni točki objavljajo vsi
               predpisi v pripravi in da se komunikacija z javnostmi izvaja preko tega portala. To
               orodje je, če gledamo s tega vidika, ali novo ali staro, kakorkoli bi že temu lahko
               rekli, ampak ga je potrebno okrepiti, je vzpostavljeno zato, da je širša komunikacija
               in transparentnost delovanja zagotovljena, jaz bom oziroma Ministrstvo za pravosodje
               in javno upravo skupaj s strokovnimi sodelavci bomo vsekakor skušali narediti vse kar
               je v naši moči, da bomo okrepili vlogo tega portala e-demokracije, kjer bomo tudi
               opozarjali pristojne resorje, da bodo te predpise pravočasno objavljali, seveda tudi
               v času, ki ga v minimalnih standardih določa resolucija, tudi objavljali na portalu
               in imeli ustrezno komunikacijo. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp11">

               <speaker>PREDSEDNICA EVA IRGL:</speaker>

               <p> Najlepša hvala za to pojasnilo. Če se še izključite, gospa Zatler, mikrofon, tako.
               Gospa Barbara Žgajner Tavš, še dodatno vprašanje, pojasnilo, izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp12">

               <speaker>MAG. BARBARA ŽGAJNER TAVŠ (PS NS):</speaker>

               <p> Saj tukaj absolutno ni letel očitek na strokovne službe posameznih ministrstev, bog
               ne daj, vsi vemo, da je politika tista, da so ministri tisti, ki diktirajo delo
               posameznega ministrstva in tudi, kako, na kakšen način in v kako dolgih časovnih
               intervalih se omogočajo javne razprave, če sploh do njih že pride. Ampak dejstvo, ki
               je prisotno, s katerim se soočamo praktično dnevno v Državnem zboru je, da je civilna
               družba izključena iz možnosti, da bi aktivno sodelovala pri pripravah določene
               zakonodaje. In na to opozarja tudi poročilo, ki sem ga omenila, Centra za
               informiranje, sodelovanje in razvoj nevladnih organizacij. V 84 odstotkih primerov je
               vlada pri pripravi zakonodaje kršila Resolucijo o normativni dejavnosti. To je
               dejstvo in to dejstvo se še vedno vleče naprej, ker še vedno prihajajo v parlament
               zakonu ne po rednem postopku, ampak po skrajšanih, nujnih postopkih, ki dejansko
               onemogočajo širšo razpravo, najsi bo v parlamentu ali pa zunaj parlamenta, preden
               pride zakon sploh v parlamentarno proceduro. En tak primer, zelo konkretno smo imeli
               včeraj na Odboru za zdravstvo, ko smo obravnavali predlog novele Zakona o zdravstveni
               dejavnosti, ki ga je Vlada pripravila po hitrem postopku oziroma skrajšanem postopku,
               se opravičujem in za katerega je sicer bila možnost javne razprave v okviru spletnega
               portala e-demokracija, ampak ta javna obravnava ni potekala v časovnem intervalu,
               kolikor je predpisan po resoluciji, se pravi od 30 do 60 dni, najmanj 30 dni, od 8.6.
               do 23.6. je bistveno manj kot en mesec in v tem času, jaz verjamem, da če že prideš,
               ker smo imeli tudi v Državnem zboru težave, tudi na Odboru za zdravstvo priti do
               samega zakona, ki je bil objavljen na portalu, skratka, če že prideš do dokumenta, da
               zelo težko v tednu dni pripraviš resne konkretne pripombe na zakon. To je, bom rekla,
               zelo utemeljena pripomba, ki jo je smiselno upoštevati pri nadaljnjem delu vlade.
               Upam in želim, da bom naletela <stage type="mag"/>(Nadaljevanje)
               ne le na gluha ušesa posameznih ministrov, ampak da bodo ministri slišali in uvideli,
               kako pomembno je sodelovanje širše strokovne in zainteresirane javnosti pri
               zakonodaji.</p>
            </sp>
            <sp xml:id="SDT6-OZPJUILS-redna-3-2012-07-04.sp13">

               <speaker>PREDSEDNICA EVA IRGL:</speaker>

               <p>Želi morda še kdo razpravljati? Če ne, razpravo zaključujem.</p>
               <p>Prehajamo na odločanje. Naj povem, da bom dala na glasovanje predlog sklepa, ki je
               bolj seznanitvene narave in se glasi: Odbor za pravosodje, javno upravo in lokalno
               samoupravo se je seznanil z letnim poročilom o izvajanju Zakona o dostopu do
               informacij javnega značaja za leto 2011 in ga ocenjuje kot ustreznega ter meni, da
               njegova obravnava na seji Državnega zbora ni potrebna. Glasujemo.</p>
               <p>Kdo je za? (15 članov.) Je kdo proti? (Nihče.)</p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Prehajamo na <title> 2. TOČKO DNEVNEGA REDA - LETNO POROČILO INFORMACIJSKEGA
                  POOBLAŠČENCA ZA LETO 2011, </title>ki je bilo objavljeno na spletnih straneh
               Državnega zbora, in sicer v Poročevalcu z dne 31. maj 2012. Kot gradivo ste prejeli
               še mnenje Komisije Državnega sveta za državno ureditev z dne 4.7.2012.</p>
               <p>K tej točki dnevnega reda smo vabili: informacijskega pooblaščenca, Ministrstvo za
               pravosodje, javno upravo in lokalno samoupravo ter Komisijo Državnega sveta za
               državno ureditev.</p>
               <p>Odpiram razpravo prisotnih vabljenih. Želi besedo informacijska pooblaščenka, gospa
               Nataša Pirc Musar? Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp14">

               <speaker>NATAŠA PIRC MUSAR:</speaker>

               <p>Hvala lepa, spoštovana predsednica. Spoštovane poslanke in poslanci, lep dober dan
               tudi v mojem imenu!</p>
               <p>Naj najprej predstavim svoji dve sodelavki. Na moji desni strani je Kristina Kotnik
               Šumah, namestnica za področje dostopa do javnih informacij, in na moji levi strani
               gospa Rosana Lemut Strle, namestnica za področje varstva osebnih podatkov. Letno
               poročilo, ki ga danes obravnavate, obsega obe področji, torej dostop do informacij
               javnega značaja in varstvo osebnih podatkov, obe temeljni človekovi pravici, s
               katerima se kot krovni organ ukvarja informacijski pooblaščenec.</p>
               <p>Naj najprej kratko rezimiram dostop do informacij javnega značaja. Začela bom z neke
               vrste apelom vam, poslanke in poslanci, in seveda tudi predstavnikom Vlade Republike
               Slovenije.</p>
               <p>Kar nekaj časa že opozarjam na to, da v Sloveniji opažam velik manjko pri zavezancih
               za dostop do informacij javnega značaja. Tudi kolegica je že omenila, da Vlada
               pripravlja spremembe na tem področju. Upam, da bomo res letošnje leto prišli na
               vrsto, tako kot ste obljubili. Kje je namreč težava. Mi danes med zavezanci za
               transparentnost v Republiki Sloveniji nimamo podjetij, ki so bila ustanovljena s
               strani javnih zavodov, s strani občin ali s strani države. Že nekajkrat sem v
               javnosti rekla, da ta podjetja omogočajo - pa je morda malce groba beseda, ampak si
               jo drznem še enkrat izreči -, da gre za pranje javnega denarja. Javni zavod ustanovi
               d.o.o., prenese določene obveznosti na ta d.o.o. Primer Lipica, ne vem, če ste ga
               sledili po medijih, ko so v Lipici najemali luksuzna vozila za potrebe vodstva, ampak
               ta luksuzna vozila so bila najeta s strani d.o.o.-ja, ne pa s strani javnega zavoda.
               Ko so novinarji želeli informacijo o tem, na kakšen način se je najelo ta luksuzna
               vozila, sem morala postopek ustaviti oziroma ga sploh ne začeti, ker nad d.o.o.-ji,
               ki so v lasti javnih zavodov, nimam nobene ingerence. Teoretično se zgodi celo to
               lahko: pridem v pisarno, kjer sedi tajnica, ki je hkrati tajnica d.o.o.-ja in javnega
               zavoda, na polici imate fascikle za d.o.o. in fascikel za javni zavod - za javni
               zavod lahko potegnem s polic in pregledam, teh, ki se nanašajo na družbo z omejeno
               odgovornostjo, pa ne smem. Velikokrat v Sloveniji poslušamo, da nam elite kradejo
               državo. Jaz kot informacijska pooblaščenka sem vse bolj in vse večkrat žalostna, ker
               vidim, da je včasih temu celo res tako. In to, da niso pod nikakršnim nadzorom, ne
               Računskega sodišča ne Komisije za preprečevanje korupcije in ne informacijskega
               pooblaščenca, podjetja, ki jih ustanavlja država, občina ali javni zavodi, ni dobro.
               Ni dobro za transparentnost, ni dobro za integriteto vseh ljudi, ki delajo tam.</p>
               <p>Moj apel seveda s tega mesta je, in res apeliram, da se med zavezance za dostop do
               javnih informacij vključi tudi podjetja, ki jih ustanavljajo ti trije subjekti, ki
               sem jih omenila. Mislim, da je to tisto nujno potrebno, to je največji minus trenutno
               na področju transparentnosti <stage type="mag"/>(Nadaljevanje) v
               naši državi.</p>
               <p>Kar se tiče letnega poročila za leto 2011 na področju dostopa do informacij javnega
               značaja, opažamo strahovit porast pritožb. Na področju dostopa do javnih informacij
               je informacijski pooblaščenec pritožbeni organ, torej organ druge stopnje. In, žal, v
               letu 2011 poročam o žalostnem rekordu. Žalosten rekord je 549 pritožb zaradi molka
               organa, večina še pod prejšnjo Vlado. Ni dobro, da je država ignorantska, da ignorira
               tiste, ki imajo pravico po zakonu vprašat, kaj država z javnim denarjem počne. Sicer
               moram reči, da na molke dosti hitro odreagiramo. V treh, štirih dneh državni organ
               dobi poziv pooblaščenca, zakaj je v molku. Če se ne odzove tudi na naše pozive, pa
               ponavadi se, ker smo dokaj strogi, lahko tudi sami zadeve prevzamemo v odločanje in
               sami presodimo, ali gre v nekem primeru za javno informacijo ali ne. Veliko težav je
               tudi pri zavezancih širšega javnega sektorja, kar se tiče molka. Tu moram omeniti,
               žal, občine, potem šole, zdravstvo. Šolstvo in zdravstvo sta dva sektorja, ki - z
               žalostjo ugotavljam, da od leta 2003, ko smo dobili zakon, do leta 2011, mnogi še ne
               poznajo tega zakona, torej Zakona o dostopu do informacij javnega značaja. In tu
               informacijski pooblaščenec kar precej opravlja tudi svetovalno vlogo. Pogrešam - v
               Državnem svetu sem bila kritična in sem rekla, da nekdanje Ministrstvo za javno
               upravo, zdaj Ministrstvo za pravosodje, javno upravo in lokalno samoupravo, ne naredi
               nič kaj dosti na tem področju. Več aktivnosti pričakujem od ministrstva, več tiste
               spodbude in napotkov organom javnega sektorja, kako biti ne nazadnje tudi proaktivno
               transparenten. Namreč, če se izrazim v modnem žargonu, moderno danes v svetu je, da
               se propagira proaktivno transparentnost. Kaj to pomeni: ne čakaj, da te nekdo vpraša,
               kaj počneš, ampak sam povej, kaj delaš z javnim denarjem. In tu mora ministrstvo na
               nek način odigrati svojo vlogo. Pooblaščenec je pritožbeni organ, nima svetovalne
               vloge in niti ne resursov, ne človeških ne finančnih, da bi kaj takšnega lahko
               počeli.</p>
               <p>Zdaj s področja dostopa do javnih informacij nekaj tistih največjih težav, s katerimi
               smo se srečevali v letu 2011. Stroški zaračunavanja. Že nekaj let opozarjamo resorno
               ministrstvo, da uredba je pomanjkljiva v tem delu, ko dopušča, da stroškovnike
               potrjuje Ministrstvo za javno upravo, nekdanje, in v teh stroškovnikih še danes
               opažamo, da se lahko zaračunava stroške dela, kar seveda ni pravilno. Naj vam povem
               samo en primer: tudi do 1.000 evrov za 10 fotokopij je zavezanec dobil račun. Kaj vse
               je organ tu zaračunal, saj se boste smejali: odhod na lokacijo arhiva, odbir
               arhivskega gradiva, toliko in toliko ur doktorja znanosti, ker tega tajnica ne more
               početi, ker je ura doktorja znanosti seveda dražja, in potem še, pazite, čeprav
               doktor znanosti odbere arhivsko gradivo, ki mora biti javno, mora nekdo za doktorjem
               znanosti še preveriti, ali je res odbral pravo gradivo. In je takšnemu zavezancu dana
               možnost, da vse te ure zaračuna prosilcu. Za 20 fotokopij, oprostite, 1.000 evrov, to
               je nesramno in to ni prav! In tu je spet informacijski pooblaščenec samo pritožbeni
               organ. Če se bo nekdo na stroške zaračunavanja pritožil, mi lahko v svojem postopku
               potem z odločitvijo, z odločbo povemo, ali so stroški pravilno zaračunani ali ne.
               Vračam žogico in dajem pingpong žogico seveda ministrstvu, da na tem področju z
               uredbo, kar ni tako težka stvar, ker ne gre čez zakonodajni postopek, ta problem
               uredijo.</p>
               <p>Zadeve na področju dostopa do javnih informacij postajajo vse bolj kompleksne. K nam
               se ne pritožujejo več posamezniki, ampak ugledne in močne odvetniške družbe. V
               glavnem gre pri večini teh, kjer so odvetniške družbe, za velike problematične
               zadeve, ki so se dogajale v javnem sektorju na področju javnega naročanja. Recimo,
               prodaja Splošne plovbe Portorož je ena takšnih zadev, kjer odvetniki poskušajo v
               pritožbenem postopku doseči svoj prav. Ampak ne glede na to informacijski
               pooblaščenec še vedno zmore ves ta pripad in to delo. Ne nazadnje je tudi nam izziv,
               če se ukvarjamo z bolj kompleksnimi zadevami.</p>
               <p>Na tem mestu naj povem, da smo po dveh letih in pol skorajda že zaključili pregled
               dokumentacije o aferi orožje. To sem štela v metrih, 20.000 dokumentov smo pregledali
               v tej vaši hiši s področja dela <stage type="mag"/>(Nadaljevanje) parlamentarnih preiskovalnih komisij. Danes imamo za
               pregledat samo še nekih 10 centimetrov gradiva in upam, da bo tudi to kmalu končano.
               Gre pa za dokumente, ki so označeni z oznakami "strogo tajno" in "tajno", tako da nič
               ne pravim, da Državni zbor ni dobro funkcioniral pri tej kompleksni zahtevi dveh
               novinarjev. In tu bo tudi informacijski pooblaščenec moral opraviti še svoj
               posel.</p>
               <p>Še o enem žalostnem rekordu moram poročati na področju dostopa do javnih informacij.
               V letu 2011 smo prvič v zgodovini informacijskega pooblaščenca uvedli in izpeljali
               tudi tri pekrškovne postopke. Torej, da nekdo ni spoštoval odločbe informacijskega
               pooblaščenca, niti ni sprožil upravnega spora, je odločba pooblaščenca postala
               pravnomočna, a kljub temu, gre za enega od županov, dokumenta ne želi dati prosilcu.
               V ozadju je nek osebni spor. Ampak na tem mestu moram povedati, pri izvajanju javnih
               funkcij, pri izvajanju oblasti v javnem sektorju osebni spori ne smejo biti nobeno
               merilo pri izvrševanju naših pooblastil. In tu bomo, žal, temu županu morali izreči
               sankcijo, to je prekršek, niti ne tako majhne, ampak ker je trmast, bo pač pravna
               država funkcionirala po svoje.</p>
               <p>Pred nekaj dnevi sem imela zanimivo debato na Twitterju, se pa nanaša tudi že na naš
               predlog iz leta 2011, z ministrom Turkom. Namreč, v Sloveniji še vedno nimamo
               urejenega področja "whistleblowerjev", žvižgačev, razkrivalcev, informatorjev -
               debatirali smo tudi o tem, kako jih sploh poimenovati. Konvencija Sveta Evrope je že
               kar nekaj časa na trgu, a Slovenija še vedno ni sprejela zakonodaje s področja
               zaščite tistih, ki z vidika nekega javnega interesa informirajo medije ali pa sami
               dajo v javnost stvari, ki so po njihovem mnenju nepravilne v javnem sektorju. In
               takšni posamezniki danes nimajo v Sloveniji prav nobene zaščite. Svet Evrope apelira
               na vse države članice, torej tudi na Slovenijo, da se to področje uredi, priporočajo
               ureditev v medijskem zakonu, torej v Zakonu o medijih.</p>
               <p>Toliko s področja dostopa do javnih informacij.</p>
               <p>Zdaj grem pa na področje varstva osebnih podatkov. Tudi tu se nam pripad povečuje, ne
               sicer tako drastično kot na področju dostopa do javnih informacij. Povečuje pa se
               obdelava osebnih podatkov. Vsako leto dobimo več zakonov, ki se dotikajo obdelave
               varstva osebnih podatkov. Večina ministrstev, moram biti iskrena in poštena, nam
               pošilja zakone v predhodno obravnavo, v predhodni pregled, da imamo možnost podajati
               pripombe na zakonodajo, ki se tiče tega področja. Tu gre tudi velika zahvala
               Ministrstvu za pravosodje, ki opozarja ostala ministrstva, da morajo pridobiti še
               mnenje informacijskega pooblaščenca, če želijo imeti mir v zakonodajnem postopku pred
               nami. Skratka, tu je to sodelovanje res zgledno in vzorno.</p>
               <p>Morda se pa lahko navežem na poslanko Žgajner Tavš. Tudi jaz z žalostjo opažam, da
               danes prehitro sprejemamo zakone v Republiki Sloveniji. Danes je vse nujno, vse je
               treba po skrajšanem, vse po hitrem postopku. Tudi nam se je že velikokrat zgodilo, da
               smo zakon dobili in potem, "ali lahko, prosim, jutri do 12.00 podate pripombe." Ne
               samo en teden, tako kot ste rekli vi, 12 ur imamo včasih časa, da podamo pripombe na
               zakon. To ni dobro, to ni prav. Morda samo za primerjavo, veliko se pogovarjam s
               svojimi kolegi iz Evrope, pa tudi od drugod po svetu. Na Norveškem sprejemajo po 30
               zakonov letno, v Sloveniji jih sprejemamo 200, 300 raznoraznih popravkov in ne vem
               česa. Skratka, ta naša procedura je blazno hitra in je zaradi tega blazno nenatančna.
               Če bi sprejemali manj zakonov, in tiste dobro, bi imeli tudi vi, spoštovane poslanke
               in poslanci, dela bistveno manj.</p>
               <p>Moram omeniti projekt e-sociala. V tem letnem poročilu opozarjamo na to, da
               ministrstva, ki pripravljajo zakonodajo s tega področja, ne napravijo neke presoje
               vplivov na zasebnost. Danes zakonodaja zahteva presojo vplivov na finance, na
               finančne posledice nekega zakona. Ni pa neke zahteve, da bi se presojalo tudi vpliv
               na človekovo pravico, ki se jo z določenim zakonom omejuje. Tudi tu apeliram na
               resorno ministrstvo, da ko bomo popravljali zakonodajo tudi s področja varstva
               osebnih podatkov, se razmisli oziroma jaz pravim, da je kar nujno, da se ta presoja
               vplivov na zasebnost uvede ob sprejemanju zakona. Ne nazadnje tudi nova uredba, ki jo
               bomo v Evropi dobili čez dve, tri leta, tam gre postopek počasneje kot v nacionalnih
               parlamentih, predvideva to kot nujnost <stage type="mag"/>(Nadaljevanje) za kakršenkoli zakonodajni postopek.</p>
               <p>Pri projektu e-sociala, zelo na hitro je bil ta projekt narejen. 42 zbirk osebnih
               podatkov se povezuje na enotno vstopno točko. Verjemite mi, pooblaščenec je potil
               krvavi pot, s 1. januarjem je ta aplikacija začela delovati. Nemalo težav, veliko
               prijav, veliko vprašanj dobivamo. Danes se posameznika v celoti razgali v projektu
               e-sociala. Moram reči, da razumem državo, zakaj država to počne, če po Gaussovi
               krivulji 5% ljudi goljufa, in goljufali so kot srake in kradli denar državi, se
               vozili z mercedesi in prosili za socialno podporo. Tako da ta sistem je bil nujen in
               potreben, ampak žal je bil narejen brez presoje vplivov na zasebnost, brez nekih
               konkretnih varoval z vidika zavarovanja zbirk osebnih podatkov. In zdaj za nazaj
               popravljamo napake. Mi smo vskočili tik pred zdajci, preden je sistem začel delovati
               v letu 2011, da smo vsaj krajevno pristojnost vpogleda centrov za socialno delo
               omejili, kar pomeni, da zaposleni na centru za socialno delo lahko gleda v e-socialo
               samo za področje svojega kraja, kjer deluje, ne pa za celotno Slovenijo. Sicer so to
               stvari, ki bi jih lahko delali bistveno prej. To je samo ena od teh napakic, ki smo
               jih pravočasno, recimo, odpravili.</p>
               <p>V lanskem letu sem imela zanimive bitke z Geodetsko upravo Republike Slovenije zaradi
               portala "prostor.go.si". Vložili smo zahtevo za oceno ustavnosti. Jaz upam, da bodo
               ustavni sodniki spoznali, da tako ne gre, da se na enotni vstopni točki lahko
               enostavno naredi profil nekega posameznika z vsem, kar pri nepremičninah poseduje.
               Najbolj me je pa zbodlo pravzaprav v oči to, da je država z neznansko lahkostjo
               napisala v zakon, da so podatki o vrednotenju nepremičnin javni, ni pa še do danes
               nobenega namena ne meni ne javnosti povedala, zakaj je tako. In sama velikokrat
               pravim, če se država odloči namesto mene, da bo nekaj objavila javno, kar je sicer
               moj osebni ali zasebni podatek, če želite, mora za to imeti prekleto dober razlog.
               Vsi vemo, da smo vrednotili nepremičnine zaradi pobiranja davkov. Ni še bilo junaka
               ne v prejšnji Vladi ne v tej Vladi, ki bi sprejel Zakon o davku na nepremičnine,
               ampak vsi vemo, da se bo to zgodilo. Mi pa že danes javno vse to objavljamo, ne da bi
               imeli namen za to objavo. Pravim, zbirke naj bodo dostopne davčnih uslužbencem, naj
               odmerijo davek, vprašajmo pa se, zakaj mora to biti tudi javno objavljeno. Odgovora,
               kot rečeno, še do danes ni. Niti nismo prišli do neke skupne točke z GURS-om, zato
               tudi vložena zahteva za oceno ustavnosti.</p>
               <p>Na kar nekaj zakonih smo v lanskem letu delovali, pa bom izpostavila samo dva, ki sta
               bila zelo pomembna. Zakon o kazenskem postopku - starejši poslanci, ki ste bili še v
               prejšnjem mandatu, se spomnite debat okrog tega, ali res lahko policija kar pridobi
               vse prometne podatke za določeno časovno obdobje z ene bazne postaje, zato da bo
               našla tistega, ki je naredil nekaj narobe. Mi smo seveda rekli, da to ni prav, to so
               tako imenovane "fishing" ekspedicije v kazenskem pravu, ki so prepovedane. Teoretično
               se lahko zgodi, da bi policija zahtevala podatke za dve uri na bazni postaji, ki je
               blizu Državnega zbora, 50.000 zadetkov bo dobila v dveh urah! Povejte mi, kako bo
               brez kakšnega drugega podatka našla tistega, ki je, recimo, domnevno storil kaznivo
               dejanje. Poslanci ste imeli posluh za to, ta člen je letel iz Zakona o kazenskem
               postopku na predlog informacijskega pooblaščenca in se vam za to seveda na tem mestu
               zahvaljujem.</p>
               <p>Ogromno smo se ukvarjali z igrami na srečo. Igre na srečo so ena zelo fina reč za
               polnjenje državnega proračuna. Tudi to razumem, denar gre potem v plemenite namene.
               Ampak vsi veste, da se danes vse seli na internet. Imamo ogromno internetnih stavnic,
               "pokerstars.com", "bet&amp;win.com" in tako naprej. Urad za urejanje iger na srečo
               želi preprečiti možnost dostopanja do teh spletnih strani, ker nimajo prijavljene
               igre na srečo v Republiki Sloveniji in Republika Slovenija ne more pobirati
               koncesnine od teh internetnih ponudnikov. Ampak tu je spet Urad za igre na srečo šel
               malce daleč. Mi smo v zakonu dosegli, da se lahko le z odredbo sodišča blokira
               določeno spletno stran. Zaradi nepoznavanja narave interneta in prava svetovnega
               omrežja pa tudi sodniki zelo sledijo tistemu, kar Urad za igre na srečo predlaga.
               Namreč, predlagali so pa tako, da se, ko se blokira določeno spletno stran, hkrati z
               blokado te spletne strani ves promet, torej promet vseh tistih, ki so kliknili na
               "pokerstars.com", <stage type="mag"/> (Nadaljevanje) preusmeri na
               spletno stran Urada za igre na srečo. S tem preusmerimo prometne podatke, IP(?)
               številke tistih, ki želijo igrati na srečo. To so pa že osebni podatki do katerih
               Urad za nadzor nad igrami na srečo nima prav nobene pravne podlage.</p>
               <p>Na področju varstva osebnih podatkov opažamo strahovit porast zaprosil za mnenja
               fizičnih oseb in pa tudi pravnih oseb moram reči, da sem tega vesela, ker to kaže na
               veliko ozaveščenost in posameznikov in pravnih oseb tako v javnem kot v zasebnem
               sektorju. V lanskem letu smo izdali 2.200 pravnih mnenj. Standard, ki se ga držimo je
               10 dni. Nihče več kot 10 dni še danes ne čaka na naše pravno mnenje.</p>
               <p>Prijav zaradi zlorab varstva osebnih podatkov je bilo v letu 2011 682, nekaj več kot
               v letu 2010. Pretežno so v zasebnem sektorju. Ena tretjina jih je v javnem. Velika
               večina, žal, še vedno na področju zasebnosti na delovnem mestu. Tudi tu, letos mislim
               da že drugič, opozarjam na to, da nimamo zakona o zasebnosti na delovnem mestu. Še
               vedno ne vemo katero ministrstvo bi ga lahko vzelo pod svojo streho, ali Ministrstvo
               za delo ali Ministrstvo za pravosodje. Nekako ne dobim odgovora. Jaz sem v lanskem
               letu tudi vsem poslanskim skupina poslala predlog zakona v upanju, da ga bo ena
               poslanska skupina posvojila, pa ga nobena ni. Torej še enkrat ne tem mestu opozarjam,
               zasebnost na delovnem mestu ranljiva, občutljiva stvar, zakonodaja s tega področja
               izjemno izjemno pomanjkljiva. Samo na podlagi Ustave lahko nekako tehtamo kolizijo
               med dvema ustavnima pravicama, to je pa tudi vse, pa zakon o varstvu osebnih podatkov
               na določenem delu pomaga.</p>
               <p>Kazenski zakonik na našo pobudo spremenjen. Namreč, pri zlorabah osebnih podatkov smo
               prosili Ministrstvo za pravosodje, ki je prisluhnilo naši zahtevi, da se naredi
               ločnica med kaznivim dejanjem in prekrški. Sedaj, ko je ta zakonik začel veljati
               velja, da gre za kaznivo dejanje takrat, kadar se zlorabljene osebne podatke javno
               objavi. Torej javna objava je tisto najhujše kvalificirano kaznivo dejanje, ki si
               zasluži kazenski pregon. Vse ostalo bo sprocesiral informacijski pooblaščenec v
               prekrškovnem postopku.</p>
               <p>Ni naš cilj izrekanje sankcij, to velikokrat poudarim, predvsem na področju temeljnih
               človekovih pravic se moramo zavedati, da je korenček bistveno boljši element kot pa
               palica. Je pa res, da ima informacijski pooblaščenec tudi palico, ampak ta useka
               takrat, kadar res razumevanja na drugi strani ni. V lanskem letu potrjena na sodišču
               najvišja izrečena globa v zgodovini informacijskega pooblaščenca 102.000(?) evrov smo
               kaznovali eno od zavarovalnic, ki je posredovala zbirke svojih zavarovancev drugi
               zavarovalnici, seveda, na povsem nezakonito brez pravne podlage. </p>
               <p>Če se le da se v inšpekcijskem postopku, seveda, dogovorimo za odpravo nezakonitosti.
               Res z veseljem, morda sicer minister za finance ne bo zadovoljen, ampak poročam v
               lanskem letu smo izrekli samo 20 sankcij, glob, ostalo so bila le opozorila in
               opomini. In zavezanci, moram reči, da kar spoštujejo tisto, kar se dogovorimo in
               izrekanje glob ni bilo potrebno.</p>
               <p>Morda samo še beseda o seznanitvi z lastnimi osebnimi podatki. To je ta ustavna
               pravica, ki izhaja iz 38. člena Ustave. V lanskem letu 85 zahtev. Kaj to pomeni? Da
               ko nek upravljavec zbirke osebnih podatkov zavrne posamezniku pravico do vpogleda v
               njegove lastne osebne podatke je informacijski pooblaščenec pritožbeni organ. Največ
               pritožb seveda s področja zdravstva, žal, še vedno ko zdravniki, tu gre predvsem ko
               nek pacient umre, svojcem ne želijo podati podatkov o zdravstvenem stanju pred smrtjo
               ali vpogleda v zdravstveno kartoteko. Tako da tu mi odreagiramo kot organ druge
               stopnje. Nekaj zahtev tudi s področja Schengena. Tudi tu je informacijski
               pooblaščenec pritožbeni organ. Policija mora na zahtevo kateregakoli tujca, ki mu je
               zavrnjen vstop v Schengen, v schengensko mejno območje, povedati zakaj mu je dostop
               zavrnjen. In če mu ne povedo, če mu ne dajo informacij je možna pritožba pri
               informacijskem pooblaščencu. Malo jih je bilo, ampak omenjam jih zato, ker so
               specifične.</p>
               <p>Na tem mestu bom končala. Jaz se vam resnično zahvaljujem za pozornost in upam, da
               tudi moje besede ne bodo naletele na gluha ušesa. Hvala lepa.</p>
            </sp>
            <sp xml:id="SDT6-OZPJUILS-redna-3-2012-07-04.sp15">

               <speaker>PREDSEDNICA EVA IRGL:</speaker>

               <p>Gospa informacijska pooblaščenka, jaz se vam zahvaljujem za to dodatno izčrpno
               obrazložitev. Prepričana sem, da bo tudi marsikateri poslanec ali poslanka v razpravi
               lahko še pridal svoje mnenje ali pa kaj povprašal.</p>
               <p>Sprašujem ali <stage type="mag"/> (nadaljevanje) želi besedo
               predstavnik Vlade gospod Dušan Valentinčič oziroma sodelavci.</p>
            </sp>
            <sp xml:id="SDT6-OZPJUILS-redna-3-2012-07-04.sp16">

               <speaker>DUŠAN VALENTINČIČ:</speaker>

               <p>Hvala lepa. Ministrstvo za pravosodje in javno upravo je zelo pozorno proučilo
               poročilo informacijskega pooblaščenca za leto 2011. Kot ministrstvo, ki je po 37.
               členu Zakona o državni upravi pristojno za področje varstva osebnih podatkov in
               področje dostopa do informacij javnega značaja ocenjujemo, da poročilo na zelo
               informativen, zelo transparenten način prikazuje opravljeno delo, tako dosežke, kot
               tudi težave in odprta vprašanja. Vsebuje pa tudi vizijo nadaljnjega razvoja na teh
               področjih. Ministrstvo ocenjuje, glede na vsebin poročila, da ima Slovenija dokaj
               močno razvito udejanjenje te pravice in da je splošna ocena lahko zelo pozitivna.
               Tako z vidika aktivnosti oziroma dela informacijskega pooblaščenca kot nadzornega
               organa kot z vidika kakovosti zakonodaje. Je pa iz poročila, pa tudi iz današnjega
               nagovora informacijske pooblaščenke tudi razvidno, da je treba še dodatno okrepiti
               prizadevanja na področju usklajevanja predlogov zakonov in podzakonskih predpisov z
               informacijskim pooblaščencem, kot to ne nazadnje zahteva tudi 48. člen zakona o
               varstvu osebnih podatkov.</p>
               <p>Za konec bi posebej izpostavil, da ministrstvo ocenjuje sodelovanje z informacijskim
               pooblaščencem kot zelo dobro. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp17">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj pa sprašujem ali želi besedo predstavnik Državnega
               sveta gospod Bogomir Vnučec? Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp18">

               <speaker>BOGOMIR VNUČEC:</speaker>

               <p>Hvala za besedo. Tudi nam je informacijska pooblaščenka zelo transparentno, nadzorno
               in izčrpno poročala. Na naša vprašanja nam je tudi odgovorila, kar je vse zapisano,
               zato jaz ne bi tega bral.</p>
               <p>Bi pa ponovil tisto, kar je tudi informacijska pooblaščenka že nakazala. Da v bistvu
               mi imamo preveč nekih zbirk osebnih podatkov. Vsaka nova novela zakona jih na novo
               uvaja. In bi bilo mogoče res potrebno, da tako ko je treba v zakonu oceniti finančne
               posledice, da se tukaj tudi oceni presoja ali je ta zbirka potrebna, ali ne obstaja
               že nekje drugje, pa je potrebna samo malo boljša koordinacija med ministrstvi in
               tistimi organi, ki te naše podatke itak že stokrat imajo. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp19">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Sedaj pa odpiram razpravo poslank in poslancev. Sprašujem
               ali želi kdo razpravljati o poročilu informacijskega pooblaščenca oziroma
               informacijske pooblaščenke za leto 2011? Gospod Jerovšek, izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp20">

               <speaker>JOŽEF JEROVŠEK (PS SDS):</speaker>

               <p>Nekaj bom vprašal. Hvala lepa. Spoštovana pooblaščenka, predstavniki Vlade. Pregleda
               sem vaše poročilo in moram reči, da je zelo natančno, ker ti primeri so natančno
               pisani. Je pa za nas, ki se ne ukvarjamo vsakodnevno s to materijo zelo zahtevno.
               Moram reči, da imam tudi sam včasih težave, ampak želim vas vprašati o eni konkretni
               zadevi.</p>
               <p>Vi ste povedala, da ste dali ustavno pritožbo oceno ustavnosti glede zakona o
               vrednotenju nepremičnin. Osnovno je, da ni znan namen, da država ni znala pojasniti
               zakaj bi to upravičeno to predstaviti, nekaj takšnega. Jaz moram reči, da mene ta
               zakon ni motil in se mi zdi skoraj iz nekih etičnih in moralnih načel pravilno, da je
               to objavljeno in da ima tudi dosti pozitivnih učinkov. En namen, ki bi lahko
               opravičeval ali če bi znala vsaj Vlada obrazložiti, da bi bili, recimo, davki, ki jih
               država namerava vpeljati. Sprašujem vas, ali je upravičen namen, tudi ta, ki ga
               takrat sicer ni bilo. Mi smo lani sprejeli zakon o odvzemu premoženja in nezakonitega
               izvora. Ta zakon bi lahko bil podlaga za to, da je to v javnem interesu, da so ti
               podatki objavljeni. Kajti, v naši državi je izjemno težko priti do tistih, ki se
               ukvarjajo <stage type="mag"/> (nadaljevanje) z malverzacijami,
               kradejo državno premoženje, ki goljufajo in ne vem kaj vse. Kajti soočeni smo s tem,
               da je država oropana, zločini so, ni pa zločincev, če rečem s klasičnim besednjakom.
               Ta zakon pa določa, da če je premoženje pridobljeno na nezakonit način se ga zapleni
               in je obratno dokazno breme. In jaz mislim, da ta zakon takšen kot je lahko pripomore
               k temu, če se dosledno izvaja, da bo nekaj pokradenega premoženja zaplenjenega in
               potem vrnjenega v državno premoženje ali pa v javno korist. To je ena zadeva.</p>
               <p>Druga zadeva, ki sem se, mislim, da prejšnji teden zgrozil, pa je, da je minister
               Žerjav v neki izjavi povedal, da vlada še nima podatkov in da jih ne more pridobiti
               glede finančnega stanja oziroma poslovanja bank glede podatkov koliko slabih
               plasmajev oziroma kreditov brz kritja, brez garancije so banke v državni lasti
               podelile. Mi vemo tudi po zunanjih znakih, da so državne banke obe oziroma ena, ki je
               v popolni lasti, pa druga, ki je v večinski lasti države v preteklih letih poslovale
               katastrofalno in da gre za več sto, včeraj pa se mi zdi ali predvčerajšnjem na
               twitterju zasledil podatek, da gre za več milijard denarja, ki je neznano, 3
               milijarde je pisalo, novinarka iz 24 ur. Jaz ocenjujem, jaz sem tudi generalnemu
               državnemu tožilcu zadnjič, ko smo obravnavali njegovo poročilo, predlagal, da po
               uradni dolžnosti sproži postopke zoper storilce ali so neznani ali kaj, ki so
               odobravali kredite brez kritja, brez jamstva, kajti to so gotovo kazniva dejanja in
               tako. Ampak sem imel občutek, da je tožilec, sicer ne popolnoma jasno zavračal takšno
               možnost, čeprav po moje je tožilstvo po uradni dolžnosti dolžno ovaditi storilce
               kaznivih dejanj. In glejte, kot je bilo iz izjave ministra Žerjava razvidno, da Banka
               Slovenije ne želi vladi posredovati podatkov o stanju kreditov, o vseh teh bančnih
               podatkih, čeprav je regulator in kdo v tej državi ima pravico izvedeti kdo je
               zatajil. Ali obstaja takšna dolžnost ali jaz ne vem ali bo vlada morala preko vas
               posredovati in kakšen bo odgovor, če bo preko vas posredovala, da bo vlada prišla do
               podatkov kako je poslovala državna banka, kaj so odobrili kreditni odbori in tako
               naprej? Ampak te podatke je gotovo javni interes, da so objavljeni prej ko slej.
               Preveč ../nerazumljivo./..ne smemo reči, ker bomo še slabše bonitete imeli pa to, to
               je drugo, da te, ki so se šli finančnih malverzacij, te ščiti interes države, da se v
               tujini vsega ne izve zaradi tega. Ampak ni drugega načina kot da mi začnemo te
               tančice in to globoko prikritost teh podatkov razgrniti. To so podatki v interesu
               javnosti, zato, ker je šlo za kazniva dejanja, je šlo za zlorabe, prekoračitve
               pooblastil in ne vem kaj vse in če sedaj regulator, ne rečem, če bi jaz verjetno kot
               državljan tam vprašal, bi še razumel, da bi poslovne skrivnosti pa ne vem kaj vse v
               neki fazi, ampak, če vlada, ki pa je dolžna reševati to državo, delovati v javnem
               interesu, če to drži, ne more priti do podatkov, in očitno, zdaj govorimo o lanskem
               poročilu, očitno <stage type="mag"/> (nadaljevanje) je bilo lani
               ravno tako. Jaz skoraj ne morem verjeti, da pri nas ne bi imeli politiko ministrov,
               direktorjev recimo na direktoratov za proračun, ko je stopila notri, ki bi jih
               zanimalo kako je država poslovala oziroma so banke posloval, kje je odtekal državni
               proračunski denar, to ni glih proračunski, ampak banka je v lastnini države in
               stotine in stotine oziroma milijarde denarja so poniknile, so bile poneverjene in
               Banka Slovenije je bilo rečeno ne da podatkov vladi. Me zanima ali je ta interes
               javni takšen, da te podatke mora dobiti?</p>
            </sp>
            <sp xml:id="SDT6-OZPJUILS-redna-3-2012-07-04.sp21">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Jerovšek. Jaz predlagam, gospa informacijska
               pooblaščenka, če lahko, ker imam nekaj prijavljenih, opravimo še nekaj razprave,
               potem boste pa vi odgovorili na vsa ta odprta vprašanja, dileme, pokomentirali, tako
               da naredimo en krog razprave. Zdaj je na vrsti najprej gospa Brunskole, potem pa se
               je k besedi prijavila še gospa Damjana Petavar Dobovšek, pa gospa Alenka Bratušek,
               boste tudi dobili besedo. Gospa Brunskole, izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp22">

               <speaker>RENATA BRUNSKOLE (PS PS):</speaker>

               <p>Hvala lepa. Prav lepo pozdravljeni vsi prisotni!</p>
               <p>Spoštovana gospa informacijska pooblaščenka, v vašem uvodniku v poročilu ste
               zabeležili v prvem odstavku, da je leto 2011 ponovno zaznamovalo opazno višjo raven
               zavedanja posameznikov o pomenu pravice do dostopa do informacij javnega značaja in
               do varstva osebnih podatkov. Navedli pa ste tudi: "žal pa tudi nekaj zaskrbljujočih
               trendov." O kar nekateri ste že v svojem podajanju danes nam nekako že predstavili in
               sama osebno kot poslanka Državnega zbora sem nekako najbolj si še posebej zapomnila
               tisto kar se tiče tudi nas pri delu v Državnem zboru, ravno v povezavi, tudi sama sem
               nekajkrat na to opozarjala, da preveč zakonov je predlaganih za sprejemanje po
               skrajšanem postopku in v bistvu me veseli, da ste nas tudi vi poslanke in poslance
               Državnega zbora opozorili, da tovrstni trend ni pozitiven, da to ni dobro in tudi
               primerjava, kot ste povedali, da na Norveškem nekje sprejemajo okoli 30 zakonov
               letno, v Sloveniji 200, 300 in kot ste rekli to ni dobro, to ni prav. To ni prav,
               vendar bi vas vseeno povprašala še o morebitnih drugih trendih, za katere morebiti
               nismo imeli priložnosti slišati poleg tega kar ste poudarjali v zvezi z d.o.o.-ji,
               kar se mi je zdelo tudi v bistvu zanimivo, vendar bi vprašala kakšen bi bil vaš
               nasvet na kakšen način le nekako, res je, da sem sama predstavnica opozicije in da
               morebiti kdaj tudi kdo misli, da ravno zato, ker smo opozicijski poslanci na to
               opozarjamo, vendar dostikrat tudi sami zaznavamo, da je vključevanje stroke pri
               obravnavi posameznih zakonov ravno zaradi te časovne komponente hitenja oziroma
               premalo časa, kot ste vi rekli, da imate dostikrat samo 12 ur časa, da bi podali
               odgovor o posameznem predlogu sprememb ali dopolnitve zakona, kaj bi nam svetovali,
               da bi tukaj? Namreč, sedaj imamo tudi po sklepu Kolegija Državnega zbora nekaj
               predlogov vlade, sprememb zakonov, kot je recimo Zakon o graditvi objektov, Zakon o
               prostorskem načrtovanju, še številni drugi zakoni in pri teh zakonih nas skrbi, ker
               praktično stroka skoraj ni bila vključena oziroma je bilo izjemno malo časa za
               morebitne dopolnitve, pripombe, predvsem pa zato in to želim slišati tudi z vaše
               strani kaj nam svetujete, ker tudi mi zaznavamo, da potem prihaja do tega, da zakon
               ni tako kvalitetno pripravljen in tudi v Državnem zboru ne moremo sprejeti zakone, ki
               bi bili tudi pri samem izvrševanju tako rečeno kvalitetni in bi bili resnično kot bi
               rekli pravi zakoni, ki bi zaobjeli čisto vse vidike skozi katere <stage type="mag"/> (nadaljevanje) posamezen zakon ali posega oziroma zaobjema
               posamezna področja. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp23">

               <speaker>PREDSEDNICA EVA IRGL:</speaker>

               <p>Hvala tudi vam. Zdaj dajem besedo gospe Dobovšek. Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp24">

               <speaker>MAG. DAMJANA PETAVAR DOBOVŠEK (PS SDS):</speaker>

               <p>Hvala lepa za besedo. Lepo pozdravljeni vsi prisotni! Lepo pozdravljena informacijska
               pooblaščenka, vsi predstavniki vlade!</p>
               <p>Za vas gospa informacijska pooblaščenka pa bi želela poudariti, da sem natančno
               prebrala poročilo o delu. Moram povedati, da je poročilo o delu zelo natančno
               napisano in da poudarim tudi to, da je moje mnenje, da je prisotnost instituta
               informacijske pooblaščenke sedaj že 11. leto zelo učinkovito pripomoglo k delovanju
               pravne države. Včasih celo zelo učinkovito, torej bi glede na mojo službo, prejšnjo
               službo v davčni inšpekciji smo se dostikrat tudi soočili in nismo mogli nadaljevati
               davčnih postopkov prav zaradi raznih vpogledov na primer v RDZ in tako naprej, ker so
               ti vpogledi dejansko šli tudi mimo tistega kar je bilo v delovnem nalogu in je bilo
               tudi upravičeno, da je informacijski pooblaščenec vstopil na to področje. Vendar pa
               za zaščito, torej rada bi poudarila, da ne samo v smeri nadzora same inšpekcijske
               službe bi bilo potrebno morda razmisliti tudi v smer zaščite poslovnih subjektov in
               tudi fizičnih oseb, da se navežem na razpravo gospoda Jerovška, namreč velik problem
               imamo na področju neplačevanja davkov in prispevkov. In vas sprašujem ali je možno v
               smeri zaščite interesov, poslovnih interesov in interesov fizičnih oseb, torej je
               izražen namen, da bi se razkrila ta davčna tajnost tako imenovana davčna tajnost in
               da bi se lahko javno objavil seznam neplačnikov, torej neplačnikov davkov in
               prispevkov. Namreč vsi smo priča neplačevanju prispevkov v naši državi in to postaja
               velik problem, na zadnje smo imeli tudi problem na DURS-u v Celju. Tako, da bi v tej
               smeri vas vprašala ali je možno, da se odpravi davčna tajnost za neplačnike davkov in
               prispevkov? Navezala bi se pa na razpravo gospoda Jerovšek, torej neplačevanje davkov
               in tudi problem neplačevanja kreditov pri naših bankah, ko govorimo o bančnih
               tajnostih. Mislim, da je to v naši državi velik problem in bi bilo treba res se temu
               bolj posvetiti. Ali bomo še naprej dopuščali, da se dolgovi in davki ali pa
               neplačevanje kreditov in neplačevanje prispevkov, kar se mi zdi še največji problem v
               naši državi, da to dopuščamo, da se skriva pod temi oznakami ali je to pač davčna
               tajnost ali bančna tajnost. Hvala lepa za odgovor.</p>
            </sp>
            <sp xml:id="SDT6-OZPJUILS-redna-3-2012-07-04.sp25">

               <speaker>PREDSEDNICA EVA IRGL:</speaker>

               <p>Zdaj dajem besedo še gospe Alenki Bratušek, potem pa bo lahko informacijska
               pooblaščenka odgovorila na vsa zastavljena vprašanja. Izvolite, gospa Bratušek.</p>
            </sp>
            <sp xml:id="SDT6-OZPJUILS-redna-3-2012-07-04.sp26">

               <speaker>MAG. ALENKA BRATUŠEK (PS PS):</speaker>

               <p>Najlepša hvala. Tudi jaz najprej nisem imela namena postavljati vprašanj, ker tudi z
               moje strani pohvala za pripravljeno gradivo, se bom pa tudi jaz navezala na gospoda
               Jerovška, ki je začel govoriti o bankah in podatki v zvezi z bankami, ki naj bi bili
               tajni. Jaz osebno in naša Komisija za nadzor javnih financ se je v prejšnjem tednu
               srečala s tem, da vlada določenih podatkov v zvezi z banko ni želela razkrit naši
               komisiji, kljub temu šla sem si pogledati zakon, ki ureja varovanje tajnih podatkov
               in mislim, da v 3. členu določa, da poslanci in poslanke s funkcijo pridobimo pravico
               do vsega, kar se v tej naši državi dogaja, kljub temu nam minister za finance
               določenih podatkov <stage type="mag"/> (nadaljevanje) ni želel
               razkriti, jih je pa Vlada obravnavala. Se pravi, smo poslanci neki drugorazredni
               funkcionarji, ki nismo vredni zaupanja, da določene stvari lahko izvemo. Ne vem, če
               je to del na katerega lahko informacijska pooblaščenka vpliva, bi pa mogoče vseeno
               kakšno sugestijo kaj lahko jaz kot poslanka oziroma predsednica Komisije za nadzor
               javnih financ, kamor državno premoženje in seveda s tem tudi naša največja banka
               spada, kaj lahko jaz naredim, da bom jaz, kot predsednica in vse ostale članice in
               člani seznanjeni s tem kaj vlada dela in kaj namerava delati z našim državnim
               premoženjem. Po moji oceni je seveda šlo za kršitev zakona, tudi predsednik Državnega
               zbora mi je na nek način to že potrdil z dopisom, seveda pa še čaka obrazložitev
               vlade zakaj je temu bilo tako. Če že javnosti določene stvari, razumem, ne morejo
               biti javno dostopne, se tudi meni zdi nedopustno, najprej za poslanke in poslance,
               potem pa seveda tudi za vlado, ki je konec koncev odgovorna za upravljanje z našim
               premoženjem, da so določene stvari nerazjasnjene.</p>
               <p>Tako, da če mi boste lahko pomagali, mislim pa da, nisem prepričana da to spada v
               kontekst, ampak sem se tako kot moja predhodnica, tudi jaz tukaj navezala na gospoda
               Jerovška.</p>
            </sp>
            <sp xml:id="SDT6-OZPJUILS-redna-3-2012-07-04.sp27">

               <speaker>PREDSEDNICA EVA IRGL:</speaker>

               <p>Izvolite, gospa Nataša Pirc Musar, v kolikor boste lahko odgovorili na zastavljena
               vprašanja.</p>
               <p>Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp28">

               <speaker>NATAŠA PIRC MUSAR:</speaker>

               <p>Hvala lepa za vsa vprašanja, hvala lepa tudi za pohvale.</p>
               <p>Bom poskušala odgovoriti, upam, da nisem česa spustila, česa pozabila, če ne pa me
               boste spomnili.</p>
               <p>Najprej gospodu Jerovšku. Zaplemba nezakonito pridobljenega premoženja. Tu vam moram
               povedati, da sama nisem pristaš javnega objavljanja informacij zato, ker država ne
               deluje. Treba se je zavedati, da imajo organi pregona vse možnosti in vse pravne
               vzvode, da do podatkov, ki jih potrebujejo za speljati določen postopek lahko dobijo
               brez zadržkov. Zakaj bi javnost morala gledati v podatke, ki jih potrebujejo organi
               pregona ali sodišča v postopkih ko odvzemajo premoženje. Tu ne vidim jasnega pravnega
               razloga za to, da bi se vse javno objavljalo.</p>
               <p>Sem pa zelo vesela, da ste vprašali glede bank. Jaz vam bom sama povedala, da smo v
               letu 2011 vodili postopek proti Ministrstvu za finance, ki ni želelo razkriti
               podatkov o tem katere banke in pod kakšnimi pogoji so dobile depozite države, torej
               depozite proračunskega denarja in so se sklicevali na poslovno skrivnost bank. Zadeva
               je šla do upravnega sodišča, na procesnih postavka se hecamo gor in dol, ampak veste,
               v ozadju tudi ta prosilec, ki to zahteva točno ve, da so šli depoziti na Novo
               Ljubljansko banko za to, da se je reševalo likvidnost banke. In zdaj kako te
               dokumente dati javnosti, če jih niti Ministrstvo za finance ne želi dati javnosti, pa
               je to še prejšnja vlada, ne ta, to moram povedati. Tukaj stvari malo škripajo. Zdaj,
               da bi te podatke dobili od banke same, jih ne morete. Če se boste spomnili mojih
               uvodnih besed, niti po Zakonu o dostopu do informacij javnega značaja, zato ker
               banke, pa čeprav so v državni lasti, niso zavezane transparentnosti, ker niso eden od
               zavezancev po Zakonu o dostopu do informacija javnega značaja.</p>
               <p>Se mi pa zdi, da se vlada vsepremalokrat zaveda, da ima vzvode pridobivati podatke v
               podjetjih, kjer ima prevladujoč vpliv ali kjer ima tudi, če ima samo eno delnico,
               preko skupščin podjetij in preko nadzornih odborov oziroma nadzornih svetov. Ne
               pozabljati, tu spet javnost ni pravo orodje, ampak je pravo orodje izvrševanje
               pooblastil lastnikov, in če je lastnik država, ima člana v nadzornem svetu ima
               pravico sklicevati skupščine in pravico na skupščinah zahtevati obelodanjenje
               podatkov lastnikom, ki jih ti potrebujejo za kredibilne odločitve.</p>
               <p>Ne vem, če sem vam zdaj o čisto vsem odgovorila, ampak mislim, da če rezimiram, še
               enkrat apeliram - dati podjetja v državni lasti med zavezance po ZDJZ, torej tudi
               banke in izvrševati svoje pristojnosti preko nadzornih svetov in skupščin in tam
               zahtevati podatke. <stage type="mag"/> (nadaljevanje) Mimogrede,
               da pa Banka Slovenije ne da podatkov Vladi, pa lahko rečem samo to, Banka Slovenije
               pa je zavezanec po zakonu o dostopu do informacij javnega značaja. Če ne bo šlo, se
               boste obrnili na nas in se bomo mi pogovorili z Banko Slovenije.</p>
               <p>Gospa Brunskole. Vi ste me spraševali še o drugih trendih na področju dostopa do
               javnih informacij in varstva osebnih podatkov. Kar nekaj jih je v tem letnem
               poročilu, morda sem v svojih uvodnih izvajanjih premalo opozorila na to kako nam
               moderne informacijske tehnologije strahovito diktirajo tempo posegov v varstvo
               osebnih podatkov, in širše, tudi pravice do zasebnosti. Mi danes govorimo že o
               računalništvu v oblaku "cloud computing", še vedno bijem bitke z Googlom ali bo
               "street view" v Sloveniji ali ne bo in tehnologije zelo preprosto omogočajo obdelavo
               podatkov na svetovnem spletu. Sledenje na podlagi GPS tehnologij, spet problem
               delavec - delodajalec ali lahko GPS napravo namontiramo, pazite, za pas raznašalcev
               časopisov, so hoteli na neki časopisni hiši dati GPS sledilne naprave. Ko sem jih
               vprašala zakaj, so rekli, zato, ker morda lahko koga napadejo. In sem rekla:
               Kolikokrat v zadnjih 20-ih letih je bil raznašalec časopisov napaden? Ja, nobenkrat,
               ampak predvideti moramo to možnost. Seveda sem prepovedala slednje z GPS napravami
               raznašalcev časopisov.</p>
               <p>Potem video nadzor. Ravno v teh dneh se spet z občinami, in je že v letu 2011 tudi to
               bil problem, prerekam okrog tega kako in na kakšen način si občine predstavljajo
               polnjenje proračuna zaradi pobiranja glob na področju cestnoprometnih prekrškov. Z
               žalostjo ugotavljam, da je to danes za občine biznis, en sam velik biznis. Oprostite,
               preventiva v cestnem prometu, tudi tista s palico, ne more biti biznis. Župan občine
               Maribor, saj ste danes brali v časopisu, sklepa javno-zasebno partnerstvo na področju
               video nadzora križišč, prekoračitve hitrosti in vožnje čez rdečo luč. V
               javno-zasebnem partnerstvu župan zasebnemu sektorju ponudi procent od prodanih glob,
               za to, da mu ne bo treba kupiti nekega video nadzornega sistema, ki to omogoča. In ne
               pozabiti, župani velikokrat pozabljajo pri posegih v zasebnost, da samo zakon lahko
               določi obdelavo osebnih podatkov, ne pa občinski odlok. In tukaj ima pooblaščenec
               tudi ogromno dela.</p>
               <p>Vprašali ste me še kakšen bi bil moj nasvet pri sprejemanju zakonodaje. En sam
               samcat: Hitite počasi. To ni moja pristojnost, da bi vam solila pamet, ampak morda je
               v tem sklicu parlamenta še toliko bolj treba paziti na to, mislim da imate 52 novih
               poslank in poslancev, ki še niso, bom rekla, vajeni vse procedure sprejemanja
               zakonodaje v Državnem zboru. Pa vas ne dajem v nič, tudi sama te procedure ne poznam
               in verjamem, da se v 3, 4 mesecih ne da postati star maček, kot so tisti izkušeni
               starejši poslanci.</p>
               <p>Skratka, opažam pa tudi to, da včasih ko gre zakon v hitro proceduro, skrajšan ali
               nujen postopek, da tudi tisti argumenti, ki jih zakon zahteva za tak postopek niso
               izpolnjeni, ampak vlada trmasto vztraja na hitrosti sprejemanja zakonodaje.</p>
               <p>Gospa Dobovšek. Vi ste me spraševali o davčnem postopku in neplačnikih davkov. Stvar
               države je, da se odloči kdaj in v kakšnem primeru nekaj bo informacija javnega
               značaja, torej tudi že proaktivno, ampak pri davkih ta možnost v Zakonu o davčnem
               postopku danes že obstaja, in sicer po pravnomočnosti neke odločbe, ki je davčna
               tajnost. Jaz mislim, da je tako prav. Treba je dati pravni državi možnost, da se kdaj
               državni organ tudi zmoti. In če je prva stopnja o nečem odločila, še ni nujno, da bo
               druga stopnja to potrdila ali kasneje tudi upravno sodišče. Namreč, ko pa nekaj je
               pravnomočno ugotovljeno, da gre za nepravilnost ali za neplačevanje davkov, potem pa
               je takšna stvar lahko javno objavljena. In to današnja zakonodaja že dopušča. Pred
               dvema letoma je bilo v Zakonu o davčnem postopku vneseno tudi to, da vsak posameznik,
               tukaj pa gre za pravico, bom rekla, neko kvazi pravico do vpogleda v lastne osebne
               podatke, pri Davčni upravi lahko izve ali njegov delodajalec zanj plačuje davke in
               prispevke. To smo tudi vnesli v zakon in dali možnost posamezniku, da se o teh
               stvareh pozanima, česar prej v zakonodaji ni bilo.</p>
               <p>Za pravne osebe nekako kakšni hudih zadržkov po objavi nimam. Morda z vidika načela
               sorazmernosti, čisto fino kdaj presoditi kje je tista meja, ko je treba objaviti, da
               je nekdo utajil toliko in toliko davka, ali je to res vsakih 50 evrov, verjetno ne,
               verjetno z vidika načela sorazmernosti nek višji znesek daje večjo legitimiteto po
               javni objavi.<stage type="mag"/> (nadaljevanje) Skratka, tudi
               tukaj se da veliko z vidika prava še narediti. Za fizične osebe pa sem proti. Fizične
               osebe ne bi javno razgaljali. Jaz mislim, da so časi srednjega veka, ko se je metalo
               kamenje v tiste, ki so nekaj naredili narobe, mimo. Država ima vzvode, da sama
               prisili posameznika, da nekaj naredi tako, kot mu zakon veleva. Saj tudi pravne
               osebe, ampak pri pravnih osebah so kršitve mnogo večje in tudi zneski so precej
               višji, kot pri fizičnih osebah.</p>
               <p>Gospa Bratušek. Spet na banko se navezujete. Zakon o tajnih podatkih. Jaz moram reči,
               da sem razočarana nad tem, kar sem zdaj slišala. Nedopustno se mi zdi, da v pravni
               državi, kjer je Zakon o tajnih podatkih povsem jasen, ki jasno piše kdo so tiste
               osebe, ki imajo na podlagi zakona samega vpogled v vse tajne podatke v tej državi, da
               se jim ta pravica zanika. In veste, poznam Zakon o tajnih podatkih, nikjer ni nobene
               sankcije, če se poslancu zavrne dostop do tajnega podatka, ampak če bomo mi
               instrumentarizirali državo, da bomo za čisto vsako stvar pisali prekrške in iskali
               organ, ki bo zadolžen za to, da če nekomu ni dana pravica, ki mu po zakonu pripada,
               ne bomo prišli daleč. Skratka, poslanci, vsi - levi, desni, zeleni, rumeni - imate
               možnost in pravico videti vse tajne podatke v tej državi. Če vam vlada to zanika, to
               ni prav. Moram pa, kot pooblaščenka vendarle poudariti spet načelo sorazmernosti.
               Tudi na vas poslancih je odgovornost, da sami dokaj natančno vladi poveste kaj je
               tisto, kar rabite za izvrševanje vaših pristojnosti. Ne zahtevati vsega vse vprek,
               ampak zahtevajte tisto, kar nujno potrebujete za to, da boste svoj posel v Državnem
               zboru lahko opravili.</p>
               <p>Mislim, da sem odgovorila na vse.</p>
               <p>Hvala lepa.</p>
            </sp>
            <sp xml:id="SDT6-OZPJUILS-redna-3-2012-07-04.sp29">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Gospod Jerovšek, imate dodatno vprašanje, če ne bi tudi sama še nekaj dodala, potem
               pa... Ali želite dodatno vprašanje? Izvolite, gospod Jerovšek.</p>
            </sp>
            <sp xml:id="SDT6-OZPJUILS-redna-3-2012-07-04.sp30">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Gospa pooblaščenka, nekaj smo razčistili, vendar nisem, mislim popolnoma zadovoljen s
               tistim delom vašega odgovora, ko ste, glede mojega prvega odgovora, nepremičnin,
               objavo podatkov o nepremičninah država utemeljila recimo tudi s tem, z javnim
               interesom, ki po mojem mnenju nedvomno obstaja. Vi ste mi odgovorili eno, da država
               ima vzvode, ki pa žal v tej državi ne delujejo in je treba nekaj storiti, ker ti
               vzvodi ne delujejo, drugo pa sem razumel, da ste bolj kot osebe, ne kot pooblaščenka,
               jaz sem proti temu. To sem jaz razbral iz vaših javnih nastopov, takrat ko je bila
               afera, mislim zadeva se... Jaz za razliko sem zainteresiran, in mislim, da je to
               pametno, da ljudje vedo o premoženju, zaradi tega, da znajo tudi ceniti, no, ta pa je
               na nepošten način prišel, ker na pošten ni mogel priti. To je.</p>
               <p>In zdaj me zanima, saj pravim. Vi ste rekli, da niste pristaš, ampak če se bo
               utemeljevalo ali bi to lahko utemeljevalo, jaz mislim, da bi bil to legitimen način
               utemeljitve in izboljšanje razmer v tej državi, transparentnost, da preprečimo
               nekatere procese, ki so prišli tako daleč.</p>
               <p>Zdaj pri bankah, seveda ste zelo jasno ponazorili, in mislim, da se strinjam, ampak
               Banka Slovenije, mislim, vem, da je zavezanec in bi morala dati. Očitno ne
               funkcionira v tem smislu. Ampak me pa zanima, ker tu je izjemen javni interes, da mi
               nekaj premaknemo. Ker, jaz verjamem, da ob takšnih vsotah denarja je logičen interes,
               da tisti, ki so bili zraven, se bodo oprijeli vsake slamice in angažirali vse
               advokate, da ne bo nič prišlo ven in da mi nobenega storilca na koncu ne bomo
               pripeljali pred sodišče. Tu pa je institut, ki v našem pravu ni tak, vem pa, da je v
               nemškem. Tako imenovana ilegalna tajna oziroma kdaj je neka stvar ilegalna tajna. Če
               nek organ preprečuje dostop do podatkov, zaradi tega, ker ščiti razkritje kaznivega
               dejanja. Tu imamo tudi nekaj, ampak vem, da smo bili na obisku v Nemčiji, ko so rekli
               to je to. In recimo, da dam plastičen primer, recimo kolegica Bratuškova, meni se
               zdi, da je bila v nadzornem svetu ene državne banke, mariborske. Če bi jo zdaj
               vprašal, <stage type="mag"/>(Nadaljevanje) povejte mi, komu ste
               dali čez 20 milijonov kredita, pa zdaj ne povrne. Pa verjamem, da vse to ve, to je
               bilo v njenem obdobju, kajti tudi tista banka je katastrofalno gospodarila. In da bi
               se znebila osebne travme, ker verjamem, recimo, da jo to peče v vsakem slučaju, da je
               tista banka, ki jo je nadzirala, katastrofalno poslovala takrat. Da mi pove, "ta in
               ta podjetja, jaz sem bila itak proti, ampak je večina tako preglasovala." Mislim, da
               je to ilegalna tajna, ki jo lahko prekrši in pove. Kaj vem, slišal sem, ne vem, če je
               res, pa takrat vi zagotovo niste bili več nadzornica, da so teden pred stečajem dali
               nekemu podjetju 45 milijonov, nekemu gradbenemu podjetju 45 milijonov evrov kredita,
               kar so vsi vedeli, ampak so bili zainteresirane tiste osebe, jaz vem, katere, da gre
               tisti kredit, ker so vedeli, da bodo to lahko pretopili v neko privatno podjetje. To
               je čisti kriminal in bi že morali danes sedeti vsi! Pa si nihče ne upa povedati. To
               so taki primeri. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp31">

               <speaker>PREDSEDNICA EVA IRGL:</speaker>

               <p>Najlepša hvala tudi vam, gospod Jerovšek. Sem vedela, da boste verjetno odprli krog
               replik. Želela sem tudi sama razpravljati, ampak ste želeli repliko, kajne, gospa
               Bratušek? Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp32">

               <speaker>MAG. ALENKA BRATUŠEK (PS PS):</speaker>

               <p>Hvala, gospod Jerovšek, da mi delate malo reklame. Niste se pa spotaknili ob to, kar
               sem omenila - da zdajšnja Vlada ob zdajšnji dokapitalizaciji skriva podatke pred
               poslanci. To ste pa seveda zamolčali. Na žalost, na mojo veliko žalost takrat, ko sem
               bila kratek čas članica Nadzornega sveta NKBM, banka ni več dajala prav veliko
               kreditov. Sem rekla, na mojo veliko žalost, ker bi si želela drugače... /Oglašanje
               poslanca Jerovška v ozadju./ Razumem, razumem. Zdaj vam pa lahko dam dodatno
               obrazložitev. Pa tudi sama bom vesela odgovora, ali član nadzornega sveta - vedeti pa
               morate, da člani nadzornega sveta za dejanja, ki jih kot člani nadzornega sveta
               naredijo, odgovarjajo z vsem svojim premoženjem. Ali lahko člani nadzornega sveta na
               javni seji tudi Komisije za nadzor javnih financ, pa zdaj moramo vedeti, da niso vsi
               v tej sobi poslanci, razkrijejo podatke, o katerih je spraševal kolega, to tudi mene
               zanima.</p>
               <p>Ker sem pa že pri besedi, se bom pa tudi gospe Pirc zahvalila za odgovor. Tudi sama
               se strinjam, da je nedopustno, da se v postopkih razpolaganja z državnim premoženjem
               pred poslanci podatki skrivajo. Lahko zdaj samo ugibam, da se je to naredilo zaradi,
               kot smo zdaj lahko spremljali, fiaska, ki se je zgodil z dokapitalizacijo NLB, ampak
               glede na to, da je bila seja Komisije za nadzor javnih financ za zaprtimi vrati, brez
               javnosti, je moja ocena, čakam pa obrazložitev Vlade tudi in me zelo zanima, po
               katerem zakonu bodo našli podlago, da minister tega ni želel razkriti. Posebej
               poudarjam, da so se podatki nanašali konkretno na to, ne kar na vse povprek, kot je
               bilo prej omenjeno, s čimer se strinjam, da ne smemo ali pa ni prav, da zahtevamo kar
               vse povprek, ampak za tisto zadevo, s katero se konkretno ukvarjamo. Tako da tudi jaz
               bom vesela odgovora na vprašanje gospoda Jerovška, ali poslanci lahko zahtevamo od,
               bom rekla zdaj nadzornikov, če tako razumem, konkretne odgovore o konkretnih
               posameznih poslih.</p>
            </sp>
            <sp xml:id="SDT6-OZPJUILS-redna-3-2012-07-04.sp33">

               <speaker>PREDSEDNICA EVA IRGL:</speaker>

               <p>Najlepša hvala.</p>
               <p>Preden dam besedo naprej gospe informacijski pooblaščenki, nato gospe Zatler, če sem
               prav razumela, naj še sama na kratko razpravljam.</p>
               <p>Pred sabo imamo torej letno poročilo informacijskega pooblaščenca za leto 2011. Tudi
               sama se pridružujem najprej pohvalam, ki so jih že pred mano izrekli kolegi in
               kolegice v zvezi z vašim poročilom. Jaz ga že kar nekaj let spremljam kot članica
               tega odbora in moram reči, da so to poročila, ki so ena najboljših, kar jih dobimo v
               Državni zbor, dobimo jih pa veliko, ne samo z vašega področja, tudi z drugih
               področij. <stage type="mag"/>(Nadaljevanje) Zelo dobro je
               pripravljeno in kvalitetno. Tudi vaša argumentacija tule na seji zelo dobro
               podkrepljuje to, kar ste zapisali.</p>
               <p>Na kar se želim nasloniti, je predvsem tisti del, ko ste na začetku govorili predvsem
               o molku organov. Zakaj? Povedali ste, da je prišlo do porasta pritožb tako pri
               dostopu do informacij javnega značaja kot na področju varstva osebnih podatkov. Tudi
               če spremljamo vaše delo za nazaj, lahko vidimo, da je vedno več teh pritožb, to je
               dejstvo, temu ne moremo oporekati. Zdaj je samo vprašanje, ali to pomeni, da se
               ljudje bolj zavedajo tudi tega, da se lahko pritožijo, če pride do občutljivih
               vprašanj, kot je varovanje osebnih podatkov, do zlorab in tako naprej. Po drugi
               strani pa lahko tudi rečemo, da je vaša funkcija informacijskega pooblaščenca zelo
               pomembna, odgovorna, da vas ljudje zelo dobro poznajo in vedo, da se lahko v
               določenih primerih na vas obrnejo, sploh takrat, ko ne dobijo odgovorov od drugih
               institucij. Tu želim povedati naslednje. Tudi sama kot v prejšnjem mandatu
               predsednica Komisije za peticije, človekove pravice in enake možnosti sem se
               srečevala s podobno težavo, se pravi, s težavo molka organov. Na nas so se obračali
               posamezniki, zelo veliko je bilo takšnih in drugačnih dopisov, ko enostavno niso
               dobivali odgovorov na vprašanja, pa čeprav so institucije dolžne odgovoriti na ta
               vprašanja, v določenem roku, seveda. In potem, ko sem, bom rekla, tu pa s funkcije
               moči po neki definiciji, kot predsednica komisije povprašala o istih stvareh, ki so
               jih prej spraševali posamezniki, pa smo vendarle po nekem času prišli do odgovorov.
               In tu, kot ste sami omenili, se strinjam z vami, ni problem samo v tem ozkem, recimo
               temu, javnem sektorju, ampak tudi v širšem javnem sektorju. To je izjemna težava. In
               danes, če živimo v taki družbi, se moramo vsi skupaj zavedati, da ko si na nekem
               položaju, ki terja tudi takšen odgovor, se je treba odgovorno do tega obnašati in
               dajati določene odgovore posameznikom, ki se obračajo na institucije.</p>
               <p>Strinjam se z vami, da bi bilo treba razmisliti o presoji vplivov na zasebnost, da bi
               se bilo treba natančno pogovoriti o tem in tudi dejansko nekaj uvesti ob sprejemanju
               določene zakonodaje. Tu se absolutno strinjam z vami. In tudi glede zasebnosti na
               delovnem mestu, zlorab in tako naprej. To so odprta vprašanja, ki zagotovo
               napeljujejo v to smer, da bomo morali nekaj spremeniti na tem področju.</p>
               <p>Skratka, zahvaljujem se vam, da ste prišli predstavit to poročilo, ki ga vsako leto
               obravnavamo v Državnem zboru oziroma na tem odboru, na Državni zbor običajno tega
               poročila ne damo. Vsekakor bomo spremljali vaše delo, tako kot boste verjetno
               spremljali tudi vi naše delo in delo vseh tistih, ki jih že tako ali tako nadzirate.
               In vam želim še veliko uspeha pri vašem delu.</p>
               <p>Zdaj dajem besedo najprej gospe Zatler, potem pa, če bo še kdo želel, drugače bi pa
               zaključila razpravo, če ste za to. Gospa Zatler, izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp34">

               <speaker>GOSPA MAG. RENATA ZATLER:</speaker>

               <p>Bom zelo kratka.</p>
               <p>Poudarila bi, da Ministrstvo za pravosodje in javno upravo analizira 500 zavezancev k
               poročilu. In po naših podatkih je preko 8.000 vlog, samo 243 pritožb, gledano z
               vidika zavezancev, ki jih mi spremljamo. Zavedati se pa moramo, da jih je 10.000. Ti
               podatki, ki so pri informacijski pooblaščenki, so drugačni, ampak kažejo na to, da je
               izven področja javnega oziroma teh 500 državnih in lokalnih samouprav v bistvu res
               problem, najbrž večji, kot pa je tukaj. Se pravi, da je zavedanje v delu, ki se
               nanaša na državne organe, bistveno večje kot pa v delu, ki se nanaša na druge
               zavezance. Zato bi poudarila, da tu kljub vsemu porasta pritožb ni, v tem delu. Bi pa
               še poudarila, da tudi zaračunavanje, stroški so samo izjemoma v tem delu, teh 500
               zavezancev, ki se nanašajo na državne <stage type="mag"/>(Nadaljevanje) organe oziroma lokalne skupnosti. Tako da tukaj
               Ministrstvo za pravosodje in javno upravo izrecno vedno opozarja vse zavezance, da
               samo izjemoma zaračunajo stroške. In si so bili samo v 28 primerih. Tako da bi res
               izrecno poudarila, da teh zaračunavanj tu ni.</p>
               <p>Širitev kroga zavezancev. Še enkrat, proučili bomo, ko se bo prenova Zakona o dostopu
               do informacij javnega značaja jeseni začela. Moram povedati, da bomo tu šli v
               razpravo, kjer bo vključenih več deležnikov in bo treba tudi dobro razmisliti glede
               širitve kroga zavezancev, zelo temeljito proučiti to področje. Še enkrat posebej
               poudarjam izobraževanje.</p>
               <p>Glede molka organov pa naslednje. Državni organi in nosilci javnih pooblastil, vsi,
               ki so zavezanci in dolžni spoštovati zakonodajo, ki se nanaša na upravno poslovanje,
               so po Uredbi o upravnem poslovanju dolžni v 15 dneh odgovoriti vsem državljanom na
               vse dopise. In ti roki so zapisani. Gre za to, da dejansko, če gledamo s tega
               vidika...</p>
            </sp>
            <sp xml:id="SDT6-OZPJUILS-redna-3-2012-07-04.sp35">

               <speaker>PREDSEDNICA EVA IRGL:</speaker>

               <p>Roki so zapisani, kajne... /Smeh./</p>
            </sp>
            <sp xml:id="SDT6-OZPJUILS-redna-3-2012-07-04.sp36">

               <speaker>GOSPAMAG. RENATA ZATLER:</speaker>

               <p>... bi jih morali tudi spoštovati. Je pa mogoče izven tega tudi še eno polje teh
               organov, ki pa pač tega ne spoštujejo. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp37">

               <speaker>PREDSEDNICA EVA IRGL:</speaker>

               <p>Najlepša hvala tudi vam.</p>
               <p>Mislim, da je želel besedo še gospod Pavlin, potem pa bom dala še zaključno besedo
               gospe informacijski pooblaščenki. Nato bomo pa zaključili razpravo pri tej točki
               dnevnega reda. Izvolite, gospod Pavlin.</p>
            </sp>
            <sp xml:id="SDT6-OZPJUILS-redna-3-2012-07-04.sp38">

               <speaker>PETER PAVLIN:</speaker>

               <p>Hvala, gospa predsednica. (Peter Pavlin, Ministrstvo za pravosodje in javno upravo.)
               Mogoče ne bom dovolj kratek, ampak nekaj komentarjev s področja varstva osebnih
               podatkov.</p>
               <p>To sem že tudi povedal na pristojni komisiji Državnega sveta, da smo na področju
               varstva osebnih podatkov približno, to je naša ocena, v 99% primerov običajno
               usklajeni z informacijskim pooblaščencem. Ker pa obstajajo tudi različna mnenja,
               strokovna mnenja, pa v 1% nismo usklajeni. In enega teh primerov je tudi pooblaščenka
               omenila, namreč lanskoletno novelo Zakona o kazenskem postopku, 149.b člen.</p>
               <p>Glede dokaj široke razprave, ki je bila glede prevelikega števila ali pa prehitrega
               sprejemanja številnih zakonov in koliko to vpliva na zasebnost in morda tudi na druge
               človekove pravice. Mislim, se opravičujem, ampak primerjava z Norveško ni najbolj
               primerna, iz naslednjega razloga. Norveška ni država članica Evropske unije, ima
               drugačen ustavni sistem, ustavo konkretno iz leta, mislim, da 1815 ali 1816 in precej
               zadev lahko sprejema z uredbami, ne z zakoni v parlamentu. Kot država članica
               Evropskega gospodarskega prostora pač gre na sistem "pick and choose", kaj sprejme od
               evropskega pravnega reda. In na ta način ima tudi veliko stabilnejšo zakonodajo. V
               Sloveniji, kot v večini držav članic Evropske unije, smo zelo podvrženi pogostemu
               spreminjanju zakonov tudi z vidika prava Evropske unije. Zakaj sem tako podrobno šel
               v to - ker se odpira novo vprašanje, tudi morda podobne intenzitete, kot je opozorila
               informacijska pooblaščenka. Namreč, na nivoju Evropske unije se sprejema znatno
               število uredb, sklepov ali direktiv. V teh uredbah se pojavlja vse večje število
               zbirk osebnih podatkov, poseg v zasebnost, poseg tudi v davčno tajnost in podobno ali
               v svobodo gibanja celo, recimo, cestninjenje, in podobne probleme, na katere sedaj
               opozarja pooblaščenka, je lansko leto zelo sistemsko tudi evropski nadzornik za
               varstvo osebnih podatkov napram Evropski uniji oziroma konkretneje Evropski komisiji.
               Pri tem pa dodajam, tudi s tega vidika je stanje v Sloveniji, da se je informacijski
               pooblaščenec zelo aktivno vključil, mislim, da v zadnjih dveh letih približno ali
               treh letih v zakonodajne postopke na področju Evropske unije. Tu je pa še zmeraj
               določena luknja, ko ministrstva ne pošiljajo pravočasno ali pa dovolj obrazloženo
               predlogov pravnih aktov Evropske unije.</p>
               <p>Glede Zakona o zasebnosti na delovnem mestu. Ne bom govoril zdaj o pristojnostih
               ministrstev, to je neka druga zgodba. Ampak, če bi se šlo v ta zakon, je treba
               pretehtati dve stvari. Prvič, verjetno ne sme biti omejen samo na informacijsko in
               komunikacijsko zasebnost, se pravi, osebne podatke, mobilno telefonijo in podobno,
               ampak verjetno kar na celotno zasebnost na delovnem mestu. Drugo vprašanje je pa
               tudi, da je treba pretehtati, kakšna je situacija. Lahko imamo različna mnenja, ampak
               dokler ni zakona, ki bi določal,<stage type="mag"/>(Nadaljevanje) kaj so posegi v zasebnost na delovnem mestu, bi se lahko
               štelo vsaj z ustavnopravnega vidika, da so vsi posegi v zasebnost na delovnem mestu
               ustavnopravno sporni, vsaj do neke mere. </p>
               <p>Še glede Banke Slovenije in delno ločenega vprašanja tajnih podatkov. Sicer, žal, ni
               tukaj nobenega predstavnika Ministrstva za finance in Ministrstva za notranje zadeve,
               ampak, recimo, Zakon o tajnih podatkih, kolikor se spomnim, ker je področje povezano
               s področjem varstva osebnih podatkov in tudi informacij javnega značaja, je bistven
               tisti zadnji poudarek, ki ga je dala informacijska pooblaščenka, sicer ga je dala z
               vidika sorazmernosti, ampak z vidika tega, da je treba izkazati potrebo po poznavanju
               konkretne zadeve. Se pravi, določbe, mislim, da 2. člena Zakona o tajnih podatkih
               govorijo, kdo je upravičen do tajnih podatkov, poslanci, sodniki in podobno, se
               nanašajo na to, da ni absolutno nobenega varnostnega preverjanja. Še vedno obstaja
               tista splošna pravica biti seznanjen. Se pravi, upravičiti v konkretnem primeru, kot
               velja tudi, recimo, za sodnike. Glede Banke Slovenije pa bi samo opozoril, da delno
               ureja tudi evropski pravni red in da je vprašanje z vidika samostojnosti in
               neodvisnosti Banke Slovenije ter njenega obveščanja, recimo po domače, treba urejati
               verjetno v Zakonu o Banki Slovenije, verjetno v razmerju do Vlade.</p>
               <p>Glede "prostor.go.si". Dejansko v zakonu ni določen noben namen obdelave osebnih
               podatkov z vidika njihove javne objave. Namen je bil obdavčenje. Trenutno se podatki
               lahko uporabljajo bolj za nepremičninsko posredovanje kot pa za karkoli drugega. In
               to zagotovo ni bil in ne bi smel biti namen. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp39">

               <speaker>PREDSEDNICA EVA IRGL:</speaker>

               <p>Hvala tudi vam, gospod Pavlin.</p>
               <p>Zdaj pa dajem besedo informacijski pooblaščenki. Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp40">

               <speaker>NATAŠA PIRC MUSAR:</speaker>

               <p>Zdaj je sicer gospod Jerovšek odšel, ampak bom vseeno vam odgovorila. On pravi, da je
               fino, da javnost lahko preverja, koliko kdo ima, pa če je kdo nakradel in tako
               naprej. Težko pristajam na to. Dajmo danes potem še vsa stanja na transakcijskih
               računih objaviti vseh posameznikov, dajmo vse razgalit! Šele takrat bomo videli,
               koliko je kdo nakradel, pa kje kaj imamo. Pa še doma v štumfe jim dajmo gledat, ker
               tam se tudi veliko skriva. To je "neverending story", nedokončana zgodba in nikoli ne
               bomo prišli do konca. Jaz pravim, ne smemo dopustiti, da javnost linča posameznike
               samo zato, ker institucije pravne države ne delujejo. Tam je treba okrepiti
               pristojnosti in jim povedati, kaj morajo narediti za to, da se te stvari ne bodo
               dogajale.</p>
               <p>Vaše vprašanje, gospa Bratušek. Poslanci od nadzornikov nimate nobene pravice tega
               zahtevati, nobenih podatkov. Lahko pokličete nadzornike na seje preiskovalnih
               komisij, če so ustanovljene, v zvezi z zlorabami pooblastil. Skratka, le v takem
               primeru jih lahko vabite kot priče, drugače do teh podatkov ne morete priti.</p>
               <p>Gospa Irgl, hvala lepa, mimogrede, no, tudi za pohvalo. Res je, ljudje se vse bolj
               zavedajo te pravice, zato je tudi prijav, zahtev več. Ampak številka skoraj 600 molka
               organa pa ni samo zato, ker ljudje veliko več zahtevajo, ampak tudi zato, ker se
               država malce zapira. Jaz sem državi velikokrat rekla, posameznim organom javnega
               sektorja, več stvari, kot boste dali na internet, manj bo zahtev. In tu v okviru
               e-uprave se dela ogromno. To, kar je gospa Zatler povedala, drži, da se pa narediti
               še več. Recimo, Brazilija, Mehika imata dva "luštna" spletna portala, ki kažeta
               porabo vsakega centa vsakega državnega organa, "it'syourmoney.mexico". Takoj, ko
               nekdo zapravi za nekaj, je to na spletni strani in se vidi, za kaj je bil denar
               porabljen. Mimogrede, v Braziliji so tako ugotovili, da je minister nakupil 5.000
               tangic za..., tri pikice, ne vem koga, in se je dalo izkopati iz javno objavljenih
               podatkov.</p>
               <p>Presoja vplivov na zasebnost. Samo en primer iz prakse, s katerim smo se včeraj
               srečali, da boste videli, zakaj je to tako zelo pomembno in potrebno. Včeraj pri nas
               sedijo predstavniki Ministrstva za infrastrukturo, se pogovarjamo o subvencijah za
               plačilo mesečnih vozovnic za dijake in študente za prevoz v šole, in mi začnejo
               govoriti, kakšen informacijski sistem bodo začeli graditi, pa kako bodo uslužbenke na
               šalterjih prevoznikov preverjale, ali je nekdo upravičen do subvencije ali ne -
               takrat so mi šli kar lasje pokonci, ker javna pooblastila predajati uslužbenkam
               oziroma prevoznikom, to je upravni postopek, to je izvajanje <stage type="mag"/>(nadaljevanje) javnih pooblastil, ne moreš ti kar s koncesijo
               tega predati nekomu drugemu, to kot prvo. Kot drugo, ko so mi pa povedali, da v
               okviru e-sociale, centri za socialno delo sedaj okoli tega megalomanskega projekta,
               ki je koštal ne vem koliko milijonov evrov te podatke tam notri že imajo. A res, a to
               na drugem ministrstvu že imajo? Se pravi, ena roka ni vedela, kaj dela druga roka,
               vsaka bo zapravila 20 milijonov evrov na koncu za isto stvar in bomo imeli dva
               različna sistema povsem brez potrebe in kopičenje osebnih podatkov pri prevoznikih na
               enem ministrstvu in na drugem ministrstvu, zato ker enostavno pri presoji vplivov za
               zasebnost je pa to treba narediti pa pogledati, kaj že imamo in kaj lahko naredimo in
               kako to vpliva na zasebnost. To je izjemno pomembno. Samo gospe ../Nerazumljivo./..
               moram replicirati, saj je vse lepo in prav, da na to poročilo dajete veliko poudarkov
               in da ste z njim zadovoljni, ampak moram povedati teh 500 organov javnega sektorja
               seveda sama poroča vam, lahko napišejo v poročilo kar hočejo, naši podatki kažejo, da
               stanje ni tako rožnato. Res pa je, da se strinjam z vami, da jih je več izven ožje
               državne uprave, je pa to poročilo osnova samo poročanja, ni nobenih vhodnih in
               izhodnih podatkov, ki bi jih lahko nekdo kontroliral.</p>
               <p>Hvala lepa. Jaz upam, da sem na vse odgovorila, da bodo tudi kolegi pravobranilci, ki
               jih pozdravljam, ker jih prej nisem imela možnosti pozdraviti. Hvala lepa. </p>
            </sp>
            <sp xml:id="SDT6-OZPJUILS-redna-3-2012-07-04.sp41">

               <speaker>PREDSEDNICA EVA IRGL:</speaker>

               <p>Hvala lepa. Še enkrat se zahvaljujem informacijski pooblaščenki pa tudi njenima
               sodelavkama in ostalim, ki so bili vabljeni k tej točki dnevnega reda. Zaključujem z
               razpravo.</p>
               <p>Dajem na glasovanje sklep, ki je prav tako seznanitvene narave: "Odbor za pravosodje,
               javno upravo in lokalno samoupravo se je seznanil z letnim poročilom informacijskega
               pooblaščenca za leto 2011 in ga ocenjuje kot ustreznega ter meni, da njegova
               obravnava na seji DZ ni potrebna." Sklep dajem na glasovanje. Glasujemo.</p>
               <p>Kdo je za? (11 članov.) Kdo je proti? (Nihče.)</p>
               <p>Ugotavljam, da je sklep sprejet.</p>
               <p>Zaključujem to točko dnevnega reda.</p>
               <p>Lahko nas zapustite.</p>
               <p>Sedaj prehajamo na <title> 3. TOČKO DNEVNEGA REDA - OBRAVNAVA POROČILA O DELU DRŽAVNEGA
                  PRAVOBRANILSTVA REPUBLIKE SLOVENIJE ZA LETO 2011. </title>Kot gradivo ste prejeli
               poročilo objavljeno na spletni strani DZ v Poročevalcu in sicer z dnem 31. maj 2012.
               Prejeli ste tudi mnenje Komisije Državnega sveta za državno ureditev z dne 21. junij
               2012. K tej točki dnevnega reda pa smo vabili državno pravobranilstvo RS ter Komisijo
               državnega sveta za državno ureditev. Pričenjamo z obravnavo skupnega letnega poročila
               o delu državnega pravobranilstva v letu 2011. Najprej sprašujem, ali želi besedo
               predstavnik državnega pravobranilstva RS oziroma generalni državni pravobranilec dr.
               Boštjan Tratar za uvodna pojasnila? Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp42">

               <speaker>DR. BOŠTJAN TRATAR:</speaker>

               <p>Hvala, spoštovana predsednica. Spoštovane poslanke in poslanci. Predstavnik Državnega
               sveta gospod Vnučec. Predstavniki ministrstva za pravosodje. Dovolite par besed k
               poročilu, ki je predmet obravnave na tem odboru.</p>
               <p>Verjetno lahko ugotovim tako kot moja predhodnica, da je delo državnega
               pravobranilstva na sedežu v Ljubljani in na osmih oddelkih po Sloveniji zaznamoval
               občutno povečanje pripada števila za del na Državno pravobranilstvo, kar je seveda
               obremenitev za organ, ki je kadrovsko in finančno omejen. Sama struktura poročila je
               taka, da se najprej predstavljeni tako imenovani predhodni postopki, to so tisti
               postopki, ko poskuša državno pravobranilstvo samo torej preden bi zadeva prišla na
               sodišče in obremenila sodišče, razrešiti sporna razmerja posameznikov za državo. To
               je tako po Zakonu o varstvu pravice dostojne brez nepotrebnega odlašanja, po Zakonu o
               kazenskem postopku glede poravnavanja o odškodnin za nezakonit pripor, zapor. Tretja
               podlaga je samo Zakon o državnem pravobranilstvu, kjer je pa samo število zadev
               nekoliko manjše. V tem primeru to ni spodbuden podatek, kajti to pomeni, da se
               posamezniki neposredno obračajo na sodišče, kajti ta pravna podlaga ne pomeni
               procesne predpostavke kot ostali dve in seveda se tožniki torej prvič svojo sporno
               zadevo postavijo na <stage type="mag"/>(nadaljevanje) sodišče
               namesto, da bi pravobranilstvo poskušalo že predhodno na mirni način rešiti
               zadevo.</p>
               <p>Nadalje prikazujemo število zadev po Zakonu o alternativnem reševanju sporov. Gre za
               torej vključevanje državnega pravobranilstva v postopek mediacije, po zakonu, ki je
               bil sprejet v letu 2010. Neka primerjava podatkov torej še ni možna. Gotovo to
               dokazuje, da je tudi država pripravljena se vključevati v te postopke mirnega
               razreševanja sporov. Z nedavno spremembo zakona torej Zakona o alternativne
               razreševanju, ki jo je prinesel interventni zakon pa je bilo tudi na predlog
               pravobranilstva doseženo v popolnosti načelo dispozitivnosti vključevanja v te
               postopke, kar pomeni, da tudi država te postopke prostovoljno vključuje ne pa, da je
               država prisiljena in potem, razen v primeru, ko posamezni spori ne bi bili primeri za
               to vrsto razreševanja sporov pasivno obremenjevati pravzaprav pravobranilstvo in pa
               vlado, kajti če je želelo pravobranilstvo odkloniti sodelovanje v postopku mediacije
               je morala o tem odločati sama vlada, kar je bilo po našem mnenju dvignjeno na
               preveliko raven in obremenjevalo vse te organe.</p>
               <p>V nadaljevanju je poročilo prikazano število na tako imenovanem pravdnem področju, ki
               pa smo ga, glede na preteklo leto nekako razdelili, kajti ugotovili smo, da v tej
               kvoti predstavlja več kot 50 % delovno pravne zadeve in smo z organizacijskimi
               spremembami v smislu racionalizacije in specializacije v okviru državnega
               pravobranilstva, kar so bila nenazadnje tudi priporočila računskega sodišča v bistvu
               ustanovili novi oddelek, ki tako zmore obvladovati večje število zadev in na tak
               način smo počrpali tudi notranje kadrovske rezerve in se torej prilagodili, kako naj
               rečem, omejenosti sredstev.</p>
               <p>Prikazujemo izvršilne zadeve, kjer je alarmanten podatek, da se število izvršilnih
               zadev, se pravi, zadev, ko država na prisilni način izterjuje obveznosti do države
               torej obveznosti do posameznikov, obveznosti države do posameznikov, da je število
               teh zadev naraslo za torej 50 %, kar je velika številka, in da je znesek izterjevanja
               v teh izvršilnih postopkih okoli 100 milijonov evrov, kar je velikanska vsota.
               Nadaljnji zastrašujoč podatek je, da je samo v lanskem letu državno pravobranilstvo,
               ko prijavlja terjatve v stečajne postopke prijavilo za 200 milijonov dolga, terjatev
               v stečajne postopke. To poročilo je bilo poslano vsem ministrstvom in seveda morebiti
               bi veljalo razmisliti skupaj z ministrstvom za finance, predvsem pa davčno upravo,
               kajti v te stečajne postopke se pojavljajo predvsem davčne obveznosti, kako pravi čas
               zamejiti torej, da ne bi prihajalo do takšnega visokega dolgovanega zneska do
               države.</p>
               <p>Potem so prikazani nepravdni in upravni postopki. Tukaj bi omenil predvsem povečanje
               števila predlogov za vpis v zemljiško knjigo, kar je pač posledica novo sprejetega
               zakona o zemljiški knjigi, ki torej ob njegovi uveljavitvi so nekateri pohiteli z
               vpisovanjem v zemljiško knjigo, česar niso storili do takrat. Po drugi strani pa je
               torej zakon prinesel dolžnost, da državno pravobranilstvo tudi za družbo, za
               avtoceste itd., vlaga te zemljiško knjižne predloge.</p>
               <p>Na koncu je prikazano tudi aktivnost državnega pravobranilstva na tako imenovanem
               evropskem oddelku se pravi zastopanju pred Evropskim sodiščem za človekove pravice in
               pred <stage type="mag"/> (Nadaljevanje) sodišči Evropske unije.
               Raznovrstno zadevo pred Evropskim sodiščem za človekove pravice je vedno večja. Tukaj
               ne gre več samo za uveljavljanje kršitev v zvezi z nerazumno dolgim trajanjem sodnih
               postopkov, temveč tudi druge nove zadeve, zlasti glede kršitve pravice do družinskega
               življenja, pravice zapornikov, torej tudi izbrisani, je bila nedavna odločitev. Pa
               tudi kršitve, ki se očitajo prekrškovnim postopkom, češ da ni izvedena glavna
               obravnava. Mogoče zanimiv podatek, da je državno pravobranilstvo po sodbah Evropskega
               sodišča lani plačalo 25 tisoč Evrov, tam nekje, med tem ko je letos že na polovici,
               je pravobranilstvo, če v to vsoto štejem tudi znesek izbrisanih, dolžno plačati 200
               tisoč evrov. Morebiti, da se na koncu dotaknem še razmerja, torej odnosa državnega
               pravobranilstva v razmerju do nosilca pravosodne uprave, to je Ministrstva za
               pravosodje. Z ministrom za pravosodje sva se že sestala. Predstavil sem mu vlogo in
               položaj državnega pravobranilstva, položaj znotraj pravosodja. Mnenja sem, da za
               učinkovito uveljavljanje pravice do sodnega varstva je potreben tudi razvoj, ne samo
               sodstva, ampak vsem pravosodnih organov, kajti sodstvo samo, torej že odloča, vendar
               za kvalitetno sojenje so potrebni kvalitetni sprožilni postopki in na drugi strani
               kvalitetna obramba, kar je ne nazadnje tudi naloga državnega pravobranilstva, kadar
               zastopa državo. Z ministrom sva se strinjala, da ima nadaljnji razvoj pravobranilstva
               kot pravosodnega organa velik pomen tudi pri zagotavljanju pravice do sodnega varstva
               in razvoja pravosodja na sploh. Zagotovil je, da si bo skupaj z državnim
               pravobranilstvom, tako kar zadeva organizacijsko strukturo pravobranilstva, kot tudi
               na področju zakonodaje, prizadeval h krepitvi pravobranilstva kot organa. Glede na
               opravljeno delo in glede na ta zagotovila, torej gledam optimistično na nadaljnji
               razvoj pravobranilstva in s tem zaključujem ta moj dodatek k poročilom.</p>
            </sp>
            <sp xml:id="SDT6-OZPJUILS-redna-3-2012-07-04.sp43">

               <speaker>PREDSEDNICA EVA IRGL:</speaker>

               <p>Najlepša hvala gospod Tratar. Sedaj sprašujem ali želi Vlada še dopolnilno
               obrazložiti k poročilu pravobranilstvu svojo uvodno obrazložitev. Izvolite gospod
               Valentinčič.</p>
            </sp>
            <sp xml:id="SDT6-OZPJUILS-redna-3-2012-07-04.sp44">

               <speaker>DUŠAN VALENTINČIČ:</speaker>

               <p>Hvala lepa. Ministrstvo je podrobno proučilo poročilo državnega pravobranilstva za
               lansko leto in ugotavlja, da se je število obravnavanih zadev bistveno povečalo v
               lanskem letu, kar za 2 tisoč, v primerjavi z letom 2010. Po drugi strani je pa
               pravobranilstvo vso to delo opravilo z manj proračunskega denarja, z manjšim
               proračunom in z manjšim številom zaposlenih. To se mi zdi pomembno poudariti. Tako
               da, ministrstvo se zaveda pomena pravobranilstva za to državo, zato bo tudi v skladu
               s svojimi pristojnostmi še naprej podrobno spremljalo razmere na pravobranilstvu in
               po potrebi tudi sprejelo ustrezne ukrepe. Ob temu naraščanju števila določenih zadev
               pa velja tudi za konec poudariti in to se mi zdi pomembno, da se je pa število
               zahtevkov na podlagi Zakona o varstvu pravic do sojenja brez nepotrebnega odlašanja
               zmanjšalo, kar kaže ne nazadnje na to, da zakon deluje v praksi. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp45">

               <speaker>PREDSEDNICA EVA IRGL:</speaker>

               <p>Hvala tudi vam. Gospod iz Državnega sveta ne bo poročal, smo dobili zraven vaše
               mnenje. Sprašujem, če želi kdo od članic in članov odbora razpravljati k poročilu?
               Gospa Dimic, izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp46">

               <speaker>IVA DIMIC (PS NSi):</speaker>

               <p>Dober dan. Lep pozdrav! Hvala za besedo. <stage type="mag"/>
               (nadaljevanje) Jaz bi čisto na kratko malo pokomentirala poročilo in ob tem izrazila
               pohvalo nad obsegom in uspešnostjo upravnega dela državnega pravobranilstva v letu
               2011. Kljub vsemu pa vam bi zastavila nekaj vprašanj. Osredotočila bi se predvsem na
               področje varstva pravice do sojenja brez nepotrebnega odlašanja. Vsem je znano, da
               pred kratkim smo v Državnem zboru sprejeli novelo zakona o varstvu pravice do sojenja
               brez nepotrebnega odlašanja in predmetna novela predstavlja deloma tudi podlago za
               vzpostavitev poimenske evidence sodnikov pri ugodenih nadzorstvenih pritožbah. V
               vašem poročilu v poglavju 4 in 16 obravnavate kršitve pravice do sojenja v razumnem
               roku in predstavljate višino zahtevane in priznane odškodnine zaradi kršitve te
               pravice. In glede na to, da je državno pravobranilstvo ne nazadnje državni organ, vas
               sprašujem, ali državno pravobranilstvo obvešča posamična sodišča oziroma predsednike
               sodišč o tem, koliko in v katerih zadevah je bil vložen zahtevek za izplačilo
               odškodnine, zlasti pa o tem, da je bilo takemu zahtevku ugodeno in izplačana
               odškodnina. V poročilu nisem zasledila, da bi državno pravobranilstvo zoper
               posamičnega sodnika oziroma predsednika posamičnega sodišča zahtevalo povračilo
               izplačane odškodnine zaradi kršitve pravic do sojenja brez nepotrebnega odlašanja.
               Imela sem pomislek. Ne nazadnje se mi zdi nekoliko nepravično, da breme
               nepravočasnega dela sodnikov oziroma predsednikov sodišč nosimo vsi davkoplačevalci.
               Vsak mora biti, tako kot v gospodarstvu ali kje drugje, odgovoren za pravilno in
               pravočasno delo, in ne nazadnje se zavedati, da se nosijo tudi posledice, če te
               odgovornosti ne izpolnjujejo. Zato vas še sprašujem, ali je bila takšna zahteva
               mogoče oziroma tožba doslej že vložena in če ne, zakaj ne? V večini ugodnih
               nadzorstvenih pritožb je razlog za nerazumen dolg postopek, bodisi prepočasno delo
               sodnika ali neaktivnost predsednika sodišča, ki v okviru njegovih zakonskih
               pooblastil ni ukrenil potrebno, da bi to odpravil, da bi bilo v posamični zadevi
               odločeno brez nepotrebnega odlašanja. Zahvaljujem se vam za odgovor.</p>
            </sp>
            <sp xml:id="SDT6-OZPJUILS-redna-3-2012-07-04.sp47">

               <speaker>PREDSEDNICA EVA IRGL:</speaker>

               <p>Boste lahko odgovorili, gospod Tratar, generalni državni pravobranilec. Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp48">

               <speaker>DR. BOŠTJAN TRATAR:</speaker>

               <p>Torej ne vem, če bom odgovoril na vse vidike, ki ste jih postavila. Gotovo je sojenje
               v nerazumnem roku bil sistemski problem, kar pomeni problem, ki ne zadeva konkretnega
               in posameznega sodnika, ampak problem, ki je nastal na ravni države. Ja, državno
               pravobranilstvo je, mislim, da v lanskem letu napravilo pregled izplačanih odškodnin
               in sicer po sodiščih. In to poročilo je bilo poslano Ministrstvu za pravosodje,
               sodnemu svetu in Vrhovnemu sodišču in je naletelo pravzaprav na dober odziv, kajti
               tudi posamezna sodišča potem, mislim da celjsko sodišče in sodišče v Novi Gorici je
               samo zahtevalo ta poročila. Za njih smo naredili dodatno specifikacijo zadev, tako da
               smo, čeprav to presega našo pristojnost, torej želimo tudi na ta način prispevati k
               temu, da bi se na ravni države sodni zaostanki zmanjševali.</p>
            </sp>
            <sp xml:id="SDT6-OZPJUILS-redna-3-2012-07-04.sp49">

               <speaker>PREDSEDNICA EVA IRGL:</speaker>

               <p>Najlepša hvala. Sprašujem, če želi še kdo razpravljati? Če ne, potem bi želeli,
               gospod Pavlin. Izvolite.</p>
            </sp>
            <sp xml:id="SDT6-OZPJUILS-redna-3-2012-07-04.sp50">

               <speaker>PETER PAVLIN:</speaker>

               <p>Hvala gospa predsednica. Peter Pavlin, za pravosodje in javno upravo. Morda samo
               dopolnilna informacija k temu kar je rekel generalni državni pravobranilec. Opozoril
               je na sistemske razloge. Vemo kateri so, izhajajo iz leta 1994 in 1995. Načeloma bi
               morali na daljši rok biti odpravljeni. Mislim ne na daljši rok, zdaj že na krajši rok
               odpravljeni, pa tudi v povezavi s projektom Lukenda in mislim, da se počasi
               približujemo k temu, da se bo šlo bolj osredotočeno ugotavljanje tega ali so
               zaostanki na določenem sodišču še vedno sistemske narave ali <stage type="mag"/> (Nadaljevanje) lahko govorimo že o bolj subjektivnih razlogih.
               Konec koncev, kot je bilo omenjeno, sprejeta je bila letos Novela Zakona o varstvu
               pravice do sojenja brez nepotrebnega odlašanja, v kateri se nahaja tudi tisti seznam
               oziroma evidenca ugodenih nadzorstvenih pritožb tudi s podatki o osebnem imenu
               sodnika. In ni namen ne ministrstva ne državnega pravobranilstva, da bi uvajali
               disciplinske, nadzorne, odškodninske ali kakršnekoli postopke. Namen je seveda doseči
               učinkovito delovanje celotnega sistema. Se pravi, reševanja zadev pred sodišči v
               razumnem roku, kar pa je najmočnejša in tudi najbolj logična pristojnost v rokah
               samih sodnikov in sodišč in predsednikov sodišč. Hvala.</p>
            </sp>
            <sp xml:id="SDT6-OZPJUILS-redna-3-2012-07-04.sp51">

               <speaker>PREDSEDNICA EVA IRGL:</speaker>

               <p>Najlepša hvala tudi vam. Vsi, ki ste želeli razpravljati, ste dobili besedo. Zato
               sedaj zaključujem z razpravo in na glasovanje dajem naslednji sklep. Odbor za
               pravosodje, javno upravo in lokalno samoupravo se je seznanil s poročilom o delu
               Državnega pravobranilstva Republike Slovenije za leto 2011 in ga ocenjuje kot
               ustreznega ter meni, da njegova obravnava na seji Državnega zbora ni potrebna. Takšen
               sklep dajem sedaj na glasovanje. Glasujemo.</p>
               <p>Kdo je za? (10 članov.) Kdo je proti? (Nihče.)</p>
               <p>Ugotavljam, da je sklep sprejet.</p>
               <p>Zaključujem to točko dnevnega reda. Zaključujem tudi sejo. Vse vabljene lepo
               pozdravljam, vsem skupaj pa želim prijeten dan še naprej. Srečno. <title> Seja je bila
                  končana 4. julij 2012 ob 16.00. </title>
               </p>
            </sp>
         </div>
      </body>
   </text>
</TEI>

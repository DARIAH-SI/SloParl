<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-Skupna-2012-10-29">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zunanjo politiko</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session" corresp="#SDT6-Skupna-2012-10-29.OZZP">384F3091196B3135C1257D1F005A6662</idno>
               <idno type="custom" subtype="session" corresp="#SDT6-Skupna-2012-10-29.OZZEU">684373EBC686FE12C1257D1F005A6663</idno>
               <idno type="custom" subtype="day" corresp="#SDT6-Skupna-2012-10-29.OZZP">6DB33E243DE1AF65C1257AA600514878</idno>
               <idno type="custom" subtype="day" corresp="#SDT6-Skupna-2012-10-29.OZZEU">5ED422FD3FE56DCBC1257AA600515B7E</idno>
               <idno type="URI" corresp="#SDT6-Skupna-2012-10-29.OZZP">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=6DB33E243DE1AF65C1257AA600514878</idno>
               <idno type="URI" corresp="#SDT6-Skupna-2012-10-29.OZZEU">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=5ED422FD3FE56DCBC1257AA600515B7E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-Skupna-2012-10-29.OZZP" n="19">
               <name>nujna seja</name>
               <date when="2012-10-29"/>
            </setting>
            <setting who="#SDT6-Skupna-2012-10-29.OZZEU" n="15">
               <name>nujna seja</name>
               <date when="2012-10-29"/>
            </setting>
         </settingDesc>
         <particDesc>
            <listOrg>
               <org xml:id="SDT6-Skupna-2012-10-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-Skupna-2012-10-29.OZZP">
                        <orgName key="OZZP">Odbor za zunanjo politiko</orgName>
                     </org>
                     <org xml:id="SDT6-Skupna-2012-10-29.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZUNANJO POLITIKO</stage>
            <stage type="session">19. nujna seja</stage>
            <stage type="title">ODBOR ZA ZADEVE EVROPSKE UNIJE</stage>
            <stage type="session">15. nujna seja</stage>
            <stage type="date">(29. oktober 2012)</stage>
            <stage type="chairman">Skupno sejo sta vodila Jožef Horvat, predsednik Odbora za zunanjo politiko, in
            mag. Marko Pogačnik, podpredsednik Odbora za zadeve Evropske unije.</stage>
            <stage type="time">Seja se je pričela ob 13. uri. </stage>
            <stage type="mag"/>


            <sp xml:id="SDT6-Skupna-2012-10-29.sp1">

               <speaker>PODPREDSEDNIK MAG. MARKO POGAČNIK:</speaker>

               <p>Spoštovane kolegice in kolegi! Pričenjam 15. nujno sejo Odbora za zadeve Evropske
               unije, ki bo potekala skupaj z Odborom za zunanjo politiko.</p>
               <p>Obveščam vas, da so zadržani in se seje ne morejo udeležiti naslednji člani odbora:
               predsednik odbora, gospod Roman Jakič. Na seji kot nadomestni člani odbora s
               pooblastili sodelujejo gospod Jožef Horvat, ki nadomešča gospo Ivo Dimic, in gospa
               Sonja Ramšak, ki nadomešča gospo Janjo Napast.</p>
               <p>Na sejo so bili vabljeni predstavniki Vlade. Posebej pozdravljam ministra za zunanje
               zadeve, gospoda Karla Erjavca, ter predsednik Komisije za mednarodne odnose in
               evropske zadeve Državnega sveta, gospod Vincenc Otoničar. Vse navzoče še enkrat lepo
               pozdravljam!</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red. Ker v poslovniškem roku nisem prejel predlogov za njegovo spremembo, je določen,
               kot je bil predlagan s sklicem.</p>
               <p>Odboru predlagam, da združimo obravnavo obeh točk dnevnega reda. Ali kdo nasprotuje
               takšnemu predlogu? Ugotavljam, da ne. Zato besedo predajam predsedniku Odbora za
               zunanjo politiko.</p>
            </sp>
            <sp xml:id="SDT6-Skupna-2012-10-29.sp2">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Marko Pogačnik.</p>
               <p>Spoštovane poslanke in spoštovani poslanci! Pričenjam 19. nujno sejo Odbora za
               zunanjo politiko.</p>
               <p>Obveščam vas, da so zadržani oziroma da na seji sodelujejo kot nadomestne članice in
               člani naslednje poslanke in poslanci: namesto gospoda Danijela Krivca gospa Alenka
               Jeraj, namesto gospoda Dragutina Mateja gospa Romana Tomc. Obe dobrodošli na Odboru
               za zunanjo politiko! Za današnjo sejo pa se je opravičil Roberto Battelli. Prejel sem
               tudi opravičilo predsednika Vlade. Tudi sam pozdravljam vse prisotne, še posebej
               gospoda ministra za zunanje zadeve Karla Erjavca s sodelavci in gospoda Otoničarja,
               predstavnika Državnega sveta.</p>
               <p>Prehajamo na določitev dnevnega reda seje odbora. S sklicem seje ste prejeli dnevni
               red. Ker v poslovniškem roku nisem prejel predlogov za njegovo spremembo, je določen,
               kot je bil predlagan s sklicem.</p>
               <p>Tudi jaz odboru predlagam, da združimo obravnavo obeh točk dnevnega reda, razen če
               kdo temu nasprotuje. Ugotavljam, da ne.</p>
               <p>Prehajamo na <title>1. in 2. TOČKO DNEVNEGA REDA - PREDLOG PRORAČUNA REPUBLIKE
                  SLOVENIJE ZA LETO 2013 (DP 2013, EPA 692/VI) IN PREDLOG PRORAČUNA REPUBLIKE
                  SLOVENIJE ZA LETO 2014 (DP 2014, EPA 693/VI).</title>
               </p>
               <p>Gradivo je bilo objavljeno na spletni strani Državnega zbora, v Poročevalcu z dne
               12.10.2012.</p>
               <p>Predlog obeh proračunov bomo v skladu s tretjim odstavkom 157. člena Poslovnika
               Državnega zbora obravnavali z vidika svojih pristojnosti, torej le v tistem delu, ki
               se nanaša na Ministrstvo za zunanje zadeve.</p>
               <p>Preden bom dal besedo gospodu ministru, vas obveščam še, da gospoda Boruta Pahorja na
               tej seji nadomešča gospod Matevž Frangež, ki ga lepo pozdravljam.</p>
               <p>Besedo ima minister za zunanje zadeve, gospod Karl Erjavec za uvodno predstavitev
               obeh proračunov.</p>
            </sp>
            <sp xml:id="SDT6-Skupna-2012-10-29.sp3">

               <speaker>KARL ERJAVEC:</speaker>

               <p>Lep pozdrav! Hvala za besedo.</p>
               <p>Moram reči, da Ministrstvo za zunanje zadeve, če pogledamo številke, daje vtis, kot
               da se njegova proračunska sredstva povečujejo. Žal moram povedati resnico, ne glede
               na to, da so številke višje, dejansko se proračun znižuje, ker je to povišanje vezano
               na to, da je bilo več sredstev dodeljenih za tako imenovane mednarodne obveznosti.
               Veste, da Slovenija je že nekaj časa do mednarodnih organizacij dolžnica, da <stage type="mag"/><stage>(nadaljevanje)</stage> ne plačuje redno vseh članarin in
               vlada želi pač s počasnim povečanjem teh sredstev priti do pozitivne nule, kar
               pomeni, da bi bile vse članarine in obveznosti do mednarodne organizacije plačane
               pravočasno.</p>
               <p>Lahko povem, da na te mednarodne obveznosti Ministrstvo za zunanje zadeve nima
               kakšnega vpliva, gre za to, da pač smo se v 90-ih letih prizadevali, da smo postali
               člani teh mednarodnih organizacij, seveda pa to terja tudi nekaj denarja. Gre za
               organizacije kot je Organizacija Združenih narodov, potem OECD in še kakšne druge
               zadeve, zlasti nas bremenijo mirovne operacije, mirovne misije, kjer tam, kot članica
               mednarodnih organizacij moramo pač dati tudi svoj prispevek, ki je natančno določen
               po pravilih teh mednarodnih organizacij. Gre zlasti zopet za organizacijo Združenih
               narodov, kjer v okviru njene aktivnosti se izvajajo določene aktivnost in seveda
               države članice smo dolžne te aktivnosti financirati. Res pa je, da težko napovedujemo
               za naprej, kakšne bodo te aktivnosti, kakšne bodo te misije in zato je zelo težko
               planirati, kakšne bodo obremenitve, ki so pa pač natančno določene z internimi
               pravili teh organizacij.</p>
               <p>Kot rečeno sredstva se za delovanje Ministrstva za zunanje zadeve dejansko znižujejo.
               V letošnjem letu je prišlo tudi do združevanja, tako je del službe za vlade, za
               Evropske zadeve prešlo tudi direktno na Ministrstvo za zunanje zadeve. To seveda tudi
               pomeni dodatne obveznosti, ker smo prejeli tudi 81 uslužbencev iz tega naslova. Moram
               reči, da že v letu 2012, zaradi rebalansa smo bili primorani opraviti določene
               aktivnosti, zato da bomo lahko pač izpolnili obveznosti, ki nam jih nalaga rebalans
               iz leta 2012.</p>
               <p>Moram povedati, da glede na znano javnofinančno situacijo pa praktično na vseh
               postavkah manjkajo sredstva, zaradi tega smo morali že sedaj zmanjšati določene
               materialne stroške in tudi stroške za osebne dohodke, ker bi rad poudaril, da
               Ministrstvo za zunanje zadeve, razen stroškov za osebne dohodke in za materialne
               stroške praktično drugih stroškov nima, kakšnih večjih investicij si pač tudi ne
               moremo privoščiti. Nimamo pa tudi ne za seboj kakšnega sektorja, kot ima na primer
               Ministrstvo za šolstvo, ki mora skrbeti potem tudi za področje šolstva ali pa
               Ministrstvo za zdravje, ki je tudi odgovoren za področje zdravstva v celoti. Mi smo
               klasično ministrstvo, s klasičnimi nalogami in glavna obremenitev so pravzaprav
               osebni dohodki in pa materialni stroški. Povedal sem, da že v letošnjem letu smo
               izvajali določene ukrepe. Kar se tiče mase za osebne dohodke smo bili primorani pač
               tudi upokojiti nekatere sodelavcev, tudi prekiniti nekatera delovna razmerja za
               določen čas, bistveno smo zmanjšali tudi študentsko delo, če je še v lanskem delu bil
               ta strošek precej visok, smo ga v letošnjem letu zmanjšali za polovico. In pa tudi
               smo morali zato, da bomo lahko izvršili obveznosti iz <stage type="mag"/><stage>(Nadaljevanje)</stage> proračuna, kar se tiče mase plač, za osebne dohodke,
               smo bili primorani ugotoviti tudi določene presežke iz naslova poslovnih viškov. Ker
               veste, da takrat, ko je Vlada združevala posamezne državne organe, je bilo tudi
               dogovorjeno, da bo to prispevalo k bolj racionalnemu izvajanju nalog. In kot rečeno,
               mi smo prevzeli del Službe Vlade za evropske zadeve in smo morali tudi iz tega
               naslova skrčiti število zaposlenih in iz tega naslova smo letos zmanjšali število
               uslužbencev. Se pravi, iz poslovnih razlogov smo zmanjšali za 5 uslužbencev. Glede na
               proračun, ki ga imam pred seboj, se bojim, da tudi v naslednjem letu ne bo mogoče s
               tako nizko maso za osebne dohodke zagotoviti vsem zaposlenim delovno razmerje. Zato
               bomo skušali prihraniti z razmislekom o tem, kako bi še nadalje zmanjšali
               diplomatsko-konzularno mrežo. Tu pričakujem, da bi tudi v okviru današnje razprave
               spregovorili nekaj besed. Potem tudi s pomočjo ZUJF-a, ki omogoča tudi predčasno
               upokojevanje. Upam pa, da ne bo treba tudi v letu 2013 odpustiti uslužbencev zaradi
               poslovnih razlogov. Sredstva za plače za leto 2013 so zmanjšana za 10%, in to seveda
               pomeni toliko manj sredstev za zaposlene. Lahko še to povem, da do konca letošnjega
               leta bomo zmanjšali število zaposlenih za 21, tako da do konca leta bo imelo
               Ministrstvo za zunanje zadeve zaposlenih 675 uslužbencev. Kot rečeno, glede na
               dodeljeno maso za osebne dohodke za leto 2013 bomo skušali na čim bolj mehke načine
               najti rešitve, da bomo v okviru proračunskega postavke, ki je določena v okviru mase
               za osebne dohodke. Bojim pa se, da bo vseeno treba najti rešitev tudi v okviru
               poslovnih viškov.</p>
               <p>Kar se tiče mednarodnih obveznosti, sem že nekaj povedal, da ravno ta postavka daje
               videz, kot da proračun Ministrstva za zunanje zadeve raste. V letu 2011 je bilo
               namenjenih za mednarodne obveznosti samo 8,2 milijona evrov. In zaradi tega, pa tudi
               ni bilo to samo v letu 2011, tudi v letu 2010 in v preteklih letih, se je nabralo
               toliko neplačanih obveznosti do mednarodnih organizacij. Zato smo že letos v
               rebalansu, ker nam je že grozilo, da bodo kakšne mednarodne organizacije nam
               zagrozile, da ne bi več imeli glasovalnih pravic, to je ena hujših sankcij, smo v
               rebalansu namenili 15,8 milijona evrov. V letu 2013 načrtujemo plačilo v višini
               skoraj 20 milijonov evrov. Sem spada tudi OECD, 2,1 milijona evrov in pa Evropski
               razvojni sklad, kjer bomo namenili 6 milijonov evrov. Moram pa reči, da ta denar za
               Evropski razvojni sklad je obveznost države. Tu ne gre za to, da bi se mi lahko
               odločali, ali bomo dali ta denar ali ne, ampak gre za obveznost, ki je <stage type="mag"/><stage>(Nadaljevanje)</stage> obvezna za vse države članice
               Evropske unije. V letu 2014 pa prav tako načrtujemo skoraj 20 milijonov evrov, ampak
               kljub povečanju obsega teh sredstev še vedno to ne bo zadostovalo, da bi poravnali
               vse članarine, vse obveznosti in še del dolga iz preteklih let. Vendar ob tem
               pristopu pričakujemo, da bomo v nekaj letih prišli do pozitivne ničle, kot sem se
               izrazil v uvodu. Seveda pa glede na to dinamiko sredstev ni bojazni, da bi kakšna
               mednarodna organizacija nam zagrozila z odvzemom ali pa z začasnim suspenzom
               glasovalnih pravic. Tako smo tukaj, ko so bila načrtovana ta sredstva, sledili tudi
               temu cilju, da ne bi bili pod tem pritiskom.</p>
               <p>Kar se tiče zaposlovanja v letu 2013, mislim, da sem dolžan tudi nekaj besed v zvezi
               s tem. Načrtujemo, da bomo imeli 654 zaposlenih, kar pomeni, da tudi v letu 2013 bo
               treba zmanjšati število za 21 zaposlenih. Nekaj sem že govoril o tem, na kakšen način
               to načrtujemo. S predčasnimi upokojitvami, tudi z upokojitvami, kjer imamo problem v
               zvezi z diplomati, ki so službovali v Beogradu, če smem tako reči, gre za diplomate v
               času SFRJ. Mislim, da je tu dogovor tudi z ministrom za delo, da bo podal ustrezno
               navodilo Zavodu za pokojninsko in invalidsko zavarovanje, ker gre tu za problem let
               in če ta leta niso priznana, potem nekateri ne bodo dosegli polnega pogoja za
               upokojitev. Nekateri pa se ob takšnem pogoju ne želijo upokojiti, ker bi šlo to tudi
               na račun višine njihove pokojnine. Treba se je pa zavedati, da ti diplomati so bili
               takrat poslani s strani Republike Slovenije, šlo je za republiške diplomate iz
               takratne kvote, vsaka republika imela določeno kvoto in so oni šli po tem ključu
               službovat kot diplomati v zvezne organe za zunanje zadeve takratne države. In mislim,
               da je prav, da se jim to pravico prizna. In tudi kot pravnik lahko povem, da jim to
               ustava zagotavlja z ustavnimi amandmaji. Ko smo se osamosvajali, smo takrat tudi
               rekli, da nihče ne more biti zaradi nastale nove države prikrajšan v svojih pravicah,
               kadar je šlo za neke službe, naloge, ki so bile opravljene v okviru Republike
               Slovenije v tedanji skupni državi.</p>
               <p>Mogoče še nekaj besed o pomembnih projektih. Eden pomembnih projektov je gotovo
               financiranje naše obrambe v arbitražnem sporu. Gre za tako imenovani mejni spor s
               Hrvaško. Veste, da imamo tukaj najeto odvetniško skupino. Za leto 2013 je
               zagotovljenih 3 milijone evrov. Veste, da v letu 2013 bodo te aktivnosti povečane. V
               mesecu februarju bo treba oddati memorandum, se pravi, našo obrambo pred arbitražnim
               sodiščem v zvezi s tem, zakaj menimo, da meja poteka tam, kjer po našem mnenju
               poteka, gre za mejo med Slovenijo in Hrvaško. V novembru bo treba pripraviti odgovore
               na ta memorandum. In to so v bistvu tiste centralne aktivnosti, ki bodo <stage type="mag"/><stage>(Nadaljevanje)</stage> odločilno vplivale na to, kakšna
               bo končna razsodba arbitražnega tribunala. Mislim, da je to eden od glavnih
               projektov, ki je dodatno financiran, kjer gre za projekt, ki je enkraten. Ker takrat,
               ko bo odločitev arbitražnega sodišča sprejeta, potem tega stroška ne bo več.</p>
               <p>Morda še nekaj besed glede diplomatsko-konzularne mreže. Veste, da že v zadnjem letu
               oziroma sploh v zadnjih letih se na Ministrstvu za zunanje zadeve kar precej varčuje.
               Tudi če pogledamo, kako so bila sredstva zmanjšana v preteklih letih, so tu bili
               vedno kar občutni rezi. Tudi v letošnjem letu, veste, da smo že zaprli 6
               diplomatsko-konzularnih predstavništev, v Lizboni, Helsinkih, Stockholmu, Dublinu,
               New Yorku in Düsseldorfu. S tem smo znižali materialne stroške in tudi na ta račun so
               se znižali stroški za osebne dohodke. Moram povedati, da so osebni dohodki, če si
               diplomat v tujini, bistveno višji, kot če si doma na sedežu Ministrstva za zunanje
               zadeve. In takšna ukinitev seveda pomeni lahko tudi določeno varčevanje, čeprav
               nekatere diplomate smo pa tako in tako potem prerazporedili tudi po drugih mrežah. Na
               primer, morali smo ojačati diplomatsko-konzularno predstavništvo na Danskem, zato ker
               je nalog več, s tem ko smo ukinili v Helsinkih in Stockholmu. Na ta račun je ocena,
               da smo znižali stroške za nekje milijon in pol evrov, kar se tiče materialnih
               stroškov. Moj koncept, kar se tiče diplomatskih predstavništev, ni, da bi krčili to
               mrežo. Moj koncept je, da bi jo reorganizirali. Veste, da smo že imeli na tem forumu
               razpravo o tem, da mreža, takšna kot jo imamo, morda ni več primerna glede na nove
               globalne izzive in glede na spremembe v svetu. Ampak ocenjujem, da tudi če
               zmanjšujemo zlasti mrežo na račun Evrope, da bi pa bilo treba vseeno v naslednjem
               letu ali pa v letu 2014 odpreti kakšno novo predstavništvo v teh pomembnih centrih.
               Gotovo je tu Zaliv, kjer se razmišlja o tem, da bi odprli v naslednjem letu oziroma
               da začnemo postopke za odpiranje novega predstavništva v Zalivu. Seveda, v kateri
               državi, v tem trenutku težko govorim, ker je treba opraviti tudi strokovno analizo.
               Na vsak način pa želimo še eno predstavništvo odpreti v Centralni Afriki. Tu je velik
               interes slovenskega gospodarstva, da bi imeli tam svoje predstavništvo. Vendar tu
               računamo, da bi to izpeljali tudi s pomočjo sukcesije. Gre za tako imenovani sporazum
               o nasledstvenih vprašanjih, ki daje Republiki Sloveniji določena predstavništva iz
               bilance nekdanje države. Gre za predstavništva, ki jih je imela nekdanja Jugoslavija
               po vsem svetu. In tu lahko povem, recimo, v Maliju je že v končni fazi dogovor, da se
               to prenese na Republiko Slovenijo. Potem imamo, se mi zdi, še v Tanzaniji, Maroko. In
               seveda bi želeli to premoženje unovčiti in odpreti morda neko predstavništvo novo v
               Centralni Afriki na račun tega. Tako bomo tu pač uporabili vse možnosti, ki jih bomo
               imeli na razpolago. <stage type="mag"/> <stage>(nadaljevanje)</stage> Naša ocena
               je, da glede na proračuna za leto 2013, 2014, da obstaja velika verjetnost, da bo
               potrebno nadaljevati s krčenjem diplomatske mreže. Zdaj težko govorim kje in kako in
               na kakšen način, ker je zelo tudi odvisno kaj se bo dogajalo skozi leto 2013, skozi
               leto 2014 ali bo država sposobna izboljšati svoje javne finance, izboljšati prihodke.
               Če bo to mogoče potem bo ta pritisk manjši, če bodo pa zadeve šle približno tako kot
               so šle v letošnjem letu pa v preteklih letih, vemo, da ocena za naslednje leto glede
               gospodarske rasti je zopet negativna, se pa bojim, da bomo morali poseči po teh
               varčevalnih ukrepih tudi v diplomatski mreži. In to bi pa lahko pomenilo, da bi
               ponovno bili primorani zapreti kakšno predstavništvo. Samo, ko sem moral o tem
               razmišljati ker me v to silijo finance in pa proračun, ki ga ima Ministrstvo za
               zunanje zadeve seveda nekatere možnosti se vidijo zlasti v Evropi, saj gre vedno na
               račun Evrope. Ne vem, če je to dobro ampak, če ne bomo zmogli tega finančnega bremena
               bo slej kot prej tudi razprava na temu vašemu odboru po predlogu za dodatno krčenje
               diplomatske mreže. Moram reči, da osebno <stage>/ Nerazumljivo/</stage> zaradi tega sem zelo
               nezadovoljen vendar v tej državi so gotovo prioritete da zagotovimo plače, penzije,
               porodniške, vsem šolarjem topel obrok in seveda, če postavljaš te stvari v kontekstu
               varčevanja je povsem jasno, da lažje poiščemo rezerve v temu segmentu kot pa v
               segmentih o katerih sem govoril. In kot minister za zunanje zadeve se zelo dobro
               zavedam realnosti.</p>
               <p>Morda toliko za uvod, res je, da je proračun Ministrstva za zunanje zadeve eden
               manjših proračunov res pa je, da vsako zmanjševanje pa zelo usodno vpliva na delo in
               delovanje ministrstva. Takoj smo soočeni s plačami, z ljudmi, ker tukaj nekega
               manevrskega prostora, da bi lahko na račun investicij zmanjševali odhodke na temu
               ministrstvu to ni mogoče. Vsak rez pomeni poseg v delovno mesto, poseg v diplomatsko
               mrežo tako da moram reči nas čaka kar naporno leto v 2013 in v 2014 ampak takšna je
               pač naša realnost.</p>
            </sp>
            <sp xml:id="SDT6-Skupna-2012-10-29.sp4">

               <speaker>PREDSEDNIK JOŽEF HORVAT:</speaker>

               <p>Najlepša hvala gospod minister za vsebinsko zelo temeljito predstavitev proračunov za
               leto 2013 in 2014. Zdaj pa odpiram razpravo in prvi bo razpravljal kolega Samo Bevk.
               Izvolite.</p>
            </sp>
            <sp xml:id="SDT6-Skupna-2012-10-29.sp5">

               <speaker>SAMO BEVK (PS SD):</speaker>

               <p>Hvala lepa za besedo gospod predsednik, lep pozdrav vsem prisotnim, posebej gospodu
               ministru.</p>
               <p>Čeprav se sredstva nominalno povečujejo pravite, gospod minister, da to ni dejanski
               odraz povečanja sredstev ampak da so ta sredstva nekako namenjena za poplačilo
               nekaterih dolgov, če sem prav razumel. No ampak kljub temu vidimo tukaj, da pa se
               postavka gospodarska diplomacija glede na rebalans proračuna za 2012 v predlogu
               proračuna za 2013 pa bistveno povečuje in sicer iz rebalansa letošnjega leta iz
               tristo dvaindevetdeset tisoč na štiri milijone devetsto šestdeset tisoč evrov pa bi
               me malo bolj zanimala predstavitev te postavke, ki je višja za več <stage type="mag"/> <stage>(nadaljevanje)</stage> kot štiri milijone evrov, kako bo Slovenija
               promovirala, predstavljala slovensko gospodarstvo v tujini, na eni strani povečujemo
               sredstva za to promocijo po drugi strani pa ukinjamo veleposlaništva kot ste sami že
               prej povedali čeprav smo na ta račun ukinjanja morali okrepiti nekatera druga in je
               vprašanje kakšen je bil dejanski finančni učinek zmanjševanja števila
               veleposlaništev. Tako da bi prosil če lahko malo več o gospodarski diplomaciji
               poveste. Vsi se strinjamo, da je to zelo pomembna zadeva, da promoviramo gospodarstvo
               v drugih državah in da to nekako lahko pomeni tudi zagon gospodarskega razvoja za
               naprej.</p>
               <p>Mene zanima še ena zadeva, ki sicer ni ali pa tudi je povezana z državnim proračunom,
               ki se nanaša na ministrstvu za zunanje zadeve namreč financiranje slovenske narodne
               skupnosti je še posebej sedaj aktualno v sosednji Italiji, ko imamo... Gojimo
               praktično tri različne politike do istega vprašanja, recimo finančni minister
               Grili<stage>(?)</stage> zagovarja eno številko, zunanji minister Terci, ki je zelo obetavno na
               srečanju ministrov, ki ste ga imeli pred časom dejal, da je za letos pesimist da pa
               za prihodnje leto kaže boljše ampak že naslednji dan so ga z Rima demantirali, ko so
               predstavili številke državnih proračunov italijanskih za slovenske narodno skupnost
               za 2013 in 2014. In tretja politika dejansko in tudi tretja številka, ki se pojavlja
               pri problematiki financiranja slovenskih organizacij v zamejstvu v Italiji pa je
               številka s katero operira vladni podtajni <stage>/ Nerazumljivo/</stage>.</p>
               <p>Tu pa me zanima gospod minister ali se lahko za premagovanje teh težav v naslednjih
               dveh letih slovenska narodna skupnost pa ne samo v Italiji tudi drugod lahko zanese
               na kakšna sredstva iz slovenskega državnega proračuna in konkretno glede Italije.
               Kajti ti problemi so stalni, spomnimo se samo aktivnosti prejšnjega predsednika
               Vlade, ki se je direktno odgovarjal s predsednikom italijanske vlade ali pa
               aktivnosti zunanjega ministra in ministra za Slovence v zamejstvu in po svetu in
               posebne akcije, ki jo je imel v zvezi s tem posebej z diplomatom Dimitrijem Ruplom,
               ki so potem nekako dosegli v dogovorih z italijansko vlado da so se sredstva za
               slovensko manjšino povišala. Ali nameravate tudi tukaj stopiti v kontakt na najvišji
               politični ravni glede na to, da ima Italija do tega vprašanja, finančni minister,
               zunanji minister in vladni podtajnik dejansko tri različne politike do tega
               vprašanja? Hvala lepa.</p>
            </sp>
            <sp xml:id="SDT6-Skupna-2012-10-29.sp6">

               <speaker>PREDSEDNIK JOŽEF HORVAT:</speaker>

               <p>Hvala lepa vam kolega Bevk. Razprava je seveda odprta za članice in člane obeh
               odborov in predlagam, da po enem sklopu razprav damo ministru besedo za odgovore.
               Naslednja pa je podpredsednica Odbora za zunanjo politiko, gospa Janja Klasinc.</p>
            </sp>
            <sp xml:id="SDT6-Skupna-2012-10-29.sp7">

               <speaker>JANJA KLASINC (PS PS):</speaker>

               <p>Hvala gospod predsednik.</p>
               <p>Če nadaljujem tam kjer je pred menoj končal kolega Bevk, da imajo v sosednji Italiji
               ima finančni minister zelo drugačen pogled kot imajo drugi ministri... Tudi naš
               finančni minister ima zelo drugačen pogled kot ima naš zunanji minister bi jaz
               rekla.</p>
               <p>In to je tista težava, takrat kadar gre državi slabo, takrat kadar je država v krizi
               se potem seveda loti po navadi varčevanja tako kot se ga je lotila tudi Slovenija,
               kar počez in povsod ne da bi poiskali notranje rezerve. V tej državi je še ogromno
               nesmislov in ni ta vlada kriva ampak vse dosedanje vlade so krive, da ni narejena
               neka resna reorganizacija javne uprave.</p>
               <p>In zdaj se soočamo z vsem tem s čimer se soočamo. Ampak, da ne bom splošna, <stage type="mag"/> <stage>(nadaljevanje)</stage> meni se zdi zelo žal mi je
               pravzaprav, jaz sem ko se pogledala številke z zadovoljstvom ugotovila, sem rekla no
               končno pa je nekaj več razumevanja za zunanjo politiko ampak sem že razočarana po
               uvodnih besedah gospoda ministra. Poglejte, nekaj pa je pozitivnega vendarle pri
               temu, Slovenija bo plačala to večino članarin in Slovenija bo ostala v teh
               mednarodnih organizacijah. Povedati vam moram, da ker je tudi državni zbor del tega
               proračuna in varčevanja, pri nas pa se razmišlja, da bi izstopili iz nekaterih
               parlamentarnih skupščin. Kar pa mislim, da ni dobro ,jaz mislim da mora država
               obdržati članstvo v tistih mednarodnih organizacijah, ki so pomembne tudi za naše
               povezovanje, konec koncev ne samo na geopolitičnem področju ampak tudi na
               gospodarskem področju to pomaga.</p>
               <p>In v tej smeri bi vendarle že spet apelirala, seveda ne na gospoda ministra, ki s tem
               nima nič ampak na vodstvo državnega zbora, da vendarle premisli tudi o tem, da
               najdemo vse poti, da ne bi zapuščali teh parlamentarnih skupščin kjer bi sicer
               privarčevali nekaj denarja, dolgoročno pa bi lahko bila škoda večja.</p>
               <p>Skrbi me tisti podatek, da bo potrebno tudi naslednje leto zmanjševati število
               zaposlenih na Ministrstvu za zunanje zadeve ker za letošnje zmanjševanje verjamem, da
               je večina teh zmanjševanj v okviru upokojitev tistih diplomatov oziroma tistih
               zaposlenih, ki že dosegajo pogoje. Zdaj, jaz upam, da tudi tistih enaindvajset,
               gospod mnister ki jih za naslednje leto načrtujete, da bodo v glavnem v okviru tega
               zato, ker odpuščanja so seveda lahko, so možna po Zakonu o javnih uslužbencih samo za
               tiste, ki so slabi delavci. In tiste bi lahko odpustili že prej, če so res slabi, ni
               nujno da samo zaradi varčevanja. Medtem kot pa drugi pa ne vem zakaj bi jih
               odpuščali.</p>
               <p>Dosti večji problem in glavni, ki ga jaz vidim pri tem pa so razmišljanja o
               reorganizaciji diplomatsko konzularne mreže. Poglejte, jaz ne bi rada, da bi moja
               razprava izzvenela v smislu, da... Saj ni potrebno nič varčevati jaz se zavedam, daje
               potrebno varčevati ampak države, ki so trenutno težjem položaju, evropske države, ki
               so v težjem položaju kot je Slovenija recimo Grčija, Španija, Portugalska tudi
               Italija niso prav nič zmanjšale svoje prisotnosti. To se pravi niso ukinjale
               diplomatsko konzularnih predstavništev, šle so pa v druge omejitve, kar je
               razumljivo. Pri nas tudi razumem da mi kaj dosti privarčevati recimo v zmanjševanju
               kadrov naših predstavništvih skoraj da ne moremo, ker mislim da smo že skoraj na
               minimumu. To tudi razumem ampak zdaj kje zmanjševati to mrežo v Evropi? Jaz mislim,
               da to razmišljanje zna biti tudi kratkoročno. </p>
               <p>Jaz se spomnim, gospod minister, kako ste vi na eni prvih naših sej povedali da kako
               zelo zmotno gleda ta država na to, da so njene ekonomske možnosti lahko samo v na
               hitro razvijajočih se trgih in vse zanemarjamo pa naše priložnosti pri sosedih, v
               regiji in podobno. In prav razvoj te gospodarske diplomacije, ki poteka že nekaj let
               je prinesel Sloveniji kar precejšnje uspehe. <stage type="mag"/>
               <stage>(nadaljevanje)</stage> Če pogledamo da ne bom hvalila bivše Vlade, da ne boste zdaj mislili
               da hočem samo svoje hvaliti ampak recimo Vlada Janeza Janše se je zavzemala za
               odprtje diplomatsko konzularnega predstavništva na primer v Romuniji in ga je odprla.
               In poglejte, to se je počasi razvijalo in kaj se je zgodilo? Z okrepitvijo, s to
               usmeritvijo s tem, da smo postavili tudi višjo raven, da imamo zdaj tam svojo
               veleposlanico se je trgovinska menjava med obema državama zvišala in se še zvišuje.
               In to so rezultati, zdaj jaz sem dala samo Romunijo primer ampak takšnih rezultatov
               je v Evropi še kar precej in to bi bilo škoda recimo zapirati, to so tiste zadeve.
               Večkrat pa jaz slišim o teh nekih pol informacijah, ki jih dobivam z Ministrstva za
               zunanje zadeve, da se ravno v teh nekaterih državah razmišlja, da bi bila najmanjša
               škoda. Ni še takšnih možnosti v Evropski mreži, ki bi lahko nadomestile dejansko
               diplomacijo posamične države.</p>
               <p>Poleg tega tudi, recimo če gledamo da bi imeli neko skupno evropsko predstavništvo
               nekje v recimo v tretjih državah, tam se opravljajo zadeve, ki zadevajo bolj Evropo
               kot institucijo, Evropsko unijo. Tam ni ljudi, ki bi se zavzemali za interese ene
               majhne Slovenije, in ni čisto logično, da ena majhna država rabi zelo, zelo majhno
               mrežo. Mi jo že imamo, poslušajte mi imamo najmanjšo mrežo v Evropi kot jaz vem. Meni
               je slovaška veleposlanica lansko leto razlagala, da ko so oni pred mislim nekaj leti
               se odločili za drastično zmanjševanje te mreže da so potem videli, da so si naredili
               ogromno škodo in da počasi ponovno odpirajo ta diplomatska konzularna predstavništva,
               to pa vsi veste da je dražje, kot jih obdržati na nekem minimumu.</p>
               <p>Skratka, mislim da bi bilo potrebno pri tem zelo, zelo resno razmisliti kaj storiti
               in bi vas pozvala, gospod minister, če resno razmišljate o tej reorganizaciji, da
               ministrstvo skupaj z Ministrstvom za gospodarstvo ali pa mogoče tudi z gospodarsko
               zbornico res pripravi eno celovito analizo kje bi bile največje potrebe slovenskega
               gospodarstva, da ne bi potem naredili kakšnih napak in da bi potem tisto analizo z
               vso resnostjo obravnavali tudi na temu odboru in to preden bi bilo že vse zmenjeno na
               Vladi. Ker to se zdaj v glavnem tako dogaja, da mi v Državni zbor že dobimo samo še
               stvari za dvigovati rok'ce ali pa pritiskati na gumbe. Tako da bi bilo dobro, da
               tukaj opravimo eno vsebinsko razpravo, da vidimo kje so možnosti, bi vas pa rada še
               opozorila na nekaj, mogoče bi se dalo tudi narediti tukaj nekaj, pri kadrih, ki so
               zaposleni na diplomatsko konzularnih predstavništvih pa prihajajo iz drugih
               ministrstev. Jaz sem celo slišala, to je absurd, da so nekateri predstavniki
               notranjega ministrstva, ki imajo varnost ali pa takšna področja nekje imeli boljše
               plače od samega veleposlanika. Poslušajte, to je nemogoče, to je samo zaradi tega...
               Prihaja pa seveda tista plača iz skupnega proračuna, ne.</p>
               <p>Tako da, to so non sens-i, ki jih je v tej državi seveda ogromno in mogoče bi skupaj
               potem pogledali kje se da tukaj dobiti kakšne rezerve in tudi pogledati, če mogoče
               niso kakšni policijski ali pa vojaški atašeji predobro plačani pa bi se tisti denar
                  lahko<stage type="mag"/> <stage>(nadaljevanje)</stage> potem prenesel v
               zunanje ministrstvo. Hvala.</p>
            </sp>
            <sp xml:id="SDT6-Skupna-2012-10-29.sp8">

               <speaker>PREDSEDNIK JOŽEF HORVAT:</speaker>

               <p>Hvala tudi vam. K besedi pa vabim kolega Matevža Frangeža, izvolite.</p>
            </sp>
            <sp xml:id="SDT6-Skupna-2012-10-29.sp9">

               <speaker>MATEVŽ FRANGEŽ (PS SD):</speaker>

               <p>Zdravo.</p>
               <p>Nekaj eksaktnih vprašanj, najprej evropska sredstva. Jaz pozdravljam namero Vlade, da
               v letu 2013 izboljša dinamiko črpanja sredstev predvsem iz strukturnega in
               kohezijskega sklada. Vidimo, da so za leto 2013 na obeh postavkah planirana znana
               povečanja načrtovanih sredstev. V letu 2013 tako načrtujemo za petsto šestinosemdeset
               milijonov evrov črpanja strukturnih sredstev in sto sedeminštirideset milijonov
               sredstev iz socialnega sklada kar je znanost več kot smo bili uspešni v letu 2012, ko
               je država z rebalansom planirala za dvesto šestinosemdeset milijonov in tudi znatno
               več od dobre realizacije v letu 2011, ko smo uspeli počrpati tristo dvainosemdeset
               milijonov evrov. No v letu 2014 vlada ponovno znižuje svoja pričakovanja na obeh
               postavkah, tako iz sklada za regionalni razvoj se pravi kohezije, zmanjšuje ta
               pričakovanja na dvesto petinpetdeset milijonov evrov potem ko jih v letu 2013
               načrtuje za petsto šestinosemdeset milijonov evrov.</p>
               <p>Jasno je, da so evropska sredstva praktično edina razvojna sredstva na katera lahko v
               državi računamo zato me zanima na čem vlada utemeljuje na eni strani visoke ambicije
               v letu 2013 in na podlagi česa se ta ambicija radikalno zniža v letu 2014? In drugič,
               jaz pozdravljam okrepljeno proračunsko pozornost na področju gospodarske diplomacije,
               kljub temu pa me zanima čemu je pripisati enormno povečanje? Več kot desetkratno
               povečanje sredstev v obeh proračunih, ko z gospodarsko diplomacijo, konkretno za
               gospodarsko sodelovanje namenjamo 4,6 milijona evrov v obeh proračunskih letih, v
               letu 2013 4,6 milijona in v letu 2014 4,6 milijona. Glede na stanje v rebalansu, ko
               smo za ta namen v letu 2012 namenili štiristo tisoč evrov gre seveda za enormna
               povečanja še posebej, če vidimo da je bila zadnja torej da so ta sredstva bila doslej
               na znatno nižji ravni. Jaz se zavedam, da je seveda z vidika izvoznih priložnosti
               Slovenije to področje izjemno pomembno in načeloma mi je takšen teren všeč vendarle
               pa me zanima sploh glede na splošno ambicijo po zmanjševanju sredstev na vrsti
               vitalnih postavk obeh proračunov od kod takšen pogum in na čem je utemeljeno
               desetkratno povečanje teh sredstev?</p>
               <p>Najlepša hvala za vaše odgovore.</p>
            </sp>
            <sp xml:id="SDT6-Skupna-2012-10-29.sp10">

               <speaker>PREDSEDNIK JOŽEF HORVAT:</speaker>

               <p>Hvala tudi vam kolega Frangež. Zdaj pa dajem besedo podpredsedniku... <stage>/ Medsebojno
               pogovarjanje/</stage> Takoj bomo blok zaključili in potem bo imel besedo gospod minister.
               Zdaj bo pa razpravljal podpredsednik OZP gospod Jožef Jerovšek.</p>
            </sp>
            <sp xml:id="SDT6-Skupna-2012-10-29.sp11">

               <speaker>JOŽEF JEROVŠEK (PS SDS):</speaker>

               <p>Hvala lepa gospod predsednik, lep pozdrav.</p>
               <p>Dobro, jaz se zavedam, da finančna kriza in zoženje možnosti financiranja niso
               prizanesle in ne bodo prizanesle tudi Ministrstvu za zunanjo politiko. In seveda
               ministrstvo je dolžno na podlagi tega iskati rezerve oziroma rezerv smatram da ni
               ampak pač se bo moralo in se odpoveduje določenim aktivnostim.<stage type="mag"/><stage>(Nadaljevanje)</stage> Mene tudi posebej ne veseli, da se mora
               razmišljati celo o nadaljnjem krčenju diplomatsko-konzularnih predstavništev. Bi pa
               rekel, da bi nekako plediral na zunanje ministrstvo, da analitične službe, ki so še
               relativno močne, enkrat prihodnje leta ali pa vsaj na pol leta od tega, ko bo minilo
               leto od zapiranja sedanjih šest DKP-jev, ne vem, večina je verjetno zaprtih v tem
               trenutku, Finska vem, da je bila že zaprta, pa najbrž še kaj. Da naredite najprej
               analizo posledic ali pa kakšne so konsekvence tega zapiranja, preden se odločamo tudi
               na Odboru za zunanjo politiko o morebitnih nadaljnjih krčenjih.</p>
               <p>Moji predgovorniki so govorili tudi o skrbi za postavke za Slovence po svetu. Moram
               reči, da tudi sam menim, da je ta skrb potrebna in da je treba Slovence po svetu in v
               zamejstvu na primeren način iz matične domovine še naprej podpirati. Namreč, v
               javnosti se je prijela kar neka gonja, tudi po zaslugi delno te hiše, da, recimo, za
               parlament sploh ni več pomembno, da Slovence, recimo, v Argentini, ki so po mojem
               najboljši ambasadorji patriotizma v tej državi, da bi se jih še hodilo obiskovat.
               Ampak to je seveda stvar našega proračuna, hišnega, vendar se ta bacil širi potem na
               celotno področje, tudi na zunanjo politiko. In javno mnenje, žal, ni občutljivo na
               to, da bi znali na tem področju zrnje ločevati od plev. Me pa tudi zanima ocena
               zunanjega ministrstva, kaj se dogaja v zvezi pokrivanjem tega področja, Slovencev po
               svetu, kompleksno bolj, ne samo iz vašega zunanjega ministrstva. Ali je tu v državi
               že kakšna tiha intenca, pa vem, da ne s strani Vlade, da se to področje nekako
               zanemarja. Namreč, k temu me spodbuja ena zadeva. V petek sva s kolegom Čehovinom
               polagala vence in tudi govorila na dveh priložnostih, jaz na Bazoviški gmajni, kolega
               Čehovin za ministrom Žerjavom pa v Rižarni pri Slovenski plošči. In ker se živo
               spominjam prejšnjih let, vem, da je nacionalna televizija, ki ima v Trstu
               dopisništvo, te zadeve običajno pokrila, vedno, še posebej, ker se s tem tudi kaže
               naš odnos do žrtev in do tega, da je tu Italija dostikrat malomarna in da pravzaprav
               ne želi te svoje nečastne zgodovine pogrevati. Ampak zgleda, da je tudi naša
               nacionalna televizija se vklopila v ta prizadevanja teh strani in teh sil. Midva s
               kolegom Čehovinom - naše televizije ni bilo nobene prisotne, naših novinarjev nisva
               zaznala. In me zares zanima, ali gre tudi mogoče za neko politično oceno, da je sedaj
               pač v Sloveniji pomladna oblast, pa je večina govornikov s te strani, pa jih ni več
               treba pokrivati in slovenski javnosti prikazovati, da seveda imamo še kako <stage type="mag"/><stage>(Nadaljevanje)</stage> pieteten odnos tudi do zgodovine,
               tega dela zgodovine, do grehov fašizma, pa tudi nacifašizma, kajti Italija je bila
               potem okupirana tudi od nacistov in oboji so drastično obračunavali s Slovenci. V
               glavnem, to sem jaz opazil. Mislim, da se tudi nikjer ni pojavilo kakšno poročilo.
               Vesel sem, da, recimo, za razliko od tega, včerajšnjih televizijskih posnetkov ali pa
               vsaj delček notice, ker sem včeraj tudi bil prisoten, ko je predsednik Državnega
               sveta polagal venec na kostnici v Slovenski Bistrici. Ampak po mojem mnenju je tam
               izjemno potrebno, da naši nacionalni mediji kažejo odnos do tega in da ne delajo
               vtisa, kot da se je Slovenija temu odpovedala. Če ni zadaj, kot pravim, kakšna tiha
               namera, da bo v slovenski javnosti to odmevalo, kot sedanja slovenska Vlada pa žrtvam
               fašizma več ne posveča nobene pozornosti.</p>
               <p>Veseli me tudi, da kljub takšni stiski s financami, Vlada je seveda prisiljena, ampak
               da ima tendenco na nek način, da z leti pridemo na zeleno vejo glede plačevanja
               članarin. Bi pa rekel, da sedaj že nekako vem, da se tudi pri članarinah, ki so na
               novo, da včasih malo barantati, poravnati. Ja, se mi zdi, da je pri Parlamentarni
               skupščini kar pogajalo, ko se je ustanavljalo, in da ponekod po mojem je možno
               protestirati, da ima Slovenija previsoke članarine, pa da se malo, če se da, tudi tu
               na nek način kaj stori.</p>
               <p>Potem je relativno nova večja postavka financiranja arbitraže, prihodnje leto 3
               milijone. Jaz se zavedam, da brez tega denarja ni možnosti, da bi bila lahko dovolj
               uspešna arbitraža. Bi vam pa tu dal nek predlog ali pa malo se bom morda celo
               pošalil, da bi pa tu naredili tako, kot so delali slovenski tajkuni, čeprav jih
               seveda ne podpiram in jih obsojam. Da bi za to najeli kredit, ampak v tujini, pri
               Hrvatih, recimo, pa v zameno dali delnice na koridorju ali pa v tistem dimniku, ki
               vodi do mednarodnih voda. Če nam bo arbitraža to dodelila, potem se materializira,
               drugače pa ostane kredit Hrvatom, če do tega ozemlja ali tega dela, recimo, ribolovne
               cone ali do česa ne pridemo. Kajti ne vidim, žal, velikih ali ne vem kakšnih
               garancij, tistih, ki jih je pred časom gospod Pahor obljubljal. Kajti vemo tudi, da
               se nikjer ni našlo nekih pismenih zavez glede Nove Ljubljanske banke in da je sedaj
               to problem.</p>
               <p>Postavka glede gospodarske diplomacije bolj ocenjujem, da je nekako - ali gre res za
               drastično povečanje, ki je lahko zelo koristno. Bolj pa nekako smatram, da verjetno
               doslej niste vseh postavk vodili pod gospodarsko diplomacijo,<stage type="mag"/><stage>(Nadaljevanje)</stage> da je šlo na druge veleposlaništva in da je zdaj
               to bolj jasno ločeno, postavka, ali pa bo tu še tudi sponzoriranje kakih sejmov ali
               karkoli, tega ne vem. Torej, kot pravim, si želim, da kljub takim zaostrenim razmeram
               slovenska diplomacija ostane dinamična, elokventna, uspešna, da ne bi takšne razmere
               povzročile malodušja v vrstah naših veleposlanikov. Seveda se moram tudi strinjati,
               da vse tiste ukrepe sprejemate, da upokojujete, čeprav imate tu resne probleme. Ampak
               v tem trenutku na podlagi ZUJF-a upokojujejo tudi nekatere profesorje po univerzah,
               ki so sami sebe smatrali, da so večni in nenadomestljivi. Tako da so tudi tu ovire še
               malo drugačne. Ampak glede na to, da ste, gospod minister, predsednik DeSUS-a in se
               proklamirate za zaveznika upokojencev, sem mislil obratno, da bodo vsi silili med
               upokojence, da imajo tam večje garancije kot na zunanjem ministrstvu. Ampak očitno
               temu ni tako. Treba pa je seveda neke limite in neke meje postaviti in jih
               uresničevati. Hvala lepa.</p>
            </sp>
            <sp xml:id="SDT6-Skupna-2012-10-29.sp12">

               <speaker>PREDSEDNIK JOŽEF HORVAT:</speaker>

               <p>Hvala vam, kolega Jerovšek.</p>
               <p>Prvi sklop razprave bova zaključila s kolegom Mitjo Meršolom, ki mu dajem besedo.</p>
            </sp>
            <sp xml:id="SDT6-Skupna-2012-10-29.sp13">

               <speaker>MITJA MERŠOL (PS PS):</speaker>

               <p>Hvala lepa, gospod predsednik. Pozdravljeni vsi skupaj!</p>
               <p>Če sem prav razumel pri predstavitvi proračuna s strani gospoda ministra, smo nekako
               privarčevali milijon in pol evrov, mislim, to je ta statistični podatek, z ukinjanjem
               DKP-jev, diplomatsko-konzularnih predstavništev. To je... <stage>/Oglašanje v ozadju./</stage>
               Prosim? Brez plač?</p>
            </sp>
            <sp xml:id="SDT6-Skupna-2012-10-29.sp14">

               <speaker>KARL ERJAVEC:</speaker>

               <p>Ja, drugače je dva in pol.</p>
            </sp>
            <sp xml:id="SDT6-Skupna-2012-10-29.sp15">

               <speaker>MITJA MERŠOL (PS PS):</speaker>

               <p>Dobro. Zanima me namreč, res, vsekakor je potrebna neka dodatna analiza pred tem
               usodnim napovedovanjem dodatnega krčenja diplomatsko-konzularne mreže. Vsekakor je
               potrebna res vsebinska analiza tega, posledic takšnega delovanja. Zanima me pa nekaj
               drugega. Namreč, ali je resnično nujno potrebno to, da smo zunanjemu ministrstvu
               pripojili 81-članski oddelek za evropske zadeve. Namreč, meni se nekako ponuja, če
               gledam malce bolj evropsko, celotna zadeva bolj kot notranjepolitična gospodarska
               kulturna zadeva kot pa zunanjepolitična zadeva, ta oddelek za evropske zadeve.
               Namreč, mi se ukvarjamo z evropskimi direktivami, navodili in tako naprej na raznih
               področjih, ki niso samo ali pa celo sploh niso toliko diplomatsko zunanjepolitična,
               ampak so naše notranjepolitične zadeve ali pa gospodarske. Namreč, ali je res nujno,
               da je zunanje ministrstvo, da rečem malce v narekovajih, "obremenjeno" s tem
               oddelkom. Ali ne bi bilo morda bolje, da se ga nekako porazdeli smotrno ali pa uvede
               tam, da deluje nekako v povezavi z nekaterimi drugimi ustreznimi ministrstvi in
               institucijami.</p>
               <p>Glede še neke druge zadeve, čisto pragmatičnega posledičnega delovanja, ko se še
               pogajamo in se nekako uspešno dokončno pogajamo tudi sukcesijsko glede prenašanja
               določenih objektov, rezidenčnih in tako naprej v tujini na naše območje. Na primer,
               mislim, da bo zdajle kmalu rešeno dokončno tole v Rimu, rezidenca, in tako naprej.
               Ali ne bi veljalo, glede na to, da smo dokaj skromni in verjetno upravičeno skromni v
               svojem osebju v številčnem pogledu, osebja v naših diplomatsko-konzularnih
               predstavništvih, da bi morda te bolj zveličavne sukcesijske nasledbe, stavbne in
               prostorske, morda malce popestrili, ne samo, da rečem, z birokratsko diplomatsko
               dejavnostjo, <stage type="mag"/><stage>(Nadaljevanje)</stage> ampak morda
               malce širše, da bi imeli nekako znotraj teh rezidenčnih objektov morda malce
               Slovenske hiše, ki bi morda resnično koristila tudi naši gospodarski diplomaciji
               oziroma, kot je moje načelo, tudi naši kulturni diplomaciji, ki je nekakšna
               predhodnica celotne diplomatske dejavnosti. Tako da bi morda veljalo razmisliti tudi
               o tem, ko bi se razmišljalo o proračunskih izdatkih oziroma sploh analizah našega
               zunanjepolitičnega delovanja. In da bi resnično imeli potem tudi malo bolj jasno
               predstavo o tem, kaj delajo razni JAPTI-ji in tako naprej. Hvala lepa.</p>
            </sp>
            <sp xml:id="SDT6-Skupna-2012-10-29.sp16">

               <speaker>PREDSEDNIK JOŽEF HORVAT:</speaker>

               <p>Hvala vam, kolega Meršol.</p>
               <p>Svojo razpravo bom začel z ugotovitvijo, da sta proračuna Republike Slovenije za leti
               2013 in 2014 prva proračuna, ki sta dejansko vezana na novo konfiguracijo te Vlade.
               Mi le moramo večkrat najbrž ponoviti, da imamo tokrat najmanjšo Vlado v tem obdobju,
               odkar imamo svojo državo. In ta, bi rekel, minimalistična sestava Vlade,
               konfiguracija Vlade, je dejansko bila v prvi vrsti ukrep racionalizacije. In mislim,
               da tudi državna uprava se moram obnašati v nekem razmisleku ali pa, če hočete, po
               neki analogiji gospodarskih družb, kjer je racionalizacija stalnica. V zdravih
               gospodarskih družbah je racionalizacija stalnica.</p>
               <p>Gospod minister, z vami se strinjam in sem vesel, da ste poudarili, ko razmišljate o
               diplomatih, ki so bili v kvoti s strani nekdanje Socialistične republike Slovenije
               diplomati SFRJ, ko razmišljate o njihovi upokojitvi, da nekako zastopate stališče,
               kjer vas podpiram, da nihče ne sme biti prikrajšan zaradi nastanka nove države
               Slovenije leta 1991. Ne bi želel danes neke poglobljene razprave glede nadaljnje
               rekonfiguracije DKP-jev. To gotovo spada na zaprto sejo. Bi si pa želel, da bi to
               naredili na podlagi resnično temeljite analize morda več sej Odbora za zunanjo
               politiko, ki je pristojen za rekonfiguracijo. In ko govorim o racionalizaciji, seveda
               ne mislim samo na drastično znižanje stroškov, ampak mislim tudi na učinkovitost, še
               bolj pa na inovativnost. Jaz sem nekaj te inovativnosti letos imel priložnost videti
               in spoznati, ko sem bil prisoten na posvetu slovenske diplomacije. Mislim, da je to
               dobra praksa. Mislim, da Slovenci znamo biti ne samo na področju diplomacije, ampak
               tudi na drugih področjih izjemno inovativni, ko včasih lahko naredimo veliko z malo
               denarja. Bi pa ob tej priliki tudi rad spomnil, da bodo najbrž tudi naslednji
               proračuni ali pa še prej rebalansi tudi odvisni od naše nove deklaracije zunanje
               politike Republike Slovenije, za katero vem, da aktivnosti tečejo. In to bo gotovo
               neke vrste, vsaj jaz tako razumem, krovni dokument, ki ga bo slovenska zunanja
               politika morala upoštevati, ob seveda vsej zakonodaji, ki je že sprejeta.</p>
               <p>Podpiram tudi namero Vlade oziroma Ministrstva za zunanje zadeve, da do mednarodnih
               organizacij, katerih člani smo, dejansko poravnamo svoje stare oziroma prastare
               obveznosti. Sam mislim, da nam to, če ne bi te geste naredili, da bi nam to dejansko
               zmanjševalo kredibilnost. Na eni strani želimo kandidirati za določene pomembne
               funkcije, <stage type="mag"/> <stage>(Nadaljevanje)</stage> na drugi strani pa
               nebi poravnavali svojih finančnih obveznosti do teh inštitucij. Mislim, da je to
               dobra namera in jo pozdravljam.</p>
               <p>Zaključujem z enim razmišljanjem oziroma z vprašanjem. Sam mislim, da konkretno, ker
               je tudi kolega Jerovšek že govoril o slovenskih medijih. Jaz bom tukaj ciljal
               direktno na nacionalno televizijo. Zdi se mi, da je na nacionalni televiziji premalo
               promocije slovenske zunanje politike, ki je dobra bodisi na parlamentarni ravni,
               bodisi na vladni ravni, na drugih ravneh in me zanima je možno, gospod minister, da k
               temu tudi z finančnimi sredstvi pripomore kaj proračun ministrstva za zunanje
               zadeve.</p>
               <p>Jaz zdaj zaključujem prvi sklop razprave. Naslednjega bo začela kolegica Sonja
               Ramšak, najprej pa ima besedo gospod minister.</p>
            </sp>
            <sp xml:id="SDT6-Skupna-2012-10-29.sp17">

               <speaker>KARL ERJAVEC:</speaker>

               <p>Hvala za vaša vprašanja. Najprej bi se dotaknil gospodarske diplomacije. Tukaj gre na
               videz za isti problem, kot pri splošnem proračunu za zunanje zadeve, ko se ustvarja
               vtis, da so se sredstva povečala.</p>
               <p>Gre za to, da so sredstva ostala na enaki ravni, kot lansko leto, je pa sprememba
               zaradi drugačne metodologije prikazovanja stroškov v podprogramu in sicer 2 milijona
               400 je bilo prej v postavki plače in zdaj je tukaj posebna postavka ampak to je
               zaradi podprogramov in prej smo imeli v službi vlade za evropske zadeve plačilo
               članarine za OECD, ki znaša 2 milijona skoraj 200 tisoč evrov in je tudi v tej
               postavki. Tukaj gre samo zaradi prestrukturiranja proračuna, izgleda na prvi pogled,
               kot da so se srestva povečala, v resnici pa je to posledica nekaj združevanja oziroma
               pripojitve evropskih zadev na ministrstvo za zunanje zadeve, kjer moramo plačati to
               članarino in zaradi sprememb v podprogramu glede prikazovanja teh plač.</p>
               <p>Sredstva so ostala na enaki ravni. Ne gre za to, da bi sedaj lahko gospodarska
               diplomacija imela 4 milijone evrov več sredstev in privabljala tuje investitorje,
               tuja podjetja in tako dalje.</p>
               <p>Naslednje vprašanje, financiranje slovenske manjšine v Italiji. Moram najprej
               povedati, da to ni v direktni pristojnosti ministrstva za zunanje zadeve, imamo
               posebno službo in ministrico ampak ne glede na to mi vsakič opozarjamo na ta problem.
               Lahko povem, da marca, ko sem bil v Rimu, minister za zunanje zadeve ni želel, da bi
               to dali na dnevni red, ker se on razglaša za nepristojnega za te zadeve, kljub temu
               smo dali na dnevni red in kljub temu smo takrat tudi rešili nekatere odprte finančne
               probleme, tako da po tem obisku so se določene stvari uredile.</p>
               <p>Kot veste, je bil tudi ta obisk koordinacije ministrov. Tudi tukaj je bil problem, da
               smo to uvrstili na dnevni red, ker oni vztrajajo, da to ni v pristojnosti
               italijanskega zunanjega ministrstva ampak smo še enkrat povedali, da v Sloveniji ne
               bomo krčili sredstev za italijansko narodno skupnost v Republiki Sloveniji in da
               pričakujemo, da italijanska stran tudi tega ne bo storila. Kot veste, minister za
               zunanje zadeve, gospod Terzi, je dal tudi ustrezne izjave v javnosti, res da je potem
               prišlo tudi do drugačnih izjav nekaterih drugih odgovornih na italijanski strani,
               gotovo pa ni dobra rešitev to, da bi sredstva, ki jih italijanska stran je dolžna
               zagotavljati, ne zagotovi in bi jih dajala država Slovenija oziroma ministrstvo za
               zunanje zadeve, da to ni ključ rešitve tega <stage type="mag"/>
               <stage>(Nadaljevanje)</stage> vprašanja, zlasti zato, ker bi morali po mojem mnenju vztrajati pri
               načelu recipročnosti in mi zagotavljamo potrebna sredstva za italijansko skupnost je
               prav, da tudi država Italija zagotavlja sredstva za slovensko narodno manjšino in bi
               bil to zelo slab signal po mojem mnenju, ker bi vedno računali, saj bo potem pa
               slovenska stran pač pridodala tista manjkajoča sredstva.</p>
               <p>Meni, kot rečeno, minister na pogovoru je povedal, da bo italijanska stran zagotovila
               ta sredstva, upam, da ta beseda tudi velja.</p>
               <p>Kar se tiče vprašanj, ki jih je dala gospa Klasinc, seveda hvala to da bomo končno
               plačali en del dolga, ki ga imamo v zvezi s članarinami ampak kot sem rekel to ne
               zapira v celoti tega odprtega problema in bomo to pač plačali do konca skozi več
               let.</p>
               <p>Kar se mene tiče se tudi strinjam, da je slabo, če bi se v parlamentu ožala tako
               imenovana parlamentarna diplomacija. Mislim, da kot parlament morate biti aktivni,
               tudi imate pomembne funkcije kot parlamentarci, tudi na področju mednarodne politike,
               tako da bom tudi jaz morda govoril s predsednikom državnega zbora in ga opozoril, da
               je treba biti zelo previden na kakšen način se varčuje, prepričan pa sem, da so
               možnosti za varčevanje tudi v parlamentu.</p>
               <p>Kar se tiče 21 zaposlenih bi povedal, da če bo upoštevano tisto tako imenovano
               Vizjakovo navodilo, potem upam, da nebo potrebno ugotavljati tudi v letu 2013
               poslovnih viškov, če pa to ne bo upoštevano, zagotovila imam, da naj bi bilo, potem
               bi pa morali se poslužiti tudi drugih metod.</p>
               <p>Mene kar bolj skrbi je to, da ne bo v letu 2013 kakšen nov rebalans proračuna, ko bo
               minister za finance po nekaj mesecih ugotovil, da dinamika prihodkov ni takšna kot bi
               si želeli. Mi moramo biti pripravljeni na vse scenarije.</p>
               <p>Kar se tiče reorganizacije DKP, se povsem strinjam z vami. Bilo je več govornikov,
               tudi gospod Jerovšek se je dotaknil tega vprašanja in tudi gospod Meršol, gotovo je
               potrebna ena analiza posledic zapiranja DKP, teh ki smo jih sedaj, v letošnjem letu.
               Mi lahko ocenimo te direktne posledice, te sem pa povedal, so nekako 2 milijona in
               pol evrov. Politične, gospodarske, kulturne, znanstvenega sodelovanja se pa bojim, da
               ni mogoče v tako kratkem času, ker to se potem pokaže v enemu, dveh, treh letih
               kakšne so te posledice.</p>
               <p>Kakšno takšno kompletno analizo tudi s temi posledicami, mislim, da nebi bili
               sposobni napraviti oziroma bi bila zelo subjektivna.</p>
               <p>To kakšne so pa te direktne posledice, to pa gotovo bomo pripravili in tudi če bi
               prišlo do neke odločitve, da bo treba tudi v letu 2013 jaz obljubim, da bomo najprej
               sem prišli predno gremo na vlado ali pa ne vem kam, ker se mi zdi, da je to razprava,
               ki sodi v ta forum in tudi konec koncev vsem bo potem lažje pogledati kakšne so
               realne možnosti, da se tukaj privarčuje.</p>
               <p>Moram reči, da osebno se mi zdi, da ta dva milijona in pol, ki smo ga letno zdaj
               privarčevali na račun zmanjšanja, krčenja DKP vprašanje, če res ne prinaša več škode,
               kot koristi ampak to je zelo težko oceniti. Je pa res, to bom še enkrat ponovil, če
               primerjaš to s tem ali bomo imeli za plače, za druge, pa seveda je tudi teh 2,5
               milijona dobrodošlih, če jih privarčujemo. </p>
               <p>Tukaj gotovo se bomo o tem <stage type="mag"/> <stage>(Nadaljevanje)</stage>
               pogovarjali na tem odboru in tudi zdaj že našim službam naročam, da naj najprej tukaj
               dajo, da ne bi doživel kakšno presenečenje, da bi šlo mimo, ker sam osebno nimam
               interesa, da se nebi najprej tukaj pogovarjali o tem.</p>
               <p>Omenjena je bila tudi slovenska hiša in tako naprej. Tukaj se stalno potem postavlja
               vprašanje kdo bo to plačal, ker akterji, v slovenski hiši jih je pa mnogo, ni samo
               država, so potem tudi gospodarstvo, tudi kakšne druge institucije in tukaj se vedno
               potem vrtimo tako da tukaj morda tudi nimamo sistemske najbolj posrečene rešitve, ker
               vedno je tako, vsi rečejo krasno, fajn ampak potem so pa vsi stroški na ministrstvu
               za zunanje zadeve, teh pa mi ne prenesemo glede na ta proračun.</p>
               <p>Bi tudi odgovoril na vprašanje gospoda Frangeža in gospoda Meršola, ki se nanaša na
               EU. Moram reči, da črpanje evropskih sredstev, s tem se ministrstvo za zunanje zadeve
               ne ukvarja.</p>
               <p>Mi smo prevzeli tisti del, ki se nanaša na politiko Evropske unije. Mi smo zadolženi,
               da usklajujemo različne politike na nivoju zunanjih zadev in na nivoju predsednika
               vlade. Mi moramo pripravljati stališča Slovenije v zvezi z določenimi vprašanji, kot
               je bančna unija, teh vprašanj bo mnogo tudi z vidika prihodnosti Evropske unije. Vi
               veste, da Barroso je govoril o tem, da bi morda šli v federalno ureditev in to so
               vprašanja, ki se v teh strukturah obravnavajo ali pa v zvezi s finančno perspektivo
               za 2014 - 2020. Tam so te pogovori o tem v katero skupino državo gremo, tista, ki
               forsira razvoj podeželja in tako naprej, da ne bom šel preveč v podrobnosti ampak ta
               stališča skupaj pripravljamo tudi po navadi s pristojnimi ministrstvi recimo v zvezi
               s finančno perspektivo, s pomočjo financ in s pomočjo ministrstev, ki bodo koristili
               ta sredstva.</p>
               <p>Sem pa razumel razpravo gospoda Frangeža, ki temelji bolj v to smer ali je
               ambicioznost mogoče v proračunu prevelika, kar se tiče koriščenja Evropskih sredstev.
               Jaz osebno vidim evropska sredstva kot edina prava investicijska sredstva, ki jih ima
               ta trenutek država in upam, da bo proračun za vsa ministrstva, ki se jih to tiče,
               zagotovil ustrezne deleže, ki jih mora dati država oziroma lokalna skupnost, ko gre
               za financiranje določenih evropskih projektov. Vemo, da včasih je tudi to problem, da
               ni lastna udeležba planirana ampak mislim, da s tem novim načinom, da bo omogočeno
               črpanje evropskih sredstev, kot pogon, če bodo vsi ti programi tudi ustrezno
               pripravljeni.</p>
               <p>Kar se tiče RTV-ja. Tukaj moram reči, da sam osebno pogrešam, da je premalo oddaj, ki
               se nanašajo na zunanjo politiko ampak ne samo slovensko ampak na splošno. Če
               primerjamo nekatere druge televizije, ki so morda bolj revne, kot slovenska
               televizija, lahko sam opazim, da imajo več oddaj z mednarodno vsebino, ki zlasti
               ozaveščajo in informirajo prebivalstvo o tem kaj se dogaja v Siriji, kaj se dogaja v
               Iranu, kaj se pravzaprav dogaja v svetu. Jaz če spremljam naše televizije lahko
               ugotovim, da to izveš samo iz kratkih poročil, da kakšne resne oddaje kaj se dogaja v
               Siriji ne moreš zaslediti, kaj se dogaja v ZDA, kaj se dogaja na Japonskem, kaj je s
               tem konfliktom med Kitajsko in Poljsko, zelo malo. Če pogledate nacionalka mislim, da
               ima dve takšne oddaje, Globus in Mednarodna obzorja, <stage type="mag"/> <stage>(Nadaljevanje)</stage> vse ostalo je pa v dnevnih informativnih oddajah, kjer pa vse
               skupaj traja par minut. Jaz osebno vidim, da nasploh smo Slovenci slabo obveščeni kaj
               se pravzaprav v svetu dogaja. Je pa res, če hočeš imeti to kvalitetno pokrito, to
               tudi nekaj stane. Ampak mislim, da je veliko takšnih oddaj, ki se jih lahko prevzame,
               odkupi in tako naprej. Lahko tudi povem, da mene skrbijo odločitve vodstva RTV, za
               katere vem, da se želijo krčiti sredstva ravno na teh programih. Jaz mislim, da ima
               vodstvo RTV-ja drugje rezerve, ne pa ravno v oddajah kot so Globus, Mednarodna
               obzorja. In tudi to, kar se tiče manjšin, tudi vem, da so tukaj določene težave. In
               gotovo to, da ni bilo spremljano, ne vem, to kar ste rekli bazoviške žrtve, rižarna
               in tako naprej, to ne more biti politik državne radiotelevizije. Mene ne bo nihče
               prepričal, da zato, ker je zmanjšan RTV prispevek, da sedaj ta nacionalka ni sposobna
               tega pokriti, zlasti če se spomnim kaj smo brali v poročilu Računskega sodišča. In tu
               apeliram vodstvu RTV naj ohrani to pozornost do mednarodnih vsebin in zlasti vsebin,
               ki s tičejo tako naše manjšine, kot manjšin, ki živijo tu v Sloveniji.</p>
               <p>Glede te pripombe, ki je bila dana, da nekateri diplomati iz drugih ministrstev imajo
               celo višje dohodke kot veleposlanik. Jaz moram reči, da to ureja uredba. Gre pa lahko
               za to, da pač imajo nekateri diplomati iz drugih ministrstev lahko več dodatkov ali
               pravico do več dodatkov, kot ima, recimo, veleposlanik. Zelo je tudi odvisno ali je
               kdo z družino, ali je kdo sam in tako naprej. Težko komentiram. Bi pa morda opozoril,
               da kot minister za zunanje zadeve sem imel kar težak boj na Vladi, da bi te stroške,
               ki jih imajo ministrstva v zvezi s svojimi diplomati v Bruslju, da bi jih prenesli iz
               Ministrstva za zunanje zadeve na pristojno ministrstvo. Jaz moram reči, da tu imamo
               tudi nesistemsko ureditev, da na primer Ministrstvo za obrambo plačuje iz svojega
               proračuna za svoje vojaške atašeje, na primer Ministrstvo za notranje zadeve pa
               plačujemo mi, Ministrstvo za zunanje zadeve in meni se to zdi nesistemsko. Moram
               reči, da smo ta problem uredili, da odslej naprej bo tako, da bo pač vsako
               ministrstvo samo pokrilo stroške za svoje diplomate. To je tudi dobro z vidika
               racionalizacije. Jaz mislim, da vsako ministrstvo res dobro preverilo dvakrat ali res
               potrebuje diplomata na določenem mestu v stalnem predstavništvu v Bruslju. Tako, da v
               prihodnje bo tako, da bo vsako ministrstvo zase plačevalo. Naš problem bo edino to,
               da moramo prenesti sredstva iz leta 2014-2014 na ta ministrstva. To bomo storili,
               ampak to nam tudi povzroča določene težave pri našem proračunu. Ampak nekako pač bomo
               spoštovali odločitev Vlade in bomo to tudi realizirali v skladu s sklepom, ki je bil
               sprejet na Vladi.</p>
               <p>Jaz mislim, da sem odgovoril na vsa vprašanja.</p>
            </sp>
            <sp xml:id="SDT6-Skupna-2012-10-29.sp18">

               <speaker>PREDSEDNIK JOŽEF HORVAT:</speaker>

               <p>Hvala lepa, gospod minister, za temeljite odgovore. Izgleda pa, da niste bili dobro
               razumljeni pri razpravi kolega Frangeža, zato mu dajem minute za repliko.
               ...<stage>/oglašanje iz klopi./</stage> Replika ali razprava? Replika, se opravičujem, gospa Janja
                  Klasinc.<stage type="mag"/>
               </p>
            </sp>
            <sp xml:id="SDT6-Skupna-2012-10-29.sp19">

               <speaker>JANJA KLASINC (PS PS):</speaker>

               <p>Najlepša hvala. Jaz bi minister samo se oglasila na račun teh oddaj, ampak to ni
               direktna replika samo na vaše izvajanje, ampak že tudi na prejšnje pripombe. Jaz sem
               vedno, kot nekdanja novinarka, zelo slabe volje kadar politika obravnava delo
               medijev. To je v principu. Ampak tudi sama mislim, da ni dobro kadar ni kaj pokrito.
               Marsikdaj bi bila zelo zadovoljna, če bi tudi delo tega odbora bilo bolje pokrito,
               ampak pustimo sedaj to.</p>
               <p>Zakaj pa nacionalna televizija pogosto ne more dobro pokrivati mednarodnih tem je pa
               jasno. Prvič, če bi želela to s svojimi novinarji početi, je to zelo drago početje.
               Ja, na žalost jih nima prav dosti. Dopisniška mreža RTV Slovenija se je v zadnjih
               letih bistveno zožila in jo zelo težko tudi vzdržujejo finančno. Oddaje, ki jih
               nabavljajo iz tujine so tudi zelo drage. In mislim, da ta vlada z zmanjšanjem RTV
               prispevka pa prav zagotovo k temu ne prispeva. Poglejte, jaz sem delala nekaj let na
               RTV Slovenija in se bom strinjala z marsikom, da ni najbolj racionalno organizirana
               hiša. In tukaj bi se dale še kakšne notranje rezerve poiskati. Ampak ravno za
               pokrivanje področja zunanje politike pa mislim,da je bistveno,da se ta RTV prispevek
               ne bi sedaj zmanjšal. Zato ker, verjemite, da tista malenkost, tisti drobiž, ki ga bo
               vsak posameznik manj plačeval vsak mesec, ne bo nikomur bistveno prispeval, med tem
               ko pa bo bistveno zmanjšal možnosti dobre priprave oddaj na RTV Slovenija, ko se vsi
               ti prispevki potem strnejo v eno veliko vsoto.</p>
               <p>Hvala lepa.</p>
            </sp>
            <sp xml:id="SDT6-Skupna-2012-10-29.sp20">

               <speaker>PREDSEDNIK JOŽEF HORVAT:</speaker>

               <p>Hvala tudi vam. Preden dam besedo kolegu Frangežu za repliko vas obveščam, da je na
               Odboru za zunanjo politiko prisotna kolegica Tina Komel namesto Tamare Vonta, lepo jo
               pozdravljam, Kolega Frangež.</p>
            </sp>
            <sp xml:id="SDT6-Skupna-2012-10-29.sp21">

               <speaker>MATEVŽ FRANGEŽ (PS SD):</speaker>

               <p>Hvala gospodu ministru za korektne odgovore in tudi pojasnilo, da Ministrstvo za
               zunanje zadeve ni pristojno za programe črpanja evropskih sredstev. Meni je povsem
               jasno, da je za potrebe organizacije Vlade za levji deleže teh sredstev, če odštejem
               kmetijska sredstva pristojno Ministrstvo za gospodarski razvoj kamor se je prenesla
               nekdanja služba Vlade za lokalno samoupravo in regionalni razvoj.</p>
               <p>Ampak kljub temu pa naj povem, d je meni prav malo mar katero ministrstva so bila
               vabljena na današnjo sejo pomembno je, da se danes sestaja tukaj tudi Odbor za zadeve
               Evropske unije, jaz menim, da je naša sposobnost črpanja evropskih sredtev ena od
               visokih prioritet tega odbora. Podpredsednik, ki danes vodi sejo lahko to potrdi, da
               ta odbor večkrat spremlja recimo zdaj večletni finančni okvir in pripravlja eno novo
               finančno perspektivo proračun unije in podobno. Seveda nas pa te stvari v glavnem
               zanimajo s perspektive in vidika slovenskih interesov in naše sposobnosti, da
               pridobimo čim več sredstev.</p>
               <p>Jaz to torej štejem kot en integrativni del naših evropskih politik. Razumem zunanje
               ministrstvo, da seveda ni pristojno ali pooblaščeno s podajanjem odgovorov na to
               vprašanje ampak v temu kontekstu bi bilo modro da seveda sklicatelji seje poskrbijo,
               da v kontekstu evropskih politik imamo tukaj tudi tiste predstavnike vlade, ki lahko
               o črpanju evropskih sredstev, še posebej, ker gre za kot ste tudi gospod minister
               sami ugotovili edina še preostala razvojna sredstva kompetentno odgovorili tudi pred
               tem odborom. Hvala. <stage type="mag"/>
               </p>
            </sp>
            <sp xml:id="SDT6-Skupna-2012-10-29.sp22">

               <speaker>PREDSEDNIK JOŽEF HORVAT:</speaker>

               <p>Hvala lepa, kolega Frangež. Seveda so vabljeni in tudi prisotni predstavniki
               ministrstva za finance. Če želijo besedo se lahko kdajkoli tudi vključijo. Razpravo
               pa nadaljuje kolegica Sonja Ramšak. Izvolite.</p>
            </sp>
            <sp xml:id="SDT6-Skupna-2012-10-29.sp23">

               <speaker>SONJA RAMŠAK (PS SDS):</speaker>

               <p>Hvala za besedo, predsedujoči. Lep pozdrav ministru in vsem ostalim predstavnikom
               vlade.</p>
               <p>Spoštovane kolegice in kolegi. Ko gledam proračunski memorandum izhaja na področju
               zunanje politike in mednarodnega sodelovanja, da je osnovni cilj delovanja zunanje
               politike utrditi seveda mednarodni položaj in ugled Slovenije na vseh področjih
               predvsem z vidika demokratičnosti, stabilnosti in pa uspešne srednjeevropske države.
               Prepričana sem minister, da se boste strinjal z mano, da ni to samo naloga
               ministrstva za zunanje zadeve oziroma veleposlaništev in drugih predstavnikov
               zunanjega ministrstva, ampak da je vsak, ki na kakršenkoli način sodeluje in
               predstavlja RS v mednarodnem prostoru nekako glasnik tega cilja in seveda širi ugled
               ali pa ta ugled zmanjšuje. Pri tem mislim tudi na nas poslanke in poslance in pa
               seveda tudi na slovenske poslanke in poslance v Evropskem parlamentu. Namreč,
               velikokrat do nas prihajajo nekako ocene, da tudi poslanke in poslanci včasih ne
               prispevamo dovolj k zagotavljanju tega cilja predvsem mislim tukaj na posameznike s
               strani opozicije. Sem pa vesela, če nadaljujem z razpravo nekaterih kolegic in
               kolegov, ki so se oglasili pred menoj, še posebej gospe kolegici Klasinc, ki je
               nekako podala razpravo, da se zmanjšuje mednarodna dejavnost naš poslank in poslancev
               v sedanji sestavi DZ. Namreč danes je potekala tud seja Komisije za mandatno-volilne
               zadeve ravno na temo proračuna RS za leto 2013 in 2014 predvsem v tistem delu, ki se
               nanaša na delovanje DZ in žal tudi tam, kjer je bil mesto, da bi lahko o tem govorili
               nekaj več dejansko opozicijski poslanci na to niso opozorili in mislim, da je prav,
               da Odbor za zunanjo politiko nekako tudi apelira, da ta mednarodna dejavnost poslank
               in poslancev mora biti prisotna. Namreč, tudi mi lahko zelo prispevamo k ugledu
               Slovenije.</p>
               <p>Kar se tiče zapiranja DKP-jev. Tudi jaz obžalujem minister, da se to dogaja. Namreč,
               glede na težek gospodarski in finančni položaj Slovenije mislim, da so DKP-ji tisti,
               ki lahko tudi na tem področju predvsem pri privabljanju tujih investicij in te
               gospodarske diplomacije veliko prispevajo. V svoji razpravi oziroma v odgovorih na
               nekatera vprašanja ste odgovorili, da dejansko gre sicer za navidezno zmanjšanje ali
               pa povečanje sredstev na tem področju, ampak jaz ko gledam Proračun RS nekako mislim,
               da tudi sredstva, ki so na postavki ministrstva za gospodarstvo in ki so vezane na
               privabljanje tujih investicij seveda posredno vplivajo tudi na to, da je lahko
               uspešno zunanje politike na tem področju zagotovljena.</p>
               <p>Prepričana sem, da tako kot ste že večkrat na odboru za zunanjo politiko predstavo,
               moram reči, da vas podpiram v vseh prizadevanjih in da ste nekako s svojim delom v
               tem letu posebno s svojimi sodelavci močno dvignil ugled RS v tako Evropi kot v svetu
               in da je prav, da bi včasih tudi vam znali prisluhniti predvsem na ministrstvu za
               finance in morda res kakšna sredstva dodeliti več za to vaše delovanje.</p>
               <p>Kar se tiče razprave o promociji zunanje politike na RTV Slovenija pa se pridružujem
               seveda vsem tistim mojim kolegicam in kolegom, ki so razpravljali v tem smislu, da
               javna RTV Slovenija je nekako tista,<stage type="mag"/>
               <stage>(Nadaljevanje)</stage> ki bi morala tudi na tem področju skrbeti za promocijo Republike
               Slovenije oziroma, da bi morala pokriti nekatere dogodke, ki so za državo pomembni,
               kot je omenil že predsednik odbora in tudi podpredsednik in da morda gre tukaj moje
               razmišljanje v to smer, kot je bilo že tudi nakazano, da pa se morda želim na ta
               način nekako glede na to zmanjšanje, kar ste minister tudi že sam dejal, z
               zmanjšanjem RTV prispevka nekako pokazati, no saj RTV Slovenija nima sredstev, da bi
               lahko pokrila vsa področja.</p>
               <p>Mislim, da gre bolj ko ne za izsiljevanja, ne pa za to, da bi se sama, javni zavod
               kot takšen, notranje prestrukturiral, racionaliziral, organizacijsko morda kakšne
               stvari na drugačen način pokril. Zakaj to govorim? Zato, ker ko sem bila nedavno tega
               na javnem zavodu RTV Slovenija, mi je marsikdaj od tam prisotnih, ki sem se z njimi
               srečala dejal, da javna RTV ima notranje rezerve in da to ne more biti izgovor, da se
               nekatere tem s področja zunanje politike ali pa notranje politike, ne pokrivajo.</p>
               <p>Toliko z moje strani in osebno bom podprla ta proračun, čeprav se tudi jaz želim, kot
               minister, da bi bilo možno nameniti več sredstev, vendar pa v dani situaciji mislim,
               da je to res tisti maksimum, ki je pač možen. Hvala.</p>
            </sp>
            <sp xml:id="SDT6-Skupna-2012-10-29.sp24">

               <speaker>PREDSEDNIK JOŽEF HORVAT:</speaker>

               <p>Hvala tudi vam kolegica Sonja Ramšak. Nekako iz razprave logično sledi, da zdaj dobi
               besedo predstavnik ministrstva za finance, ki to tudi želi. K besedi vabim gospoda
               Bojana Pogačarja, generalnega direktorja direktorata za proračun. Izvolite.</p>
            </sp>
            <sp xml:id="SDT6-Skupna-2012-10-29.sp25">

               <speaker>BOJAN POGAČAR:</speaker>

               <p>Lepa hvala za besedo. Samo pojasnil bi glede vprašanja načrtovanja evropskih sredstev
               in dviga teh sredstev v proračunu leta 2013 in kasnejšega padca teh sredstev.</p>
               <p>Pristop vlade v pogledu pri načrtovanju EU sredstev je bil, da se v nobenem pogledu
               nikakršnem oziru ne omejuje črpanja EU sredstev, torej je vlada sledila izključno
               napovedim organov upravljanja in ni manjšala teh sredstev.</p>
               <p>Zakaj pa je v, eden izmed razlogov zakaj se v letu 2013 pojavi večji skok in potem
               zopet padec.</p>
               <p>Vedeti morate, da se zaključuje počasi trenutna finančna perspektiva in v letu 2013
               se tudi začne upoštevati pravilo N+2 in N+3, kar pomeni, da je potrebno pospešiti
               črpanje evropskih sredstev.</p>
               <p>Predvidevam, da bo glede EU sredstev tudi dosti bolj podrobna razprava na odboru za
               gospodarstvo, kjer bo organ opravljanja tudi zastopan. Hvala.</p>
            </sp>
            <sp xml:id="SDT6-Skupna-2012-10-29.sp26">

               <speaker>PREDSEDNIK JOŽEF HORVAT:</speaker>

               <p>Hvala tudi vam za pojasnila. Predno nadaljujemo vas obveščam, da namesto člana odbora
               Danijela Krivca, sodeluje na odboru za zunanjo politiko kolega Branko Marinič, ki ga
               lepo pozdravljam. Zdaj pa ima besedo gospod Samo Bevk, izvolite.</p>
            </sp>
            <sp xml:id="SDT6-Skupna-2012-10-29.sp27">

               <speaker>SAMO BEVK (PS SD):</speaker>

               <p>Hvala lepa še enkrat za besedo. Torej ena kritika pa gre tudi na celoten proračun in
               to se je videlo prav iz postavke gospodarska diplomacija, da je nepregleden in
               pomanjkljivo obrazložen.</p>
               <p>Enkrat je gospodarska diplomacija pod enim ministrstvom, naslednjič pod drugim ne
               glede na to katera vlada je aktualna, enkrat so plače tukaj, potem so nekje druge,
               potem so članarine enkrat na eni strani, enkrat na drugi in ko hočeš primerjati več
               let nazaj, se vse te stvari porazgubijo. Tudi to, te stalne spremembe združevanja
               ministrstev, prehodi raznih dejavnosti pod eno in naslednjič pod drugo ministrstvo in
               res pride do nepreglednosti celotnega sistema, do pomanjkljivih obrazložitev.
               Dejansko bi rabili en stabilen sistem, ki bi zdržal vsaj enih pet, deset let, ne pa
               da stalno <stage type="mag"/> <stage>(nadaljevanje)</stage> nekaj spreminjamo
               in zamegljujemo situacijo.</p>
               <p>Imel bi pa še eno vprašanje. Če pogledamo zdaj te politike, ki so. Politika 03 -
               Zunanja politika in mednarodno razvojno sodelovanje, in to je iz dokumenta Načrt
               razvojnih programov, imamo plan za leto 2013 248 milijonov, plan za leto 2014 174
               milijonov, plan za leto 2015, govorim o politiki 03, 85 milijonov in plan za leto
               2016 25 milijonov. Zdaj pa če pogledamo podprogram Mednarodno razvojno sodelovanje in
               humanitarna pomoč in pogledamo podprogram Plačevanje kapitala in rezerv pa vidimo
               plan za leto 2013 150 milijonov, plan za leto 2014 75 milijonov, plan za 2015 in plan
               za 2016 pa nič. Na strani 11, kjer so pa obrazložitve predloga proračuna Republike
               Slovenije za leto 2013 pa ni nobene obrazložitve oziroma piše rezultati njihovi
               kazalniki za obdobje od 1. 1. 2011 do 31. 12. 2014. Pa me zanima kaj to je, kaj so ti
               silni milijoni? Hvala lepa.</p>
               <p>...<stage>/ IZKLOP MIKROFONA./</stage>...</p>
            </sp>
            <sp xml:id="SDT6-Skupna-2012-10-29.sp28">

               <speaker>GOSPOD________:</speaker>

               <p>Hvala.</p>
               <p>Glede strukture proračuna in nepreglednosti se na odborih večkrat pojavlja pripomba
               kako nepregleden proračun je, da se ne vidi proračunskih postavk, da se ne vidi
               marsičesa. Naj povem, da proračun za leto 2013 ni bil v ničemer spremenjen. Prikaz
               proračunskih postavk je bil ukinjen s proračunom leto 2010, ki se je pripravljal leta
               2009, tako, da smo ohranili popolnoma enak prikaz kot je bilo takrat. Se pravi imamo
               že tri leta isti prikaz in nismo z ničemer skrivali, zmanjšali ali spreminjali
               proračuna, kot sama struktura.</p>
               <p>Druga zadeva, ki pa se tiče programske klasifikacije v kateri je proračun
               predstavljen. Ta programska klasifikacija, ki jo imate, v kateri je zdaj predstavljen
               proračun, je zelo stabilna bila v letih od leta 2000 naprej od uveljavitve Zakona o
               javnih financah, je pa res, da v preteklih dveh letih je bil to poskus izboljšanja
               klasifikacije, ker je prišlo do zmede smo šli nazaj na starejši sistem.</p>
            </sp>
            <sp xml:id="SDT6-Skupna-2012-10-29.sp29">

               <speaker>PREDSEDNIK JOŽEF HORVAT:</speaker>

               <p>Hvala lepa. Hvala lepa za vaše odgovore. Kolega Bevk, razprava? Izvolite.</p>
            </sp>
            <sp xml:id="SDT6-Skupna-2012-10-29.sp30">

               <speaker>SAMO BEVK (PS SD):</speaker>

               <p>Hvala za besedo, gospod predsednik. Ampak mene zanimajo te številke o katerih sem
               spraševal kaj to je v okviru podprograma Vplačevanja kapitala in rezerv, ki se je
               znašel v politiki Zunanja politika in mednarodno razvojno sodelovanje leta 2013 150
               milijonov in leta 2014 75 milijonov.</p>
            </sp>
            <sp xml:id="SDT6-Skupna-2012-10-29.sp31">

               <speaker>PREDSEDNIK JOŽEF HORVAT:</speaker>

               <p>Hvala lepa. Pričakujem odgovor.</p>
            </sp>
            <sp xml:id="SDT6-Skupna-2012-10-29.sp32">

               <speaker>GOSPOD_________:</speaker>

               <p>Če ni od Ministrstva za zunanje zadeve, verjetno so to Ministrstvo za finance, nimam
               pa zdaj trenutno podatkov s seboj.</p>
            </sp>
            <sp xml:id="SDT6-Skupna-2012-10-29.sp33">

               <speaker>PREDSEDNIK JOŽEF HORVAT:</speaker>

               <p>Boste priskrbeli naknadno?</p>
            </sp>
            <sp xml:id="SDT6-Skupna-2012-10-29.sp34">

               <speaker>GOSPOD________:</speaker>

               <p>Tako.</p>
            </sp>
            <sp xml:id="SDT6-Skupna-2012-10-29.sp35">

               <speaker>PREDSEDNIK JOŽEF HORVAT:</speaker>

               <p>Hvala lepa. Kolega Bevk.</p>
            </sp>
            <sp xml:id="SDT6-Skupna-2012-10-29.sp36">

               <speaker>SAMO BEVK (PS SD):</speaker>

               <p>Prosim, da na eni izmed naslednjih sej različnih odborov so predstavniki finančnega
               ministrstva. Jaz bom že ob petih na naslednji seji, pa bom lahko tam tudi isto
               vprašal, ker tudi tam gre za to politiko, ko bomo razpravljali v okviru komisije za
               odnose s Slovenci v zamejstvu in po svetu, pa če se lahko predstavniki ministrstva do
               takrat pripravijo za odgovor. Hvala lepa.<stage type="mag"/>
               </p>
            </sp>
            <sp xml:id="SDT6-Skupna-2012-10-29.sp37">

               <speaker>PREDSEDNIK JOŽEF HORVAT:</speaker>

               <p>Hvala tudi vam.</p>
               <p>Vidim, da Ministrstvo za finance zagotavlja, da bomo do petih ta odgovor tudi
               dobili.</p>
               <p>In vidim, da lahko zaključim razpravo in predlagam, da glasujemo o naslednjem
               predlogu sklepa, ki je standarden: Odbor za zunanjo politiko se je seznanil s
               predlogom proračuna Republike Slovenije za leto 2013 in s predlogom proračuna
               Republike Slovenije za leto 2014, ki se nanaša na njegovo delovno področje. Želi kdo
               razpravljati o predlogu sklepa? Ugotavljam, da ne. Obveščam člane in članice Odbora
               za zunanjo politik, da glasujemo z glasovalnimi napravami z zaporednimi številkami od
               ena do dvajset.</p>
               <p>Glasujemo. Zaključujem glasovanje in ugotavljam, da je za predlog sklepa glasovalo 10
               poslank in poslancev, sklepu ni nasprotoval nihče.</p>
               <p><stage>(Za je glasovalo 10.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Odbor bo pripravil mnenje ter ga posredoval Odboru za finance in monetarno politiko
               kot matičnemu delovnemu telesu.</p>
               <p>Predlagam, da bi pri obravnavi predloga proračuna Republike Slovenije za leto 2013 in
               pri obravnavi predloga proračuna Republike Slovenije za leto 2014 na seji matičnega
               delovnega telesa kot predstavnik odbora sodeloval sam, čisto iz praktičnih razlogov,
               ker sem tudi član Odbora za finance in monetarno politiko. Kdo temu predlogu
               nasprotuje? Hvala lepa, ugotavljam da ne.</p>
               <p>Kolegice in kolegi s tem zaključujem 1. in 2. točko ter hkrati tudi 19. nujno sejo
               Odbora za zunanjo politiko.</p>
               <p>Besedo pa dajem kolegu Marku Pogačniku.</p>
            </sp>
            <sp xml:id="SDT6-Skupna-2012-10-29.sp38">

               <speaker>PODPREDSEDNIK MAG. MARKO POGAČNIK:</speaker>

               <p>Hvala za dano besedo. Pred glasovanjem člane odbora za EU obveščam, da gospoda Romana
               Jakiča nadomešča gospod Jerko Čehovin, gospa Maja Dimitrovski pa nadomešča Sašo Kos.
               Zdaj bomo glasovali še člani odbora za evropske zadeve.</p>
               <p>Glasujemo z glasovalnimi napravami z zaporednimi številkami od enaindvajset do
               štirideset. In na glasovanje dajem predlog sklepa, ki se glasi: Odbor za zadeve
               Evropske unije se je seznanil s predlogom proračuna Republike Slovenije za leto 2013
               in s predlogom proračuna Republike Slovenije za leto 2014, ki se nanašata na njegovo
               delovno področje.</p>
               <p>Prosim, da glasujemo, pričenjam glasovanje. Zaključujem glasovanje in ugotavljam, da
               je za glasovalo 9 članov, nihče proti.</p>
               <p><stage>(Za je glasovalo 9.)</stage> <stage>(Proti nihče.)</stage></p>
               <p>Ugotavljam, da je sklep sprejet.</p>
               <p>Odbor bo pripravil mnenje, če se strinjate bi sam prevzel vlogo poročevalca na Odboru
               za finance in monetarno politiko, ker sem tudi njihov član. Je kdo proti? Ugotavljam,
               da nihče.</p>
               <p>S tem zaključujem 1. in 2. točko dnevnega reda in hkrati 15. nujno sejo Odbora za
               zadeve Evropske unije.</p>
               <p>Člane odbora za zadeve Evropske unije pa obveščam, da bomo s 33. redno sejo
               nadaljevali čez petnajst minut, to pomeni ob 15.10 uri. Hvala. <stage type="time">Seja je bila
                  zaključena 29. oktobra 2012 ob 14.56.</stage>
               </p>
            </sp>
         </div>
      </body>
   </text>
</TEI>
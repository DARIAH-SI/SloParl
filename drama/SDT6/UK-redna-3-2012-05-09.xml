<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-UK-redna-3-2012-05-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Ustavna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E9C605FF20CFBD67C1257D1F005A5BC9</idno>
               <idno type="custom" subtype="day">42954D591788B7BAC12579FE001F59AB</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=42954D591788B7BAC12579FE001F59AB</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-UK-redna-3-2012-05-09.UK" n="3">
               <name>redna seja</name>
               <date when="2012-05-09"/>
            </setting>
         </settingDesc>
         <particDesc>
            <listOrg>
               <org xml:id="SDT6-UK-redna-3-2012-05-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-UK-redna-3-2012-05-09.UK">
                        <orgName key="UK">Ustavna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE USTAVNA KOMISIJA</stage>
            <stage type="session">3. seja</stage>
            <stage type="date">(9. maj 2012)</stage>
            <stage type="chairman">Sejo je vodil dr. Gregor Virant, predsednik Ustavne komisije.</stage>
            <stage type="time">Seja se je pričela ob 18.03. </stage>
            
         

            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Spoštovane kolegice in kolegi. Lepo pozdravljeni na 3. seji Ustavne komisije. Bil sem
               obveščen, da se je kolegica Mateja Pučnik za danes opravičila in pooblastila gospo
               Janjo Napast, da jo nadomešča na seji Ustavne komisije.</p>
               <p>Na sejo ustavne komisije sem povabil tudi Vlado. Z nami je minister za finance, dr.
               Janez Šušteršič. Vabil sem tudi Državni svet, pozdravljam predsednika gospoda Kavčiča
               in sodelavce in pa seveda strokovno skupino, ki je pripravila besedilo predloga
               Ustavnega zakona za spremembo 148. člena Ustave, dr. Tone Jerovšek, dr. Igor Masten,
               dr. Tine Stanovnik, dr. Žiga Andoljšek, mag. Helena Kamnar, mag. Kristijan Petrovič
               in dr. Lojze Ude in vsi člani strokovne skupine in članica so danes z nami.</p>
               <p>Sklic seje ste prejeli 19. aprila, 24. aprila pa sem zaradi izredne seje Državnega
               zbora našo sejo prestavil na današnji dan, torej na 9. maj 2012.</p>
               <p>3. maja sem vam poslal predlog, da se dnevni red razširi z 2. točko, to je predlogom
               za začetek postopka spremembe Ustave z osnutkom Ustavnega zakona EPA/267. Gre za
               spremembo Ustave, ki se nanaša na Državni svet. Tako kot je bilo na prejšnji seji
               tudi  dogovorjeno.</p>
               <p>O tem predlogu moramo skladno s Poslovnikom odločiti. Želi kdo sporočiti svoje
               stališče o tem predlogu za širitev dnevnega reda? Izvolite gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Hvala lepa. Najprej dober dan vsem skupaj. Jaz bi seveda v tem primeru, predno smo še
               pri samem dnevnem redu rad razpravljal predvsem o sami seji Ustavne komisije.</p>
               <p>Jaz sem danes, vam predsednik, poslal pismo, v katerem vam predlagam, da prestavimo
               to Ustavno komisijo za en teden.</p>
               <p>Situacijo v katero nas je pripeljala, je seveda na svoj način tako kot radi rečete,
               posebna.</p>
               <p>Posebna pa toliko, zaradi tega, ker enostavno smo prišli do take časovne stiske, da
               preprosto ugotavljamo, da ni moč razpravljati normalno.</p>
               <p>Normalno ne zaradi same vsebine zaradi tega, ker ne bi želeli razpravljati ampak
               zaradi tega, ker enostavno nam zmanjkuje vsem skupaj časa.</p>
               <p>Mi smo glede na to, da smo se zadnjič dogovorili, pripravili predlog in vam ga tudi
               posredovali do dogovorjene roka, to je torka 8. maja, kjer seveda predlagamo naš
               pogled kako pravzaprav naj bi sploh izgledal Državni svet po spremembah o katerih bi
               razpravljali.</p>
               <p>Vendar glede na to, da smo imeli za seboj dve seji odbora v Državnem zboru, ki so
               potekale do štirih zjutraj, da imamo praktično cele dneve kar naprej odbore in da so
               vsi poslanci več ali manj, si upam trditi, več kot 18 ur v tem Državnem zboru
               predlagam in ne vidim razloga niti nobene posebne situacije, da to Ustavno komisijo
               ne prestavimo za en teden.</p>
               <p>Glede na to, da imamo jutri in v petek plenarno zasedanje Državnega zbora izredne
               seje, ki bo seveda potekalo od jutra do večera in bomo prav tako spet vsi tukaj in se
               pripravljamo na razprave, ki jih bomo imeli v naslednjih dveh dneh, smatram, da bi
               seveda takšen predlog in diskusija bila sprejeta, da preprosto Ustavno komisijo
               predstavimo za en teden.</p>
               <p>Izgubili ne bi nič, niti enega dneva v smislu za to, da bi odločali ali kar koli kaj
               usodnega naredili, še posebej zato, ker bomo v naslednjem tednu brez nekega posebnega
               stresa lahko v miru razpravljali in si vzeli dovolj časa, ki pa ga v zadnjih mesecih
               v Državnem zboru praktično ni za to, da bi lahko opravili res kvalitetno
               razpravo.</p>
               <p>Zato apeliram na vse člane, še posebej pa na vas predsedujoči, da v skladu s 74.
               členom Poslovnika prestavite sejo na naslednji teden. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Želi še kdo razpravljati o predlogu za širitev? Gospa Kociper.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Spoštovani, lep pozdrav. Razpravljati želim o razlogu o razširitvi te seje, kateri
               nasprotujem iz razlogov, ki jih je navedel gospod Möderndorfer.</p>
               <p>Ne vem kaj je tako nujnega v tej državi, kakšno izredno stanje, da moramo sredi
               proračunske seje, sredi rebalansa, sredi najbolj intenzivnega v dosedanjem delu
               Državnega zbora, ob šesti uri zvečer, kot da bi bili res že tanki naših mejah,
               razpravljati o ukinitvi Državnega sveta.</p>
               <p>Kaj je tako nujnega, da ne more počakati, da bi se lahko poslanci ustrezno pripravili
               na to točko.</p>
               <p>Mi smo se pretrgali, da smo pripravili predlog, ker je bil takšen sklep, zdaj pa smo
               na koncu svojih zmožnosti, da bi o tem sklepu lahko normalno in premišljeno in tako
               kot je treba utemeljeno razpravljali.</p>
               <p>Nadaljevala bi s proceduralnim predlogom. Podpiram gospoda Möderndorferja tudi v tem,
               da se današnja seja prestavi, tudi glede odločanja o 148. členu in hkrati ponovno
               protestiram na način kako vodite ta Državni zbor.</p>
               <p>Vi ta Državni zbor, spoštovani predsednik, spravljate na nivo vladne službe. Ali je
               to za zakonodajo ali kaj drugega, ne vem, ampak verjetno poznate načelo delitve
               oblasti, po katerem bi naj Vlada pripravila neke predloge, parlament pa bi jih nato
               utemeljeno in poglobljeno in z nekim razmislekom obdelal in nanje odgovoril.</p>
               <p>Mi smo nekateri tukaj že štiri dni in noči in zdaj imamo še tako pomembno temo, kot
               je sprememba Ustave.</p>
               <p>Pri tem si bom drznila reči še nekaj. Ste vsi tako zelo ponosno zatrjevali, da je v
               tem sklicu toliko žensk.  Ženske
               smo tudi matere in vem, da tudi očetje imajo svojo vlogo ampak mislim, da se vsi
               strinjamo, da je vloga matere vendarle nekoliko drugačna in to da ne moremo videti
               niti svojih otrok in niti normalno delati, pa presega vse meje.</p>
               <p>Jaz rada delam veliko, vedno sem delala veliko ampak želim pa da mi daste, kot
               poslanki opozicije možnost, da se lahko ustrezno pripravim na predloge.</p>
               <p>Verjamem, da vi osebno niste imeli tako zasedenega tedna, nekateri smo pa iz minute v
               minuto dobivali na mizo amandmaja, po 320 na člen z 260. členi.</p>
               <p>Tudi minister je bil zelo obremenjen in na tak način ne moremo korektno delati in to
               je izčrpavanje ne samo poslancev ampak tudi zaposlenih.</p>
               <p>In ko tako radi govorite o prihrankih in ko ne bomo več imeli osmrtnic za zaposlene,
               kar ima vsaka normalna firma na svetu, bi povedala koliko stane to, da sredi noči
               devet ljudi iz pravno-zakonodajne službe dežura v sosednji sobi in čaka, da se bo
               končala razprava.</p>
               <p>Koliko stanejo vse nadure in vsa dežurstva vseh zaposlenih, ki morajo dežurati na
               sejah.</p>
               <p>Ne rečem, da je to gromozanski strošek ampak če tako zelo varčujemo pri stvareh, kot
               so osmrtnice, potem varčujmo tudi pri tem, da organiziramo seje na način, kot je to
               treba, lahko bi imeli redno sejo drugi teden, zamuda bi bila pet dni in bi te stvari
               normalno obravnavali.</p>
               <p>Proceduralni predlog je, da tudi to sejo, ki je bila prvotno sklicana, predstavite.
               Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Gospod Tanko je želel besedo. Gospod Pahor. Kdo bo prvi? Gospod Pahor.</p>
            </sp>
            <sp who="SDT6:PahorBorut">

               <speaker>BORUT PAHOR (PS SD):</speaker>

               <p>Gospod predsednik, kolegice in kolegi. Že zadnjič sem povedal, da se mi zdi v času ko
               se zgostijo potrebe po odločitvah, terjajo zelo preudarno presojo kaj je pomembno in
               kaj je manj pomembno. Zdi se mi, da bi bilo velikanskega pomena, če bi danes Ustavni
               komisiji s potrebno dvotretjinsko večino uspelo sprejeti predlog Ustavnega zakona in
               ga poslati v proceduro Državnemu zboru, ne mislim pa, da je danes odločilnega pomena,
               da se enako odločimo tudi o usodi Državnega sveta.</p>
               <p>Ne mislim, da to ni nepomembna odločitev, vendar ne tako pomembna, kot je odločitev,
               ki zadeva usodo fiskalnega pravila in bi zato predlagal, da se osredotočimo na
               fiskalno pravilo in prestavimo odločitev za naše mnenje o usodi Državnega sveta, tako
               kot predlagajo kolegi s Pozitivne Slovenije, na eno od naslednjih sej.</p>
               <p>Nebi pa predlagal, da se umaknemo odgovornosti, da presojamo našo pripravljenost za
               odločanje o fiskalnem pravilu.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Pritrdilno ločeno mnenje bom dal.</p>
               <p>Glede predloga predsednika Ustavne komisije bi imel predlog najprej za širitev
               dnevnega reda podprli. Če bo kazalo, da danes o tem ne bomo mogli opraviti razprave
               do konca, se lahko to opravi v nadaljevanju seje Ustavne komisije, tako da tu ne
               vidim nobenega ne formalnega, ne vsebinskega zadržka.</p>
               <p>Ne bomo pa niti podprli predloga za preložitev te seje Ustavne komisije, ker se mi
               zdi dovolj razumno, da o tem predlogu odločimo. Velike poslanske skupine imajo tudi
               več možnosti glede kombiniranja poslancev na delovnih telesih, nekateri naši so tudi
               bili vpeti mnogo dlje, kot nekateri drugi pa nič ne jamrajo.</p>
               <p>Mi bomo nasprotovali predlogu za preložitev seje in podprli predlog za širitev
               dnevnega reda.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Naj najprej uvodoma pojasnim, da sem ta predlog za širitev podal na podlagi
               dogovora, ne samovoljno ampak na podlagi dogovora, ki smo ga sprejeli na prejšnji
               seji Ustavne komisije, ko ni bilo nobenega pomisleka glede tega, da se v določenem
               roku pripravi alternativni predlog Pozitivne Slovenije in da potem ta teden to
               obravnavamo na seji Ustavne komisije.</p>
               <p>Zdaj ste si premislili. V redu. Glede na to, da tudi gospod Pahor in gospod Tanko
               podpirata oziroma sta podprla to idejo, da na današnjem dnevnem redu  ne obravnavamo predloga Ustavne
               spremembe glede Državnega sveta, da uvrstimo na dnevni red Državni svet.</p>
               <p>Tako predlog za širitev dnevnega reda bom umaknil. Želim, da si vzamemo še nekaj časa
               za obravnavo Državnega sveta, da temeljito razmislimo o temu vašemu alternativnemu
               predlogu za katerega sam sicer lahko rečem preliminarno rečem, da ga ne podpiram
               vendar dejansko glede tega vprašanja ne gori voda, to lahko storimo v roku tedna ali
               dveh in se danes posvetimo, kot je kolega Pahor predlagal, stvari ki je prioritetna,
               to se pravi fiskalnemu pravilu. torej predlog za širitev dnevnega reda umikam.</p>
               <p>In tako lahko preidemo na 1. TOČKO DNEVNEGA REDA<gap n="..."/> <stage>/Oglašanje iz klopi/</stage>. Lahko, če
               sem ga dal ga lahko tudi umaknem. Prosim?</p>
            </sp>
            <sp who="SDT6:JakičRoman">
               <speaker>GOSPOD JAKIČ (PS PS):</speaker>
               <p>Predsednik, ne vem če ste, saj to je najbrž problem, ker smo v
            resnici pod pritiski in pod delovno intenzivnim procesom kar je prav ampak včasih se ne
            poslušamo ali pa se ne slišimo. Predlog, ki ga je dal in pismo, ki je bilo danes
            naslovljeno na vas kot predsednika Ustavne komisije in ki ga je ponovno obrazložil
            kolega Jani Möderndorfer je bilo seveda, da se danes, da se seja Ustavne komisije tudi s
            točko, ki govori o spremembi 148. člena Ustave, prestavi. Bom povedal še dodatni razlog
            zakaj in ga podkrepil zakaj je to po moje nujno potrebno, bom pa tudi obrazložil svoja
            videnja zakaj menim da se na hitrico to dela. </p>
               <p>Namreč, če sem prav razumel je
               strokovna komisija to fiskalno pravilo če lahko temu rečem ali zlato ali ne vem kako
               se mu že reče, obravnavala in sprejela včeraj, je res temu tako? Mislim, da ja in je
               seveda poleg obravnave tristo dvajset amandmajev in tukaj je kolega Tanko seveda
               lahko reče, da imamo večje poslanske skupine možnost menjave ampak te koalicijske
               poslanske skupine pa tako jim ni potrebno nič kot samo utrpeti do konca in
               odglasovati kar jim je Vlada v nedeljo naročila oziroma predsednik Vlade na posvetu.
               Mi se pa z amandmaji, z obrazložitvami amandmajev trudimo, da bi prepričali kolegice
               in kolege, da so nekateri ukrepi ki jih vlada sprejema zgrešeni. Zato smo najbrž mi
               bolj zmatrani kot so pa kolegi iz koalicije.</p>
               <p>Kar se tiče pa fiskalnega pravila pa še enkrat, tudi jaz nasprotujem, ko mislim, da
               seveda je ta nuja ali pa ta želja je to, kar kolega Pahor vedno na glas pove, vi si
               pa tega ne upate na glas povedati in sicer da bi bilo zlasti pravilo, zanj fiskalno
               pravilo, sprememba 148. člena sprejeta ob spremembi rebalansa proračuna in ob
               sprejetju tako imenovanih varčevalnih ukrepov oziroma tega spornega zakona, ki
               spreminja petinštirideset zakonov v tej državi in je unikum v praksi parlamentov, da
               seveda želite to imeti čim prej zavoljo zmanjšanja možnosti vlaganja referendumskih
               pobud. Predvsem po tem, ko ste začeli, zadnjo sekundo, ko ste se že s socialnimi
               partnerji vse dogovorili, začeli vnašati zgodbo nečesa kar je za mene tudi sporno,
               glede na to, da je bil referendum o pokojninski zakonodaji in kar naenkrat imamo na
               mizi tudi amandmaje, ki v resnici spreminjajo tudi pokojninski zakon in ga glede na
               referendum ne bi smeli spreminjati še eno leto. Zato predsednik, še enkrat v
               razmislek, da ne bi kar skakali na dnevni red, je proceduralno Jani Möderndorfer
               predlagal sklep, da se seja, 3. redna seja Ustavne komisije, prestavi.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Dobro, takšnega proceduralnega sklepa sicer ni mogoče predlagati oziroma se bom
               popravil, ni mogoče o njem glasovati ga bom pa razumel kot predlog, ki pa je mogoč in
               o katerem se glasuje, da se lahko točka prestavi na eno od naslednjih sej Ustavne
               komisije. Zato bom dal tudi ta predlog na glasovaje. Torej, če bo ta predlog
               izglasovan potem dejansko danes ne bomo obravnavali fiskalnega pravila. In o tem bomo
               sedaj glasovali.</p>
               <p>Torej glasujemo o predlogu, da se edina točka dnevnega reda prestavi na eno od naslednjih sej.</p>
               <p>Glasujemo. Za je glasovalo 6 članov in članic, proti 12.</p>
               <p><stage>(Za je glasovalo 6.)</stage> <stage>(Proti 12.)</stage></p>
               <p>Predlog ni bil sprejet</p>
               <p>In gremo na <title>1. TOČKO DNEVNEGA REDA - TO JE NA OBRAVNAVO DELOVNEGA BESEDILA
                  PREDLOGA USTAVNEGA ZAKONA O SPREMEMBI 148. ČLENA USTAVE, EPA 206/VI.</title> Obravnava na podlagi 179. in 180. člena Poslovnika Državnega zbora.</p>
               <p>Naj vas spomnim na deseti izredni seji dne 11. 4. 2012 je Državni zbor sprejel sklep,
               da se začne ustavno revizijski postopek za spremembo 148. člena Ustave in stališče o
               osnutku Ustavnega zakona za spremembo 148. člena Ustave. Ustavna komisija mora na
               podlagi sprejetih odločitev in na podlagi 197. člena Poslovnika pripraviti predlog
               ustavnega zakona za plenarno zasedanje Državnega zbora.</p>
               <p>To odločitev, te sklepe Državnega zbora sem posredoval strokovni skupini, ki je na
               podlagi osnutka Ustavnega zakona in sprejetega stališča pripravila delovno besedilo
               predloga Ustavnega zakona, ki ste ga prejeli. Strokovni skupini se zahvaljujem za
               opravljeno delo, opravili ste res veliko delo, zahtevno, naporno delo, obsežno tudi,
               hvala lepa. In to besedilo, ki ga je oblikovala strokovna skupina je tudi podlaga za
               današnjo razpravo in današnje odločanje. Torej o delovnem predlogu Ustavnega zakona
               bomo odločali po opravljeni razpravi. O obrazložitvi pa ne bomo glasovali ampak se
               Ustavna komisija z obrazložitvijo samo seznani, obrazložitev je potem podlaga,
               koristen pripomoček pri razlagi ustavnega besedila Ustavnemu sodišču, stroki,
               uporabnikom Ustave in tako naprej.</p>
               <p>Začeli bomo razpravo, najprej bom dal besedo strokovni skupini in sicer tako kot je
               bilo tudi strokovni skupini dogovorjeno, najprej dr. Tone Jerovšek, za njim dr. Igor
               Masten in dr. Tine Stanovnik in potem naprej po želji seveda tudi drugi člani
               strokovne skupine. Torej, gospod kolega Borut Pahor, proceduralno.</p>
            </sp>
            <sp who="SDT6:PahorBorut">

               <speaker>BORUT PAHOR (PS SD):</speaker>

               <p>Gospod predsednik, ker sem vložil amandma na predlog besedila bi bilo zelo koristno,
               če bi bili, spoštovani gospodje ki nam pomagajo pri strokovnih odločitvah
               pripravljeni komentirati moj predlog, da se črta vloga fiskalnega sveta v vnosu
               fiskalnega pravila v Ustavo. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Dobro, ker ne vem če ste vsi članice in člani Ustavne komisije in člani strokovne
               skupine že prejeli ta amandma naj na kratko pojasnim; kolega Pahor je vložil amandma
               po katerem se tretji odstavek predlaganega 148. člena Ustave črta, v četrtem odstavku
               pa se črta besedilo: <q>"ter ureditev pristojnosti in načni delovanja fiskalnega
               sveta."</q></p>
               <p>Poenostavljeno povedano, gre za to, da se iz delovnega besedila predloga črtajo
               določbe o fiskalnem svetu kot novi ustavni inštituciji. Tako da, kot je predlagal
               kolega Pahor bi prosil člane strokovne skupine, da se opredelite tudi do tega. Dr.
               Tone Jerovšek ima besedo.</p>
            </sp>
            <sp who="SDT6:JerovšekTone">

               <speaker>DR. TONE JEROVŠEK:</speaker>

               <p>Spoštovani gospod predsednik, gospe in gospodje poslanci.</p>
               <p>Mi smo v ožji delovni skupini oblikovali tekst, ki ga imate danes pred seboj že pred
               desetimi dnevi, včeraj pa smo v intenzivni razpravi z vsemi člani in seveda tudi po
               elektronski poti vnesli nekatere vsebinske dopolnitve in spremembe, tako da je bil
               tekst sinoči pripravljen, danes zjutraj smo ga samo še redakcijsko dopolnili.</p>
               <p>Najprej bi povedal kakšno soglasje smo dosegli glede samega člena in obrazložitve
               tega predloga. Torej, en član je bil proti vnosu fiskalnega pravila v Ustavo, torej
               proti spremembi 148. člena Ustave. Trije člani pa so bili proti vključitvi fiskalnega
               sveta v  148. člen, v temu duhu
               kot je zdaj gospod Pahor predlagal amandma za črtanje tretjega odstavka in posledično
               seveda konca naslednjega odstavka.</p>
               <p>Zdaj bi par besed povedal s kakšnimi dilemami in vprašanji smo se ukvarjali, ko smo
               koncipirali obrazložitev in seveda preko razlage tudi po temu 148. členu. Namreč, mi
               smo izhajali vseskozi iz pakta stabilnosti in rasti ki ga je Evropska unija sprejela
               kot veste leta 1997, potem je še bil dograjevan in iz dveh pogodb, ki ste jih vi pred
               dnevi ratificirali. Zlasti iz pogodbe o stabilnosti, usklajevanju in upravljanju v
               ekonomski monetarni uniji. Namreč po tej pogodbi dolžnosti izvajanja uravnoteženosti
               mora biti po 3. členu kot zavezujoča in trajna in učinkovati v notranjem pravu
               pogodbenice. Mi si to razlagamo tako, da torej mora biti v nekem visokem pravnem
               aktu, seveda pri nas naj ustrezneje v Ustavi ustrezno sidro, ki zagotavlja
               uravnoteženost prihodkov in izdatkov proračuna brez zadolževanja in seveda z
               izjemami, ki jih ta pogodba dopušča.</p>
               <p>Drugo, kdor bere pozorno našo Ustavo, 148. in 149. člen vidi, da ta ustava sploh nima
               glede oblikovanja proračuna nikakršnega materialnega kriterija, ki ga mora upoštevati
               Vlada pa tudi vi v Državnemu zboru ob sprejemanju proračuna ali eventualnih recimo
               intervencijskih zakonov. 148. člen, ki smo ga pred dvajsetimi leti napisali, saj
               veste, da smo celo ustavo pisali en teden, pravi samo to, da morajo biti vsi prihodki
               in izdatki zajeti v proračunih. Ta določba, če greste gledati razlago naše ustave
               izpred dvajsetih let pove, da je nastala zaradi tega, ker smo o nasledstvu prejšnje
               države ali pa v prejšnji državi imeli, lahko bi rekli pravo anarhijo na področju
               zadolževanja in obdavčevanja. Namreč, Jugoslavija in posledično republike so imele
               celo vrsto raznih fondov, skladov in blagajn v katerih so se zbirala davčna sredstva
               in tudi potem distribuirala in razdeljevala. Eden od takšnih, kot veste, zelo znanih
               je bil sklad za manj razvite v federaciji.</p>
               <p>Hkrati pa ni nikjer nobenega kriterija torej o uravnoteženosti. Nasprotno, iz 149.
               člena samo izhaja da krediti v breme države in poroštvo za kredite vse sprejemajo na
               podlagi zakona. 149. člen bi lahko rekel celo, da nekako napeljuje, če ne boste mogli
               s prihodki pokrivati proračuna to boste pa z bremeni, z dolgovi v breme države. To
               nas torej navaja, da 3. člen pogodbe o stabilnosti izvedemo dosledno v visokem
               pravnem aktu, to je v Ustavi kajti mi v našem pravnem sistemu pravzaprav skoraj druge
               možnosti nimamo kajti mi nimamo v hierarhiji aktov drugega primernega normativnega
               akta. Imamo ustavo in navadne zakone, izjemoma od tega so samo zakoni v Ustavi, ki se
               sprejemajo z dvotretjinsko večino, kot je zakon o volitvah in kot je Zakon o
               referendumu recimo. Ampak ta dva zakona pravzaprav terjata na nek način podobno
               proceduro kot Ustava kajti morata imeti dvotretjinsko večino. No in zato smo
               prepričani, da je sedež materije 148. člen, zdaj kolega dr. Ude pravi, saj smo z
               ratifikacijo dveh pogodb pravzaprav to obveznost že vnesli v naš pravni red. Ne, jaz
               in vsi drugi beremo, da pogodba o stabilnosti pravi, da mora biti ta norma o
               usklajenosti proračuna torej zavezujoča in trajna v nekem visokem aktu in da ta
               pogodba pravzaprav samo daje izvedbene kriterije spoštovanja tega ustavnega
               pravila.</p>
               <p>Zdaj bi jaz glede tega pravnega dela zaključil in bi prosil kar kolega Mastena, da
               poda  ekonomske utemeljitve,
               potem pa seveda dr. Stanovnik terminološke in metodološke. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala dr. Jerovšek. Besedo ima dr. Masten.</p>
            </sp>
            <sp who="SDT6:MastenIgor">

               <speaker>DR. IGOR MASTEN:</speaker>

               <p>Hvala.</p>
               <p>Torej jaz se bom omejil na tisti del ki seveda tudi v javni diskusiji o temu
               fiskalnemu pravilu seveda razburja, poraja dvome, vprašanja in mislim da upam da bom
               tukaj podal kar se da jasno predstavitev o tem kakšne naj bi bile ekonomske posledice
               tovrstnega fiskalnega pravila.</p>
               <p>Tukaj bom takoj uvodoma rekel, da pri pojmih prejemki in izdatki ter prihodki in
               izdatki v prvem in drugem odstavku, da tukaj je seveda nekaj pomembnih metodoloških
               podrobnostim, ki jih je nujno razjasniti ampak bo to seveda kot najbolj kompetenten
               med nami za to vprašanje navedel dr. Stanovnik in mu bom po koncu moje prezentacije
               tudi besedo predal.</p>
               <p>Zdaj, če beremo člene enega za drugim, prvi je člen, ki samo popravlja tako kot z
               izhodišči, ki smo jih imeli, terminološko besedo <q>"prejemki"</q>, druga beseda tega člena
               nadomešča besedo <q>"prihodki"</q> v obstoječem ustavnem členu. Tako da jaz se tukaj ne bom
               več ustavljal.</p>
               <p>Drugo je pa, drugi odstavek je tisti, ki je najpomembnejši z vidika, je praktično
               fiskalno pravilo v ožjem smislu. Ta zapoveduje, da morajo biti prihodki in izdatki
               proračuna države srednjeročno uravnoteženi brez zadolževanja ali imamo razmerje med
               njimi v suficitu, torej da prihodki presegajo izdatke in eksplicitno ste tukaj
               navaja, sta dva elementa poleg srednje ročne naravnanosti ki je skladna s pogodbo je
               tudi navedba izjemnih okoliščin o katerih bom tudi na hitro povedal kako jih razumemo
               spet skladno s pogodbo.</p>
               <p>Potem je člen o fiskalnem svetu, ki ga razumemo primarno kot inštitucijo ex ante
               nadzora nad izvajanjem fiskalnega pravila in spet nekaj več o tem v nadaljevanju.</p>
               <p>4. člen je člen, ki ureja sprejem zakona, ki opredeljuje podrobneje,udejanja oziroma
               implementacija fiskalnega pravila kot prvo. Opredeljuje tudi, naj bi opredeljeval
               dolgoročno naravnanost, bo moral potem seveda tudi opredeliti merila za določitev
               izjemnih okoliščin in na koncu seveda, to je stvar diskusije oziroma vaše odločitve,
               podrobnosti o delovanju ureditvi, imenovanju in tako naprej fiskalnega sveta in potem
               seveda še redakcijski člen o izvajanju proračuna v kolikor ta ni sprejet po normalni
               poti. </p>
               <p>Pri razlagi se bom osredotočil na dva odstavka, to sta drugi odstavek, ki je fiskalno
               pravilo v ožjem smislu in seveda tretji odstavek v fiskalnem svetu s katerim bom
               poskušal pojasniti zakaj večinsko mnenje strokovne skupine seveda, da bi fiskalni
               svet moral postati ustavna kategorija.</p>
               <p>Torej, mehanizem delovanja fiskalnega pravila in to so zdaj elementi, ki v skladu z
               našimi izhodišči zadnjič ne bi seveda bili potem podrobneje urejeni z zakonom, ne bi
               imeli naslednjo hierarhično strukturo. Prva je srednjeročna naravnanost kjer je
               srednji rok seveda tukaj mišljen tudi, če primerjamo vse akte evropske komisije,
               unije pa seveda tudi ostale obrazložitve v državah kjer so podobne spremembe v Ustavi
               že naredili je mišljeno kot dolžina poslovnega cikla. In v gradivu imate tudi
               primeroma navedeno konkretno v številu let kaj naj bi dolžina poslovnega cikla
               bila.</p>
               <p>Drugo je potem seveda fleksibilna komponenta pravila, ki ureja nihanje deficita
               proračuna z nihanjem ekonomske aktivnosti pri čemer naj bi to nihanje  deficita seveda bilo, tukaj
               poudarjamo, kot smo že zadnjič, potrebo po ustvarjanju presežkov v času nadpovprečne
               ekonomske aktivnosti in seveda mobilizacijo fiskalnega potenciala za stabilizacijo
               ekonomske aktivnosti v času, ko imamo podpovprečno ekonomsko <stage>/nerazumljivo/</stage> ali celo
               recesijo blažjih ali tako velikih razsežnosti, kot danes.</p>
               <p>Potem pa so seveda ta odstopanja v izjemnih okoliščinah, kjer razumemo izjemne
               okoliščine kot primere naravnih nesreč ter resen gospodarski upad, ki seveda prvič
               morajo imeti posledice za državo kot celoto in ena zelo pomembna stvar je, ki izhaja
               iz pogodbe, da morajo biti to okoliščine, za katere se lahko nedvoumno ugotovi, da je
               do njih prišlo brez možnosti države, da bi s svojimi dejanji nanje vplivala v smeri
               omilitve nastopa teh dogodkov.</p>
               <p>Torej da gre res za eksogene dogodke, ki prizadenejo državo brez možnosti vplivanja
               nastanka teh dogodkov.</p>
               <p>Konkretneje, potem pa se bom vrnil še na ti dve točki. Vse te tri mehanizme primeroma
               navajamo, naj bi urejali in vsem postali nujen spremljevalec drugega odstavka
               ustavnega člena, naj bi urejali recimo trije odstavki v zakonu.</p>
               <p>Tukaj imam prvi odstavek, ki pravi kako se srednjeročna uravnoteženost dosega v
               proračunu in je tale del ključen, ki pravi, da je raven izdatkov državnega proračuna
               ima neko zgornjo mejo.</p>
               <p>Ta zgornja meja niha z ekonomsko aktivnostjo in sicer se zgornja meja znižuje takrat
               ko imamo nadpovprečno ekonomsko aktivnost, dobre čase in na ta način zagotavlja
               oziroma stimulira proračun, da ustvarja presežke, proračunsko rezervo.</p>
               <p>V času recesije se ta zgornja meja zviša, kar pomeni, da je dovoljen deficit in
               simulacije kažejo, če vidimo, kaka nihanja ekonomske aktivnosti opažamo v praksi, da
               so ti deficiti lahko kljub pravilu zelo veliki in ti deficiti potem so lahko osnova,
               nastanejo seveda z zadolževanjem države, so osnova za financiranje bodisi projektov,
               ki zaganjajo oziroma oživljajo ekonomsko aktivnost za povečanje transferov socialne
               narave, ki nastopijo z recesijo. Skratka vse tisto kar razumemo pod vlogo fiskalne
               politike pri stabilizaciji ekonomske aktivnosti v času recesij.</p>
               <p>Zgornja meja se znižuje v dobrih časih in povišuje v slabih časih.</p>
               <p>To ne pomeni, da se mora vsako leto država držati te zgornje meje ampak mora
               preudarno znotraj te zgornje meje, je smiselno, da zasleduje še dva konkretna
               cilja.</p>
               <p>Prvi je seveda splošna makroekonomska stabilnost, pri čemer razumemo elemente kot so
               morebiti presežna inflacija, ker vemo, da nanjo ne moremo več kot država vplivati z
               neodvisno denarno politiko.</p>
               <p>In drugi element je recimo dolgoročna vzdržnost javnih financ, ki jo v, ko je govora
               dandanes v praksi fiskalnih pravil, ki se udejanjajo, vemo da se tukaj v veliki meri
               to nanaša na problem izdatkov, ki so povezani s staranjem prebivalstva. Torej
               problemi pri pokojninski in seveda zdravstveni blagajni.</p>
               <p>Skratka fleksibilnost pravilo omogoča, je pa ta fleksibilnost omejena na proračun
               države, za vse ostale blagajne je smiselno zahtevati uravnoteženost.</p>
               <p>Drugi ključni odstavek je  o
               dvotretjinskem zakonu, ki je praktično samo reforumalcija ampak je enako kot tretji
               odstavek fiskalnega pravila.</p>
               <p>Tukaj ni nič kaj takega ampak ta obstoj hujših posledic, natančna opredelitev meril
               in tako najprej bi v okviru tega moral seveda zakon vsebovati, ker enostavno ne
               moremo dopustiti možnosti, da bi čisto vsaka situacija postala izjemna
               okoliščina.</p>
               <p>Tukaj vidimo takoj vlogo fiskalnega sveta, ki naj bi izjemne okoliščine ko nastopijo
               in seveda s tem nastanejo tudi določene finančne posledice za državo, jih kot
               neodvisen organ potrdil in opredelil in na ta način dal ustrezno strokovno podlago
               parlamentu, da tak zakon tudi sprejme.</p>
               <p>Mislim, da bi na ta način bil sam proces odločanja o tem lahko osnovan na bistveno
               boljših strokovnih temeljih.</p>
               <p>Potem pa tretji člen, ki naj bi urejal sankcioniranje. Lahko zaradi različnih
               razlogov se zgodi, ki so bodisi merske narave, statistične narave ali diskrecijski,
               torej da prihaja dejansko do napak, ki jih ne moremo izključiti, ki so lahko namerne
               ali nenamerne ampak tukaj sploh ni važno. Do njih bo lahko prihajalo.</p>
               <p>Torej če presežemo najprej fleksibilno komponento, potem še dodaten deficit zaradi
               izjem, ki ga itak dovoljuje pravilo, da je deficit še dodatno previsok, potem
               mislimo, da mora zakon določati pokritje tega in sicer pokritje s presežki preteklih
               let v kolikor se jih je ustvarilo in praske določenih držav, kot recimo Švedska, ki
               uporablja tako pravilo že več kot deset let, izračuni kažejo, da je v obdobju pred
               krizo ustvarila za 12% GDP-ja tako imenovanega proračunske rezerve, ki se lahko potem
               mobilizira v krizi.</p>
               <p>Če je to pokritje v kolikor presežkov ni v prihodnosti, mislimo, da je smiselno, da
               se poda neko trdno časovno okno, da ne prihaja do odloga pokritja napak v nedogled.
               Tukaj menimo, da j tri letno obdobje ustrezno, ker se moramo zavedati, da predno
               pride do odločitve da začne tri letno obdobje teči, bo itak bilo nekaj
               administrativnih odlogov pri najprej ugotavljanju odstopanja, potem odločanju in tako
               naprej tako da tri letno obdobje je kar nekaj, kar je po našem mnenju smiselno.</p>
               <p>Torej to je naš, mi nismo imeli mandata pisati zakona, to je samo nekaj kar vidimo
               kot primer, kot osnutek nečesa, kar bo v kombinaciji z drugim odstavkom tega 148.
               člena Ustave omogočalo, da fiskalno pravilo živi.</p>
               <p>Torej še enkrat poudarjam. Srednjeročna naravnanost kot prvi nivo. Drugi fleksibilna
               komponenta, ki je normalna posledica ekonomske aktivnosti in dejansko ne da bi
               inhibirala fiskalno politiko ampak jo celo ravno obratno, mobilizira istočasno, ker
               govorimo o presežkih v dobrih časih na ta način preprečimo, da bi nastali strukturni
               primanjkljaj, ki vnašajo dolgoročni trend pri naraščanju dolga, to je tisto kar je
               dandanes pri vodenju fiskalne politike, ne samo v Sloveniji, tudi v tujini, manjkalo
               in na koncu izjeme. Izjeme, ker vemo, da vsake toliko se zgodijo res dogodki nad
               katerimi nimamo kontrole in imajo zelo močne posledice lahko za finančno stanje in s
               tem tudi socialno stanje v državi.</p>
               <p>Če se vrnem nazaj na člen mislim, da smo na ta način, jaz sem zanalašč poudarjal to
               fleksibilno komponento, da je kritika, da je fiskalno pravilo nekaj kar inhibira
               spodbujanje ekonomske politike v času kriz da tale očitek seveda ne drži za fiskalno
               pravilo, kot ga tukaj predlagamo.</p>
               <p>To sledi iz ekonomske logike, poudarjamo suficite v dobrih časih  ter sledi tudi iz prakse držav, ki so začele
               fiskalno pravilo uporabljati pred krizo, pravočasno in so na ta način ustrezno
               proračunske rezerve lahko ustvarile in pričakale to krizo v kateri smo danes bistveno
               bolje pripravljene kot večina ostalih držav. In tukaj je na prvem mestu lahko navedem
               Švedsko in drugo Švico.</p>
               <p>Potem je vprašanje delovanja socialne države. V kolikor mi rečemo, da naj bo proračun
               na srednji rok uravnotežen, to nič ne pomeni, da se država ne more odločiti, da ima
               veliko državo ali pa vitko državo.</p>
               <p>Stvar je očitna, ko govorimo o Švedski, kjer ima delež državnih izdatkov in s tem
               tudi prihodkov države, je večji kot pri nas pa še vedno ima v uporabi fiskalno
               pravilo in eno in drugo lahko živi skupaj, tako v Ustavi, kot v praksi tako da tukaj
               ne gre za noben poskus, ker bo znotraj teh okvirov parlament ohranil vso svojo
               suverenost, da se odloči kolikšno državo hočemo imeti. Če samo izpostavim enega izmed
               javno izraženih bojazni v primeru, če bi se to pravilo udejanjilo tudi v praksi.
               Toliko o tem.</p>
               <p>Tisto kar fiskalno pravilo preprečuje, de facto je, da bi se manifestacija
               financiranja kakršnekoli države že imamo, kadarkoli poznala kot breme, finančno
               breme, ki bi ga morali odplačevati prihodnji rodovi, samo to je.</p>
               <p>Skratka gre za odgovornost, ki jo naša tekoča generacija izkazuje do svojih
               otrok.</p>
               <p>Zdaj pa fiskalni svet. Okrog tega smo videli nasprotni predlog tako da mislim, da je
               prav, da podamo utemeljitev zakaj menimo, da je fiskalni svet potreben kot ustavna
               kategorija.</p>
               <p>Najprej njegova funkcija bi bila eks ante nadzor in delovanje fiskalnega pravila in
               točno ta eks ante komponenta je tista, ki je ključna, ker ko so enkrat dejstva
               izvršena, ko je proračun izvršen in potem ko pridejo podatki s statističnega urada z
               zamikom šestih mesecev ugotovimo, da je nekaj v proračunu šlo narobe, je to
               prepozno.</p>
               <p>Na ta načni nastajajo strukturni primanjkljaji, na ta način nastane dolg. Eks ante
               komponenta je ključna in menimo, da jo ko pogledamo nabor inštitucij, ki jih imamo v
               tej državi na voljo, bi lahko najbolj učinkovito izvajal nova inštitucija in to je
               fiskalni svet.</p>
               <p>Če naredim primerjavo, to je ta druga točka, z denarno politiko in centralne banke,
               ki so danes neodvisne inštitucije in to je splošno sprejeto dejstvo. V razvitem svetu
               so centralne banke neodvisne inštitucije.</p>
               <p>Mi se ne smemo slepiti, da ko govorimo o denarni politiki in denarnih bankah, da to
               nima nobene informativne vrednosti v današnji diskusiji. Tiskanje denarja je vedno
               bilo in načeloma je lahko tudi v prihodnosti vir proračuna.</p>
               <p>Razvite države so se, ker vemo, da to lahko vodi v inflacijo, morebiti tudi
               hiperinflacijo in vsem, negativne posledice, ki jih inflacija ima za gospodarstvo, so
               se zavestno možnosti, da bi s tem upravljala vlada že odrekle.</p>
               <p>To je nekaj kar je lahko čisto normalno in večkrat bilo že vir proračuna ampak se je
               izkazalo, da ima negativne posledice. </p>
               <p>Ali hočemo za to okriviti kratkovidnost politikov kakor je čisto, hočem reči, da čez
               eno stopnjo tovrstnega ustanavljanja inštitucij, ki so neodvisne je človeštvo že
               šlo.</p>
               <p>Izvajanje fiskalnega pravila se za razliko od tega, ko govorimo, ker je fiskus za
               razliko od denarja, ki je v 
               neodvisni inštituciji, a priori ne bo vršilo s strani neodvisne inštitucije. Še vedno
               je vlada, kot političen organ, izvoljen, tisti ki ima roko nad fiskalnim
               pravilom.</p>
               <p>Če hočemo torej dati fiskalnemu pravilu kredibilnost, mora nad njim bdeti neodvisna
               inštitucija.</p>
               <p>To je pogoj za sam obstoj inštitucije, ki bo ohranila svojo kredibilnost in zaradi
               tega bo lahko tudi delovala v praksi in ne bo predmet dnevnih političnih sporov.</p>
               <p>In ravno največjo stopnjo kredibilnosti, po našem mnenju, te inštituciji damo v
               kolikor jo umestimo v Ustavo. To je vse.</p>
               <p>Drugače vemo, da poznamo države kot je Švedska, ki tega na primer nima v Ustavi ampak
               menimo, da če hočemo tej inštitucije sploh v tako fiskalno stresnih časih, ko je
               vprašanje javnofinančne vzdržnosti tisto kar je ta trenutek prvi ekonomski problem
               sveta, da če hočemo inštituciji, ki na tem <stage>/nerazumljivo/</stage> dati največjo stopnjo
               kredibilnosti, je potrebno, da je to v Ustavi.</p>
               <p>Nimamo luksuza Švedske, ki je dokazala z desetimi leti svojega obnašanja, da je
               sposobna spoštovati načela fiskalnega pravila in tudi svojega fiskalnega sveta tudi
               brez tovrstne zakonske ureditve.</p>
               <p>Elementi neodvisnosti so politični. Tukaj prakso že poznamo, vemo kako deluje
               centralna banka. Mislim, da vas ne potrebujem učiti na tem segmentu, da je za razliko
               od trenutnega fiskalnega sveta izjemno pomembno, da je odgovoren parlamentu in ne
               vladi, kot paralela centralni banki je seveda tudi zelo pomembna finančna
               neodvisnost, da ne postane fiskalni svet, ki sicer ima lahko zakonsko neodvisnost
               ampak zaradi ukinjanja proračuna, da se mu ne onemogoča njegovo delo in potem ne more
               izvajati svoje funkcije.</p>
               <p>Vprašanje je, ker fiskalni svet naj bi eks ante deloval in s tem dajal soglasje k
               predlogu okvira proračuna. Seveda fiskalni svet bo moral, v kolikor bo hotel ohraniti
               svojo kredibilnost, biti zelo pozoren in tukaj bo zelo pomembno kako bodo izbrani
               člani, se izogibati debatam, ki so oziroma predlogom, ki so v ekskluzivni domeni naj
               bi bilo parlamenta, kot zbora v katerem sedijo demokratično izvoljeni predstavniki
               ljudstva.</p>
               <p>Torej vprašanje redistribucije je stvar poslancev. Torej fiskalni svet mora biti
               pozoren, da ko diskutira svoj okvir, da če bo hotel ohraniti svojo kredibilnost, bo
               moral paziti, da njegova mnenja ne posegajo v področje političnih odločitev.</p>
               <p>Kaj v primeru negativnega mnenja? Jasno je, da to ne more blokirati sprejema
               proračuna in da ne more blokirati fiskalni svet zdaj vlade pri sprejemu
               proračuna.</p>
               <p>Vemo, da tudi centralna banka v končni fazi, čeprav je neodvisna, v kolikor bi prišlo
               med centralno banko in vlado ter parlamentom do spora, je nenapisana norma, da je to
               slabo sicer za oba ampak da je najslabše to za centralno banko. Centralna banka v
               primeru spora s parlamentom, tista, ki bi morala vodstvo centralne banke v taki
               situaciji odstopiti. To že vemo iz diskusije o kredibilnosti in odgovornosti
               centralnih bank in to nas je tudi vodilo, da smo tam ko govorimo o fiskalnem svetu, v
               razlagi eksplicitno napisali, da v tem primeru ima vlada možnost, da gre preko mnenja
               fiskalnega sveta ampak to ne bo brez stroškov, ker ignorirati mnenje stroke, ki bo
               moralo biti utemeljeno, ki bo trdilo, da je predlagani proračun v nasprotju s
               sprejetim fiskalnim pravilom in s tem tudi z ustavnimi določbami, ne more brez
               stroškov in kljub tej določbi, temu oknu, ki ga puščamo mislimo, da bo to lahko zelo
               dobra varovalka, ki bo vlado navajala k temu, da bodo mnenja fiskalnega sveta
               pristopila s skrajno resnostjo, ne nazadnje bo to  predmet parlamentarne diskusije.</p>
               <p>S tem sem jaz zaključil, zdaj bi prosil dr. Stanovnik, v kolikor se, jaz bom dal to
               gor, pojasnite med prvim in drugim odstavkom to terminologijo.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Dr. Stanovnik.</p>
            </sp>
            <sp who="SDT6:StanovnikTine">

               <speaker>DR. TINE STANOVNIK:</speaker>

               <p>Hvala lepa. Jaz bi bil zelo kratek, če bodo pa vprašanja se lahko to kasneje
               razčisti.</p>
               <p>Na kratko. Šlo je za to, da ta člen mora vsebovati nastavke oziroma osnovo za to tudi
               za kasnejši zakon. Zaradi tega, da se s tem tudi olajša in zaradi tega so tudi ti
               uporabljeni termini.</p>
               <p>Mi v tem predlogu 148. člena, ni jasno nobenih definicij, ker tudi verjetno tu ni
               prostor za definicije in te definicije tam kjer bo potrebno bojo pojasnjene v
               zakonu.</p>
               <p>Gre za pa, osnovno je sledeče, da tam, se pravi v relevantnih odstavkih, je vse
               <q>"naštelano"</q> na kasnejši zakon in upoštevana terminologija evropskega sistema
               računov.</p>
               <p>Zakaj? Zaradi tega, ker tako imenovana ESA 95 je tudi osnova za kasnejše določanje in
               merjenja javnofinančnega primanjkljaja in zaradi tega je že s tem izrazoslovjem dan,
               da tako rečem, primat evropskega sistema računov.</p>
               <p>To je nujno zaradi tega, da se preprečijo zmede in kasnejši popravi v zakonu.</p>
               <p>Lahko se reče, ja, saj to je nekoliko nekonsistentno izrazoslovje, ja, ker smo
               navajeni ampak moramo vedeti sledeče. Izraz prihodki in izdatki, uradna slovenska
               statistika uporablja že 15 let, banka Slovenije prav tako, uradni listi evropske
               komisije, se pravi uradni slovenski prevodi uporabljajo te termin tako, da ne moremo
               reči, da je to nekaj nepoznanega, je pa res nekoliko zavaja oboje dejansko osnovano
               na obračunskem načelu.</p>
               <p>To je osnova tega. Mogoče navidezno nismo mogoče nekateri vajeni in deluje to
               nekonsistentno ampak dejansko je globoko konsistentno in dejansko služi, kot rečeno,
               kot osnova za kasnejše pisanje zakona, ki je s tako uporabo teh terminov seveda
               bistveno olajšana. Toliko.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa dr. Stanovnik. Zdaj bi prosil še druge člane strokovne skupine, če želijo
               podati svoje stališče. Dr. Ude. Prosim.</p>
            </sp>
            <sp who="SDT6:UdeLojze">

               <speaker>DR. LOJZE UDE:</speaker>

               <p>Bom skušal biti kratek, da si je moje mnenj nasprotno večinskemu. Menim, da ni
               potrebno fiskalnega pravila uvrstiti v ustavno besedilo, temveč je mogoče fiskalno
               pravilo tudi na drug način uveljaviti.</p>
               <p>Na kateri način? Pri nas že itak imamo 148., 149. člen v Ustavi, ki govorita o
               proračunu, o dolžnosti, da so vsi prejemki, čakajte, to lahko jaz zamešam, te
               prihodki in odhodki določeni v proračunu.</p>
               <p>Poleg tega pa pri nas velja na podlagi 8. in 153. člena Ustave primat mednarodnega
               prava in če smo ratificirali mednarodno pogodbo o fiskalnem pravilu, smo postavili
               tisto trdo osnovo za kasnejši izvedbeni zakon.</p>
               <p>Tako da ni nobene nuje uvrščati to fiskalno pravilo v Ustavo.</p>
               <p>Zakaj tudi ne? Zato, ker poglejte, fiskalno  pravilo v bistvu ureja en del državne funkcije, tiste, ki
               se odvija preko proračuna.</p>
               <p>Vendar pri tem to počne samo ločeno, samo izključno na nivoju fiskusa in pri tem pa
               ob enem vpliva na splošno gospodarsko funkcijo države, zlasti tudi na možnost njenega
               zadolževanja in sploh na možnost njenega vpliva na gospodarsko rast.</p>
               <p>Mislim, da je dvigniti samo del državne funkcije na ustavni nivo, drugo pa vse
               prepustiti materialnim možnostim in pa neke vrste stihiji, precej parcialno urejanje
               gospodarske funkcije države.</p>
               <p>Čisto parcialno, poudarja se pa ravno tisti del, ki je značilen za poudarjanje
               vsebine države s strani neoliberalne ekonomske stroke, ki terja vitko državo, njeno
               <gap n="..."/> ja kar lahko se smehljate kolega ampak tako je in pri tem bom vztrajal in to ni
               moja ugotovitev. To je ugotovitev ekonomistov. To vas pa opozarjam. Tu so ekonomisti
               samo ene umeritve v glavnem, ustavnega pravnika pa ni niti enega. Midva sva priučena
               ustavna pravnika, res sva bila 9 let ustavna sodnika, toda niti enega ustavnega
               pravnika ni danes med nami.</p>
               <p>Ekonomisti so pa izbrani taki, ki zastopajo določeno smer. Ni kaj.</p>
               <p>Poleg tega, saj ne bom več dolg, to gradivo ne upošteva sklepov Državnega zbora, ki
               so kljub vsemu obvezni po 178. členu Poslovnika. Jaz sem tu v svojem mnenju naštel v
               katerih točkah teh sklepov ne upošteva, recimo ena izmed njih je tudi ta fiskalni
               svet, ki je bil poprej v tistem gradivu, ki je služil za sprejem predloga, da se
               začne postopek za spremembo Ustave, tam je bil fiskalni svet uvrščen v tisti
               spremljajoči zakon, ne pa v Ustavo, v ustavni tekst. Zdaj je v ustavnem besedilu.</p>
               <p>Poleg tega sklepi govorijo o dolgoročni zadolženosti države, o dolgoročni
               uravnoteženosti proračuna, tole naše besedilo govori o srednjeročni.</p>
               <p>Res je, da potem pojasnjuje, da je makroekonomsko gledano tudi srednjeročnost treba
               razumeti kot empirično, kot obdobje od petih do osmih let. Možno, da bojo to
               izpeljali potem v zakon ampak kaj pa je zdaj to za uporabo in za sankcioniranje? Pet
               do osem let. A potem ko bodo nastopile te okoliščine, bomo nekateri rekli pet let,
               drugi bodo rekli osem let ali kaj je to za en vrag?</p>
               <p>Namreč te pojmi, ki so lahko podlaga za sankcijo, morajo biti ja popolnoma jasni tudi
               v Ustavi, čeprav je res, da je možen tudi zakonsko urediti izvedeno potem te
               stvari.</p>
               <p>Predvsem pa kot sem rekel, mene moti to ignoriranje problematike gospodarske
               rasti.</p>
               <p>Tu recimo naše gradivo pravi, da vključitev investicij v celotni obseg izdatkov
               nikakor ne pomeni njihove ukinitve, saj so investicijski projekti še vedno mogoči, le
               uvrstiti jih je treba pred ostale prioritete javne porabe. Bog se nas usmili.</p>
               <p>V položaju ko zmanjšujemo izdatke, v položaju ko so cele skupine prebivalstva  na robu revščine in ko so nujni
               socialni transferji in ob enem obstojijo z zakonom določene pravice, kje boš tu našel
               prioriteto v proračunu za neko gospodarsko investicijo? To je ja nemogoče
               izpeljati.</p>
               <p>In končno še tisto govorjenje o tem, da bomo preko tega omejili možne
               referendume.</p>
               <p>To bi bilo mogoče v kolikor bi dvignili to določbo o fiskalnem pravilu na ustavni
               nivo, čeprav ne vem zakaj se ne bi pošteno lotili 90. člena Ustave, ki ureja
               referendum in tam uredili, ne pa tako po ovinku skušali obremeniti ustavno sodišče za
               odločanje o tako pomembnih vprašanjih, da bo potem ustavno sodišče reklo ne, tega
               zakona pa ne boste dali na referendum, ker bi s tem kršili v Ustavi opredeljeno
               fiskalno pravilo. To je pa popolnoma pragmatično političen namen, če bi tako uredili
               v Ustavi.</p>
               <p>Tako da sem na koncu prepričan, da ne gre. Še nekaj morebiti. V teh sklepih je bilo
               morebiti rečno pod točko d., da je treba proučiti vse ostale pomembne vidike, ki so v
               z zvezi s fiskalnim pravilom oziroma njegovim izvajanjem pomembni za ureditev na
               ravni Ustave in zakona. Ti vidiki niso bili preučeni. Mi smo v tem gradivu, so čisto
               korektno, tri okoliščine obdelane, drugače smo pa prejeli samo in vi tudi verjetno
               dokument vlade s tistimi grafikoni, ki pa ne odgovarjajo na to kako bo fiskalno
               pravilo vplivalo na gospodarsko rast ali v tem okviru sploh mogoče preko države tudi
               vzpodbujati gospodarsko rast in kako bo s socialnimi transferji pod temi pogoji? O
               tem ni besede in zaradi tega se mi zdi mnogo prehitro, meni pa ne zaradi
               obremenjenosti poslancev ampak zaradi vsebine, se mi zdi mnogo prehitro sprejemanje
               tega pravila in zlasti njegovo uvrščanje v ustavni zakon, če je to potrebno zaradi
               gospodov iz Bruslja ali zaradi predstavnikov finančnih institucij, jim je treba pač
               pojasniti, da imamo mi Ustavo takšno kot je in da tudi ratifikacija mednarodne
               pogodbe za nas pomeni trdno in trajno zavezo.</p>
               <p>Saj nihče ne trdi da <stage>/nerazumljivo/</stage> na tem področju, na fiskalnem področju ni
               potrebna, vendar sem pa odločno proti temu, da se uvrsti to pravilo v Ustavo.</p>
               <p>Moram pa reči tudi, da, opravil sem nekaj, ne bom se sedaj skliceval na osebe, nekaj
               posvetov tudi z ustavnimi pravniki in moram reči, da med njimi velja skoraj da enotno
               mnenje, da ne kaže uvrščati tega pravila v Ustavo. To bi izvedeli tudi vi, če bi
               organizirali širšo razpravo. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa dr.Ude. Še kdo iz strokovne skupine želi razpravljati oziroma podati svoje
               stališče? Če ne dr. Masten.</p>
            </sp>
            <sp who="SDT6:MastenIgor">

               <speaker>DR. IGOR MASTEN:</speaker>

               <p>Samo na kratko okrog te dolgoročnosti in srednjeročnosti in tako naprej.</p>
               <p>Pogodba, ki jo je ratificiral Državni zbor govori eksplicitno o srednjem ročnem cilju
               in mislim, da je pametno imeti dokumente, ki so usklajeni med seboj kar se
               terminologije tiče.</p>
               <p>V praski tako v enem lahko rečemo tam o dolgoročno in srednjeročno se bomo vedno
               soočili  z enim in istim
               problemom ne glede na to kako ga bomo imenovali ampak z vidika dokumentov naj bo
               terminologija poenotena zaradi tega smo to tudi naredili.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa.</p>
            </sp>
            <sp who="SDT6:UdeLojze">

               <speaker>DR. LOJZE UDE:</speaker>

               <p>Saj to je bila moja bolj manj pomembna pripomba.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Dobro. Mag. Petrovič.</p>
            </sp>
            <sp who="SDT6:PetrovičKristijan">

               <speaker>MAG. KRISTIJAN PETROVIČ:</speaker>

               <p> Hvala za besedo. če sem prav razumel na začetku, ko ste nam dal besedo ste
               zaprosil, da se vsi izrečemo o amandmaju, ki je na mizi, zato mi dovolite nekaj besed
               o pomenu ureditve fiskalnega sveta na raven ustavne kategorije.</p>
               <p>Prav tako nenadomestljivo vlogo, kot fiskalno pravilo ima tudi fiskalni svet.</p>
               <p>V boju za dolgoročno vzdržnost javnih financ sta to pravzaprav edini razpoložljivi
               orožji.</p>
               <p>Ne en ne drugi nista čudežni rešitvi, sta pa vsekakor nenadomestljivi sestavni del
               rešitve, ki skupaj lahko dosegata tako zaželene sinergične učinke za dolgoročno
               stabilnost javnih financ.</p>
               <p>To potrjujejo splošne pozitivne izkušnje v državah, kjer fiskalni sveti že
               delujejo.</p>
               <p>Za uspeh projekta dolgoročne stabilnosti javnih financ bo še kako ključen eks ant
               nadzor fiskalnega sveta nad predlogi državnih proračunom.</p>
               <p>Da pa bi fiskalni svet lahko resnično uspešno izvajal svoje poslanstvo, mu mora biti
               njegova neodvisnost zagotovljena v največji možni meri.</p>
               <p>Uvrstitev fiskalnega sveta na raven ustavne kategorije daje takšno zagotovilo.</p>
               <p>Na pomen zagotavljanja pravnih temeljev za delovanje na najvišjem možnem nivoju,
               kažeta dve žalostni izkušnji iz zgodovine fiskalnih svetov.</p>
               <p>Vlada premiera Viktorja Orbana je madžarskemu fiskalnemu svetu najprej omejila dostop
               do informacij potrebnih za njegovo delo, pritiske je nato stopnjevala z omejevanjem
               virov financiranja in na koncu je fiskalni svet leta 2010 celo ukinjala.</p>
               <p>Gre za ekscesen primer pritiska na delo neodvisne inštitucije, ki bi ji morala biti
               zagotovljena najvišja možna stopnja neodvisnosti oziroma za ekscesen primer uničenja
               neodvisne inštitucije, ki je primerljiv le še za Venezuelsko zgodbo, kjer je
               predsednik Hugo Chavez fiskalni svet leta 2000 prav tako ukinil.</p>
               <p>Madžarska izkušnja kaže na to kako veliki so lahko pritiski politike na njegovo
               neodvisnost in kako krhka je lahko neodvisnost inštitucije.</p>
               <p>Po mojem mnenju tako le ustavna raven daje fiskalnemu svetu dovolj trdne temeljne za
               neodvisnost njegovega delovanja.</p>
               <p>Kar pa se tiče vprašanja pristojnosti posameznih inštitucij, ki je bilo prav tako
               izpostavljeno, pa mi dovolite citat izseka iz referata o fiskalnih svetih, ki ga je
               profesor <stage>/nerazumljivo/</stage> predstavil aprila lani in pravi sledeče: "Fiskalni sveti so
               nadzorni organi, ki se močno razlikujejo od drugih neodvisnih inštitucij, ki so prav
               tako odgovorni za nadzor. Zlasti jih ne smemo zamenjati z javnimi revizijskimi
               inštitucijami, ki z dolgoletno tradicijo delujejo že v več tok 150 državah po vsem
               svetu. Čeprav prav tako neodvisna je revizijska inštitucija odgovorna za izvedbo
               podrobne ekspost kontrole, pravilnosti poslovanja celotnega javnega sektorja, v
               nekaterih državah pa je ta naloga dopolnjena tudi z revizijami smotrnosti poslovanja.
               Nastopno pa je poglavitna naloga za neodvisne fiskalne inštitucije, analiza in ocena
               tehničnih ustreznosti proračunskega zakona ali kateregakoli drugega zakonodajnega
               predloga na davčnem področju, vključno z oceno skladnosti s fiskalnimi pravili, če ta
               obstajajo pred njihovo uveljavitvijo, se pravi pred uveljavitvijo zakonov torej eks
               ant.</p>
               <p>Natančneje neodvisna inštitucija v realnem času opravlja predhodni nadzor nad makro
               fiskalnimi posledicami proračunskega zakona za kratko, srednje in dolgoročno obdobje.
               V bistvu gre za njej rezon dajatve, ohraniti disciplino in preglednost javnih financ
               v procesu oblikovanja politik, kar pa v zameno krepi verodostojnost vladanja oziroma
               vero trgov v dolgoročno finančno vzdržnost poslovanja države. Gre torej tudi za
               moment zaupanja v poslovanje države.</p>
               <p>Navedena dejstva kažejo na smiselnost umestitve fiskalnega sveta v Ustavo, zato
               iskreno upam, da boste ta predlog podprli in vas prosim, da o tem opravite ponovni
               premislek. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Še dr. Andoljšek.</p>
            </sp>
            <sp who="SDT6:AndoljšekŽiga">

               <speaker>DR. ŽIGA ANDOLJŠEK:</speaker>

               <p>Hvala lepa za besedo še z moje strani. Kljub vsemu bi poudaril še eno načelo, ki smo
               ga zelo sledili, torej poleg makroekonomske stabilnosti, uravnoteženosti javnih
               financ, krotenje visokega javnega dolga in povračanje zaupanja v slovensko
               gospodarstvo in slovenske finančne trge, smo pred seboj imeli tudi neko načelo
               pravičnosti.</p>
               <p>Gre za to, da smo, da želimo in ocenjujemo, da sprejem takega fiskalnega pravila
               pomeni jasen  signal, da
               mislimo resno, da seveda se strinjamo, da socialna ogroženost ne sme biti zmanjšana
               mora pa biti pravična. Pravična tudi do tistih, ki prihajajo za nami, torej do
               mladih. Poznamo hitre ukrepe zviševanja davkov vendarle si pa tega ne želimo. In
               ocenjujemo, da Slovenci niso edini način pomoči ampak da je potrebno torej prihodnost
               narediti drugačno in ravno zaradi tega, da tega bremena odvzamemo mlajše generacije
               in pa tiste, ki prihajajo mislimo da je to korak v pravo smer.</p>
               <p>Kar se tiče, da pokažemo našo resnost mislimo, da moramo torej s tem pravilom čim
               prej ga tudi torej vključiti saj bi, se leto 2015 približuje in vsaj s sprejemom tega
               že nekako implicitno dokazujemo, da mislimo resno. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Dobro, seveda člani strokovne skupine se lahko tudi kasneje kadar koli
               vključite v razpravo za kakšno strokovno pojasnilo. Sedaj bomo pa odprli še politično
               diskusijo, prvi se je javil gospod Borut Pahor, potem gospod Roman Jakič.</p>
            </sp>
            <sp who="SDT6:PahorBorut">

               <speaker>BORUT PAHOR (PS SD):</speaker>

               <p>No predsednik, ne bi se oglasil prvi, če ne bi vložil amandmaja. Mislim, da sem
               dolžan takoj sporočiti, da amandma seveda ni vložen zato, da bi z njim pogojeval
               svojo naklonjenost umestitvi fiskalnega pravila v Ustavo. Za umestitev fiskalnega
               pravila v Ustavo bom glasoval četudi se večina ne bi odločila podpreti mojih
               argumentov za umik fiskalnega sveta iz tega pravila.</p>
               <p>Najprej naj povem zakaj sem, zelo kratko, za to, da fiskalno pravilo postane ustavna
               kategorija. Nevzdržni javno finančni dolg je postal po prelomu tisočletja, zlasti v
               Evropski uniji, politično vprašanje prve kategorije in v bistvu definira neke okvire,
               sicer omejene, gospodarske in konsenkvenčno politične samostojnosti. Zato, je to
               državotvorno načelo in je nevredno ampak nujno, ustavne konsideracije.</p>
               <p>Prav tako bi vam rad povedal, da me k temu navaja moja zelo osebna izkušnja kot člana
               evropskega sveta, torej kot bivšega predsednika Vlade med drugimi šefi vlad in držav,
               ki so pripravili fiskalni pakt in njihovi pogledi na pričakovanja v zvezi s fiskalnim
               paktom. Pri tem bi rad povedal, da v javnosti precej prisotno mnenje, da je fiskalno
               pravilo na nek način nek liberalni koncept varčevanja na račun gospodarske rasti, ni
               točna. Jaz sam sem bil kot bivši predsednik Vlade v zadnjih treh letih na evropskih
               svetih, ko smo sprejemali štiri pakte, niti eden od njih se ni omejil zgolj na
               varčevanje. Moram pa povedati, da so deli, ki se nanašajo na gospodarsko rast seveda
               bolj ali manj v domeni tistih držav, ki nimajo elementarnih težav javno finančne
               narave. Torej, tako kot sicer se morajo seveda države in se lahko zadolžujejo zato,
               da bi investirale v razvoj. Vendar si to lahko privoščijo le tiste države kjer z
               dolgom ne poravnavajo presežka svojih stroškov. Mi nismo med temi državami ta
               hip.</p>
               <p>Zato se mi zdi, da bi bil vnos in zato tudi podpiram vnos zlatega pravila v Ustavo en
               pomemben faktor discipline, ki bi Slovenijo obvaroval pred tem, da postane ekonomsko,
               posledično pa tudi politično omejena suverena država. Zdaj pa bi rad pojasnil, zdaj
               ko upam, da ozračje ni naelektreno zaradi dvomov ali moj amandma pogojuje
               dvotretjinsko večino ali ne, ker je ta zagotovljena kljub morebitni zavrnitvi. Zakaj
               mislim, da fiskalni svet ne sodi v zapis fiskalnega pravila v Ustavo? Poglejte, moje
               vprašanje strokovnjakov, ki to zagovarjajo je naslednje; ker ima fiskalni svet in
               mimogrede, kot veste sem  bil
               predsednik Vlade, ki je predlagala zakon o fiskalnem pravilu, ki je bilo umeščeno v
               besedilo Zakona o javnih financah in tudi tam se je omenjala zelo pomembna vloga
               fiskalnega sveta. In menim, da bi v zakonu ki bo sprejet z dvotretjinsko večino
               seveda ta vloga fiskalnega sveta morala ostati zelo pomembna. Vendar, moje vprašanje
               je, ker ima vlogo exante<stage>(?)</stage>, ker se bo torej izrekel o nekaterih pomembnih ukrepih,
               ki jih načrtuje Vlada še preden jih bo poslala v državni zbor, čigava bo, zlasti
               zato, ker je to zdaj po predlogu ustavna kategorija, odgovornost za morebitno kršitev
               uravnoteženih javnih financ, fiskalnega sveta ali Vlade in posledično parlamenta?</p>
               <p>Tisti, ki menite, da moramo zapisati tretji odstavek v bistvu pravite, da je fiskalni
               svet vsaj enakovredno odgovoren. Jaz pa pravim, da se mu prepisuje preveč
               odgovornosti za premalo moči, ki jo ima. Ne ponovimo napake, ki smo jo z Ustavo
               naredili glede referendumov o Zakonih fiskalne narave. Zakaj imajo danes socialni
               partnerji po mojem mnenju preveč moči in premalo odgovornosti? Zato, ker lahko vsakič
               zapretijo Vladi in Državnemu zboru, tudi če ta sprejme zakone fiskalne narave z
               absolutno večino, z referendumom, kdo je potem kriv, če so zakoni, ki bi pripomogli k
               uravnoteženju javnih financ na referendumih zavrnjeni? Na koncu se vse znova vrne na
               odgovornost Vlade, čeprav je Vlada imela drugačne predloge. Tukaj seveda ni samo
               osebni tonus, ko samo referiram na pokojninsko reformo, na Zakon o preprečevanju sive
               ekonomije, na Zakon o malem delu in še na druge zakone, ki so bili zavrnjeni z voljo
               suverena, to je ljudstva vendar seveda na predlog socialnih partnerjev.</p>
               <p>Zato predlagam, da se ponovno razmisli o vlogi fiskalnega sveta, to pravim kot
               politik seveda, ne nazadnje tudi z izkušnjo predsednika Ustavne komisije in ne
               nazadnje zlasti z izkušnjo nekdanjega člana Evropskega sveta. In z žalostno in po
               mojem ne dolgo časa več prenašajočo izkušnjo, neravnovesja med močjo in odgovornostjo
               nekaterih subjektov v slovenskem gospodarskem, družbenem in političnem življenju, ki
               vodi do sistemske blokade reformne sposobnosti te države. Zato, kot sem že zadnjič
               povedal in s tem končujem, gospod predsednik, mislim da prihaja čas, da se posvetimo
               po sprejetju fiskalnega pravila, tudi referendumske zakonodaje in da se tam
               odpravijo, po mojem mnenju razlogi sistemske blokade za to, da bi Slovenija hitreje
               in pogumneje sprejemala reformne poteze. Pa tukaj ne mislim na to, da bi jih bilo
               potrebno omejiti pomen socialnega dialoga, daleč od tega. Jaz sem med tistimi, ki mu
               je bil izjemno zvest, moram pa seveda povedati, da je potrebno uravnotežiti močno
               odgovornost, pravice in dolžnosti, da bi lahko potem vedeli kdo pije in kdo plača ne
               samo , ko gre za javne finance ampak tudi za vodenje te države.</p>
               <p>Zato predlagam, da se torej fiskalni svet črta iz besedila ustavne norme 148. člena,
               da se mu seveda da vse pomembne lastnosti z zakonom, ki bo sprejet z dvotretjinsko
               večino vendar s tem ne pogojujem, gospod predsednik, sprejema fiskalnega pravila, kar
               je za slovenijo zelo dobrodošlo in koristno. Ne, seveda kot si nekateri
               predstavljajo, zato ker bi bilo to pravilo ki zavezuje samo k varčevanju ampak, ker z
               brzdanjem neodgovornosti pri trošenju javnofinančnih sredstev omogoča Sloveniji, da
               postane država, ki ji mednarodni finančni trgi zaupajo zaradi česar je cena denarja
               za zadolževanje, za investicije v razvojne namene recimo oportuna in s tem lahko
               Slovenija končno začne vlagati v svoj razvoj in v svojo blokado. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Mag. Roman Jakič.</p>
            </sp>
            <sp who="SDT6:JakičRoman">

               <speaker>ROMAN JAKIČ (PS PS):</speaker>

               <p>Nisem še magistriral, se pa zahvaljujem za povečan akademski naziv. Najlepša hvala
               gospod predsednik, za besedo, spoštovane kolegice in spoštovani kolegi.</p>
               <p>Naj začnem tako, da bom malo sarkastično rekel, da se z dr. Udetom ne strinjam.
                   Ne strinjam se v tistem,
               ko govori, da gredo ekonomisti svojo smer. To kar so ekonomisti danes in v tej
               strokovni komisiji povedali in govorijo, ti njihovi argumenti v resnici držijo ampak
               vprašanje je ali so ti argumenti že niso zapisani v slovenski zakonodaji in je v
               resnici stvar politike, da se teh argumentov ne drži, ko govorimo seveda o
               uravnoteženju proračuna.</p>
               <p>Zato bom začel tako, z dr. Udetom se v popolnosti strinjam, da je vnos fiskalnega
               pravila v Ustavo ni potreben, dovolj je že ratifikacija fiskalnega pakta. Koliko
               resen je ta fiskalni pakt govori že dejstvo, da ga niso ratificirale vse članice
               oziroma da niso k temu pristopile vse članice Evropske unije, se pravi Velika
               Britanija in Češka in tudi, da so v zakonodaji države članice tiste, ki so do zdaj že
               to naredile so delale na različne načine; nekatere so to vnesle v Ustavo, nekatere v
               tako imenovan ustavni zakon, nekatere so pa to rešile s samim zakonom.</p>
               <p>Zakaj menim, da je poleg vnosa fiskalnega pravila skozi ratifikacijo fiskalnega pakta
               že vse narejeno, zakaj menim, da bi se morali samo v tej državi držati pravil je in
               to moram citirati, zakon o javnih financah iz leta 1999 v svojem 2. členu, ko govori
               o ciljih proračuna in načela zakona pravi, citiral bom, od dvanajstih odstavkov bom
               citiral samo tri in sicer prvega, ki pravi, citiram: <q>"Pri pripravi in izvrševanju
               proračuna si je potrebno prizadevati za makroekonomsko stabilnost ter zagotavljati
               trajen in stabilen narodno gospodarski razvoj."</q> Tretji odstavek pravi: <q>"Pri pripravi
               in izvrševanju proračuna je potrebno spoštovati načeli učinkovitosti in
               gospodarnosti."</q> In sedmi in ta se mi zdi najbolj pomemben, pravi, citiram: <q>"Proračun
               mora biti uravnotežen med prejemki in izdatki."</q></p>
               <p>Tako da fiskalno pravilo ali zlato pravilo, ne vem kako ga boste poimenovali, imamo
               že zapisano v zakonodajo in se moram tukaj strinjati z napovednim stavkom ločenega
               mnenja mag. Helen Kamnarjeve, ko pravi za začetku, da zapis fiskalnega pravila v
               Ustavo ni potreben saj temelji na predpostavki nezaupanja v vsakokratno Vlado in
               parlament. In, če bi nadaljeval tisti del, ki smo ga imeli kot Pozitivna Slovenija o
               kateri smo govorili na začetku, seveda ko smo v bistvu še pristajali na to, da je
               potrebno nekaj narediti bi bilo potrebno to kar piše gospa Kamnarjeva v drugem
               ločenem mnenju ali pa drugem odstavku, drugem poglavju, ko pravi, citiram: <q>"Menim, da
               bi morala razpravo predlogu dopolnila 148. člena Ustave potekati skupaj s predlogom
               zakona ali Zakona za izvedbo ustavne dopolnitve. Primerno bi bilo opraviti preizkus
               oziroma simulacijo predlaganega fiskalnega pravila na konkretnih podatkih, recimo za
               zadnjih deset let in oceniti kako bi predlog deloval oziroma kaj bi lahko pomenil za
               javne finance, za gospodarstvo, finančni sektor javne storitve in pravice
               državljanov, če bi fiskalno pravilo veljalo že v preteklosti."</q></p>
               <p>In seveda nobenih teh simulacij nimam in seveda delamo to zgolj in zaradi samo nečesa
               in sicer o tem kar, še enkrat poudarjam, kolega Pahor na glas zna povedati, vi pa ne
               znate tega povedati, ker vam je nerodno to priznati, da s spremembo 148. člena Ustave
               Republike Slovenije dajete pravno podlago za to, da socialni partnerji, v kolikor ne
               bodo zadovoljni s predlogi Vlade glede varčevalnih ukrepov, da ti socialni partnerji
               seveda ne bodo mogli  zakone
               dati na referendum in seveda na referendumu preizkusiti moč in voljo ljudstva. To
               nezaupanje, to me je pa posebej se mi zdi nekorektno, ko se govori o tem, da so
               socialni, kot je rekel kolega Pahor, socialni partnerji izrazili zapretiti z
               referendumom in tako naprej<gap n="..."/> Mislim saj socialni partnerji predstavljajo
               državljanke in državljane. Socialni partnerji predstavljajo ne nazadnje volivke in
               volivce in jaz ne razumem zakaj ta državni zbor v permanentnem strahu pred tem da bi
               ljudem dali možnost kdaj pa kdaj kaj povedati oziroma odločati na referendumu. Saj
               imamo parlamentarno, ta naša država je nastala na osnovi referendumske odločitve in
               volje državljank in državljanov Republike Slovenije.</p>
               <p>In še enkrat pravim, ekonomisti imate prav, v resnici vsi argumenti držijo kako mora
               biti uravnovešen proračun ampak ne vem zakaj želite to tlačiti v Ustavo. Jaz razumem,
               ko pravi dr. Jerovšek, Ustavo smo pisali sedem dni. Res je, pa je ista situacija
               zdaj, da jo moramo v sedmih urah spremeniti to Ustavo, v sedmih dneh ali je možno to
               Ustavo, če smo jo takrat spreminjali na hitrico ali je možno imeti zdaj pa neko
               distanco? In še enkrat pravim, točno to je problem, problem je referenduma o katerem
               kolega Pahor naglas in odkritosrčno govori, tudi seveda s svojo izkušnjo, ki jo je
               imel, mimogrede ki ste mu jo zakuhali tudi tisti, ki danes tako zelo zagovarjate
               spremembe in se ponoči ob treh zjutraj poskušate seveda priti z mini pokojninsko
               reformo mimo volje ljudstva, ki je pokojninsko reformo zavrnilo in seveda zavrnitev
               te reforme je še vedno, po moje, pravi da ne bi smeli spreminjati tega dela
               zakonodaje.</p>
               <p>Zato bom seveda, gospod predsednik, podobno kot člani Pozitivne Slovenije glasoval
               proti spremembi 148. člena in zdaj se pa že ponavljam sam sebi, zato ker je sprememba
               148. člena služi vladajoči koaliciji in zdaj, če prav razumem se je temu vladajočemu
               vlaku pridružil, če se nismo mogli nemško-francoskemu pa zgleda se je kolega Pahor
               pridružil in Socialni demokrati so se pridružili temu, da bomo za spremembo 148.
               člena imeli nek alibi zato, da bomo lahko krajšali ljudi za njihove socialne pravice
               oziroma, da jim ne bomo dovolili, da mogoče pri tistih zakonih kjer pa v resnici kdo
               kdaj brcne v temo ne bodo mogli odločiti na referendumu. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Besedo ima mag. Andrej Šircelj.</p>
            </sp>
            <sp who="SDT6:ŠirceljAndrej">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa, spoštovani gospod predsednik, kolegi in kolegice, gostje, predstavniki
               delovne skupine.</p>
               <p>V Slovenski demokratski stranki bomo podprli odločitev tako imenovanega fiskalnega
               ali zlatega pravila v Ustavo. Predvsem iz razlogov, ker menimo, vsebinsko gledano, da
               seveda razvoj države lahko temelji le na tem, da je poraba prilagojena prejemkom in
               da seveda to pomeni, da ga na tej podlagi lahko seveda tudi zagotovimo prihodnjim
               rodovom, da ne bodo plačevali obresti nas, ker enostavno je to preveliko moralno
               vprašanje oziroma je dejansko to moralno sporno. Namreč, če ne pride do tega, da
               izenačimo izdatke s prejemki potem imamo posledično večje zadolževanje kar seveda
               lahko pomeni v določenih primerih polom. Ne samo posameznih podjetij, gospodinjstev,
               družin ampak seveda tudi države. To je seveda osnovni princip ali pa zlato pravilo, pomeni
               osnovno načelo delovanja držav, tudi zgodovinsko gledano. Vemo, da je dejansko prišlo
               do velikih kolapsov v zgodovini, ko so države in seveda tudi državljani in
               državljanke teh držav in seveda pa predvsem različne politične elite, ki so bile
               takrat na oblasti; lahko gledamo to zgodovinsko enostavno preveč trošile.</p>
               <p>Imamo več primerov takih. Od Južnoameriških do Afriških držav in seveda zdaj smo
               priča tudi v Evropi, da imajo nekatere države velike težave s tem.</p>
               <p>Drži, da imamo to napisano v različnih dokumentih, že danes v zakonih; drži, da imamo
               v različnih deklaracijah, programih in tako naprej. Vendar, kakorkoli že, če gledamo
               tudi zgodovino zadnjih dvajsetih let potem je bilo obdobje, ko je veljalo pravilo, da
               so izdatki, usklajeni sprejemki, relativno kratko oziroma, da je bilo takih let zelo
               malo. Niti ne bom navajal katera so bila ta leta.</p>
               <p>In to pomeni, da se teh določb nismo držali in seveda vključitev ustavnega pravila na
               višjo raven, na ustavno raven, daje na eni strani večjo stabilnost, večjo gotovost in
               daje seveda temu pravilu tudi večji pomen. Daje pomen ne samo politikom, tudi
               gospodarstvenikom, tudi ljudem. Zaradi tega je pomembno, da gre to v Ustavo in seveda
               ni samo dovolj, da mi sprejmemo tako imenovano ali pa da smo sprejeli Pogodbo o
               stabilnosti, kajti tudi ta Pogodba o stabilnosti določa v 13. členu, da morajo države
               dodati v ustrezen, bom rekel, pravni akt na visoki pravnik, tako da mi oprostite to
               terminologijo.</p>
               <p>Tukaj je seveda vprašanje ali je za to ali so za to potrebne neke analize, študije in
               tako naprej, zato da sploh začnemo razmišljati o vključitev fiskalnega pravila v
               Ustavo in jaz mislim, da teh analiz in študij imamo ogromno.</p>
               <p>Navsezadnje že ta dokument ima neko krajšo analizo, ki prikazuje časovnico
               zadolževanja in seveda tudi časovnico porabe in prihodkov države; seveda lahko
               govorimo države v ožjem smislu, države v širšem smislu po metodologiji ESA 95 in tako
               naprej.</p>
               <p>Tako, da to je prva zadeva kar bi rad rekel. Druga zadeva, fiskalno pravilo se ne
               vključuje v Ustavo zaradi dnevne politike. Ustava, kot je bilo pa že večkrat rečeno s
               strani ustavnih pravnikov, temu ne služi. Ustava je akt, ki bo seveda dal neko
               dolgoročno smer razvoja in seveda pomeni tudi večjo odgovornost za tiste, ki vršijo
               to politiko, ki vršijo tekočo politiko, ne glede na to katera Vlada tukaj je.</p>
               <p>Se pravi to fiskalno pravilo ne vključujemo v Ustavo zaradi preprečevanja
               referenduma, zaradi tekoče politike ampak zato, da bomo dejansko preprečili, da bi
               obresti, ki so vsak dan, vsak teden, vsak mesec večje, plačevali prihodnji rodovi
               oziroma prihodnje generacije.</p>
               <p>V zvezi z fiskalnim svetom moram seveda povedati, da nismo mnenja, da bi moral
               fiskalni svet dejansko biti ustavna kategorija. Poleg tega, kar je bilo že rečeno s
               strani gospoda Pahorja, da se tukaj lahko meša odgovornost je seveda tudi vprašanje
               fiskalnega sveta kot same institucije. Kot razumem bi ta institucija pomenila seveda tudi večjo javno porabo
               in pomenila bi seveda tudi to, da bi se dejansko zaradi samega delovanja fiskalnega
               sveta mešale pristojnosti vladajoče politike, lahko tudi opozicije v določenem
               časovnem obdobju in fiskalnega sveta.</p>
               <p>Lahko se pojavi težava tudi s samim izvajanjem finančne oziroma fiskalne politike
               glede na mnenje fiskalnega sveta.</p>
               <p>Mi imamo že danes fiskalni svet v določeni obliki to ni inštitucija sicer, ampak jaz
               pač po mojem osebnem prepričanju; to je osebno prepričanje, nekih velikih koristi od
               teh mnenj dejansko nimamo, navsezadnje čeprav bo tukaj imel ta fiskalni svet možnosti
               tudi, da bo vnaprej predvideval porabo in na drugi strani tudi prihodke.</p>
               <p>To je skratka stališče Slovenske demokratske stranke. Skratka smo za vključitev
               fiskalnega pravila v Ustavo in seveda menimo tudi, da ni nikakršne potrebe, da
               fiskalni svet, kot inštitucija, postane ustavna kategorija. Lahko pa seveda postane
               zakonska kategorija v kateremkoli zakonu kot je že danes. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Besedo dam gospodu Pahorju za repliko na razpravo gospoda Jakiča.</p>
            </sp>
            <sp who="SDT6:PahorBorut">

               <speaker>BORUT PAHOR (PS SD):</speaker>

               <p>Najprej, mogoče bo to olajšalo odločitev Ustavne komisije in to pripombo mi je
               svetoval kolega Veber in je zelo modra. Iz mojega amandmaja bi, gospod predsednik,
               črtal tisti del, ki zadeva omembo nalog fiskalnega sveta v četrtem odstavku. Te naj
               kar ostanejo. Tako, da bo zelo jasno, da jaz ne nasprotujem nalogi fiskalnega sveta,
               sem pa proti temu, da se fiskalni svet omenja v 3. odstavku ustavne kategorije<stage>(?)</stage>. Če
               je to ustavno-pravno, nomotehnično<stage>(?)</stage> konsistentno, če ni potem bo verjetno moral moj
               amandma ostati tak kot je. Prva stvar.</p>
               <p>Druga stvar oglašam se zaradi pomembne argumentacije kolega Jakiča proti uvedbi
               fiskalnega sveta. Najprej, da ne bo nesporazuma. Vsakdo ima pravico neki odločitvi
               pritrditi ali pa ji nasprotovati. V to pravico, demokratično pravico kolega Jakiča ne
               posegam.</p>
               <p>Mislim pa, da je vredno, ker je omenjal tudi moje ime ob argumentu za zavrnitev
               fiskalnega pravila, vredno komentirati ta argument.</p>
               <p>Rekel je, če sem prav razumel, kolega Jakič me popravi. Si poslanec z dolgimi
               izkušnjami in uživaš absolutno spoštovanje z moje strani, da pomeni uvedba fiskalnega
               pravila ogrožanje socialne države.</p>
               <p>Glej, jaz ti bom zelo jasno povedal kaj je moje mnenje. Če bo Slovenija doživela
               javno finančni zlom, bodo najprej in najbolj nasrkali ljudje, ki imajo malo moči,
               malo premoženja in malo privilegijev. Se pravi ljudje iz socialnega dna. Ti bodo
               najbolj nastradali. Da se to ne bi zgodilo sem bil in ostajam velik zagovornik
               fiskalnega pravila, ki bo vladajoče elito zavezalo k odgovornemu ravnanju z javnimi
               financami, da se to med drugim najbolj in najprej, najbolj revnim v tej državi ne bi
               poznalo tako, da bodo na koncu ostali na cesti.</p>
               <p>Premožni ljudje, elita si bo že znala najti načine, da se bo izvlekla iz zelo hude
               situacije, ki jo prinaša javno-finančni zlom. Revni ljudje pa ne. Kdo jim bo takrat
               priskočil na pomoč? Normativna ureditev Slovenije kot socialne države? Ne bo denarja,
               da bi to financiral.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Če lahko na kratko, ja.</p>
            </sp>
            <sp who="SDT6:JakičRoman">

               <speaker>ROMAN JAKIČ (PS PS):</speaker>

               <p>Samo popravek navedbe. Govoril sem o alibiju za krčenje socialnih pravic brez
               soglasja socialnih partnerjev. O tem sem govoril. Ne ni isto. Lahko pa razložim, se
               bom v naslednji rundi oglasil in razložil kaj je razlika o tem kaj je kolega Pahor
               govoril in o tem kar sem jaz govoril.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Besedo ima magister Šircelj. Pardon besedo ima minister Šušteršič. To so tisti
               napori o katerih je kolegica Kociper govorila.</p>
            </sp>
            <sp who="SDT6:ŠušteršičJanez">

               <speaker>DR. JANEZ ŠUŠTERŠIČ:</speaker>

               <p>Ja, dober dan. glede na to da sva z gospodom Šircljem zdaj dve noči skupaj preživela
               to niti ni tako nenavadna zamenjava. <gap n="..."/><stage>/Oglašanje iz klopi/</stage><gap n="..."/> Sicer pa, imela sva pa nekaj prič zraven, tako da
               <gap n="..."/><stage>/Smeh iz klopi/</stage><gap n="..."/> Skratka, lepo pozdravljeni. Jaz bi rad predvsem predstavil
               tisto, kar ste dobili skupaj z vabilom in smo pred časom pripravili na Ministrstvu za
               finance kot neko sodelovanje z Uradom za makroekonomske analize, kot neko delovno
               gradivo, gre pa za simulacijo delovanja fiskalnega pravila od tukaj naprej, v
               prihodnost. To je bilo tisto za kar smo bili naprošeni in smo seveda to tudi
               naredili.</p>
               <p>Rad bi nekoliko, ker morda te zadeve niso tako dovolj jasno zapisane in
               predstavljene, zato bom nekoliko pojasnil zakaj tukaj gre. Kako je to narejeno, kaj
               se da narediti in česa se ne da narediti.</p>
               <p>Prva stvar. Fiskalno pravilo, tako kot je zamišljeno, predlagano govori zgolj o
               primanjkljaju in dolgu. Se pravi, govori o tem kakšen sme biti primanjkljaj države v
               določenem letu, pod kakšnimi pogoji ta primanjkljaj lahko obstaja in kdaj je potrebno
               ustvariti presežek. Oboje je pomembno, tudi to, da se mora v dobrih letih ustvariti
               presežek. Tudi tukaj v Sloveniji nimamo dobre zgodovine in hkrati omejuje višino
               primanjkljaja, ki jo je možno, ki jo je dovoljeno ustvarjati v slabih gospodarskih
               letih, ga pa dopušča.</p>
               <p>In to je edina stvar, ki jo to pravilo določa. Drug pogoj ali pa ki je v logiko
               pravilo vgrajen je pa seveda to da dolgoročno ne sme zadolženost države naraščati
               oziroma; skratka simulacije, ki jih je možno delati so edino simulacije o tem kakšen
               bi bil ta zahtevani primanjkljaj. Mi ne moremo delati na osnovi, če hočemo s svojimi
               simulacijami prikazati zgolj to kakšno bi bilo delovanje fiskalnega pravila, mi v
               bistvu ne moremo delati simulacij višine prihodkov in odhodkov ali pa strukture
               prihodkov in odhodkov ali pa tega ali bi morala Vlada zaradi fiskalnega pravila
               predlagati povečanje davkov ali pa ali bi morala Vlada zaradi fiskalnega pravila
               predlagati recimo krčenje izdatkov za socialno politiko ali pa kakšnih drugih
               izdatkov.</p>
               <p>Ne moremo zaradi tega, ker fiskalno pravilo nič o tem ne nalaga niti Vladi niti
               seveda Državnemu zboru, ki na predlog Vlade sprejema državne proračune. Nalaga nam
               samo spoštovanje določene predpisane razlike med prihodki in odhodki. To bi rad, da
               razumete zaradi tega ker te dvomi so ves čas prisotni, zdaj fiskalno pravilo bo pa
               zahtevalo posege v določene izdatke ali pa kaj podobnega in se iz tega potem tudi
               nazaj zavrača logiko, da je fiskalno pravilo potrebno imeti, ker enostavno ni tako.
               Se pravi to je tudi v obrazložitvi stališča strokovne skupine dosti jasno razloženo,
               kjer se govori o treh funkcijah javnih financ in sedaj fiskalno pravilo opredeljuje
               zgolj eno, tisto, ki se ji reče proticiklična in se izvaja skozi višino
               primanjkljaja.</p>
               <p>Lokativne in redistribucijske funkcije, se pravi tiste, ki se izvaja s strukturo
               izdatkov in strukturo davkov ne opredeljuje in pušča povsem svobodno odločitev Vladi
               in Državnemu zboru kaj želi tukaj početi in kaj se mu zdi smotrno.</p>
               <p>Zdaj tisto kar smo naredili je bilo, da smo seveda vzelo makroekonomske projekcije
               Urada za makroekonomske analize za obdobje do leta 2015. Zadnje, ki so bile izdelane
               v pomladanskem poročilu v katerem je samo en scenarij iz makroekonomskega razvoja v
               teh letih in iz tega scenarija smo izhajali.</p>
               <p>Mimogrede, pa to ni nepomembno, ampak naj vas tudi morda na to opozorim, tudi ta
               fiskalni pakt oziroma pogodba za EU zelo jasno govori o tem, da morajo finančni ministri pri načrtovanju
               svojih politik izhajati iz makroekonomskih napovedi, ki so od finančnih ministrov
               neodvisne. Mi imamo srečo pravzaprav v Sloveniji, to ni sreča pravzaprav ampak je
               zasluga nekaj zadnjih direktorjev Urada za makroekonomske analize in razvoj, da so te
               napovedi ki jih ta urad dela tudi razumljene in spoštovane kot neodvisne od volje
               vlade tudi izven slovenskih meja in zato jaz lahko iz teh napovedi izhajam. Ne morem
               jih pa, po mojem razumljenju teh pravil niti takrat, ko delam neke uradne
               stimulacije, ko to predstavljamo Državnemu zboru in tako naprej, nadomestiti z nečim
               kar bi se meni morda zdelo bolj prikladno ali pa tudi če bi se mi zdelo bolj
               ekonomsko utemeljeno, enostavno ne morem in ne smem tega početi, ker moram spoštovati
               uradne napovedi, ki jih delajo neodvisne inštitucije.</p>
               <p>Tako da, ta scenarij smo imeli na voljo, ta scenarij gospodarske rasti, višine bruto
               domačega proizvoda in tako naprej upošteva, to je tudi v tej napovedi jasno
               obrazloženo, upošteva že te ukrepe, ki jih je Vlada predlagala ob rebalansu državnega
               proračuna za letošnje leto oziroma v Zakonu za uravnoteženju javnih financ zaradi
               tega kar je bilo tudi jasno razloženo ob predstavitvi teh napovedi je gospodarska
               rast letos nekoliko nižja, se pravi kratkoročni učinek fiskalne konsolidacije je v
               tej napovedi negativen, na ravni približno polovico odstotka bruto domačega proizvoda
               vendar imamo potem od tukaj naprej seveda projekcijo gospodarske rasti.</p>
               <p>V obrazložitvi te napovedi Urad za makroekonomske analize razlaga tudi to, da je
               pripravil tudi ocene različnih tveganj za svojo napoved, eno od teh ocen tveganj je
               tudi ocena tveganja za fiskalno uravnoteženje ne bi bilo narejeno v tej meri kot je
               predvidena. Njihova ocena je, da bi to seveda povzročilo resne težave pri
               financiranju izdatkov države zaradi izgube kredibilnosti, zaradi višjih obrestnih
               mer. Pri financiranju gospodarske aktivnosti ne seveda pri proračunu, ker proračun
               ni, ne more biti in po moje tudi ne sme biti glavni financer gospodarske dejavnosti.
               Se pravi tudi na zasebno možnost zadolževanja bi to vplivalo in po njihovi približni
               tej oceni tveganja bi to pomenilo, se pravi ne izvedba fiskalne konsolidacije, da bi
               v naslednjih letih, vse do leta 2015 sploh ne imeli naraščanje bruto domačega
               proizvoda ampak vsako leto upadanje in dvigovanje brezposelnosti tja proti 15%. To
               nam tudi nekaj pove o tem kaj takšni ukrepi pomenijo.</p>
               <p>Skratka, mi smo izhajali iz tega njihovega osnovnega scenarija, uradnega scenarija
               glede gibanja bruto domačega proizvoda in drugih ekonomskih kategorij. Iz tega smo
               izračunali kakšni bi bili prihodki državnega proračuna v vseh letih do leta 2015. Pri
               tem smo poleg izboljšanja gospodarske rasti zlasti v letih 2014 in 2015 upoštevali
               tudi nekaj ukrepov v smislu boljšega pobiranja davka in tako naprej. Nismo pa
               upoštevali in bom tud povedal zakaj, to niti ni potrebno nobenih dodatnih ukrepov v
               smislu dvigovanja kakšnih dodatnih davkov ali kaj podobnega in smo potem iz teh dveh
               podatkov se pravi ocenjene višine bruto domačega proizvoda in pa ocenjene višine
               prihodkov izračunali kakšen bi smel biti največji primanjkljaj države v teh
               letih.</p>
               <p>Postavili smo se, da je v teh stimulacijah cilj, da bi leta 2015 to fiskalno pravilo
               veljalo in da bi takrat morali imeti proračun, ki bi bil strukturno uravnotežen, to
               se pravi, da je bil strukturni saldo enak nič. Te simulacije so pokazale, da bi glede
               na predviden gospodarske razmere v tistem letu tudi takrat nominalni primanjkljaja,
               se pravi dejanski primanjkljaj lahko bil na ravni 0,4% bruto domačega proizvoda
               oziroma sto šestdeset milijonov evrov približno. Vmes bi pa ta seveda primanjkljaj se
               moral gibati približno tako, da bi že letos seveda se zmanjšal na manj kot seveda
               predvidevamo v  letošnjem
               rebalansu in se potem postopno vsako leto zniževal.</p>
               <p>Zdaj, to je tudi scenarij, ki nam omogoča, vsaj po teh izračunih, da bi v letu 2015
               prenehal naraščati delež dolga države v bruto domačem proizvodu in se stabiliziral
               nekje na ravni 50% bruto domačega proizvoda.</p>
               <p>Zdaj še zadnja stvar, ki bi jo rad pojasnil, seveda tisto kar smo tukaj stimulirali
               je bil ta ciljni primanjkljaj, njegovo gibanje po letih, kako ga dosežemo je pa stvar
               odločitve. Mi smo seveda za letošnje in prihodnje leto na stran odhodkov upoštevali
               predvidene ukrepe lahko bi pa seveda in si lahko vsak tudi sam zna predstavljati,
               rekli v redu, če pa dvignemo v enem letu nek davek pa imamo toliko več prihodkov. So
               pa lahko tudi odhodki za toliko večji. Tisto kar fiskalno pravilo predpisuje je samo
               ta ciljni primanjkljaj.</p>
               <p>Tako da upam, da sem s tem uspel približno pojasniti logiko delovanja tega pravila,
               tudi dileme, ki so s tem povezane glede tudi vpliva na gospodarsko rast, scenariju ki
               jih imamo v temu hipu na razpolago v Sloveniji. Predvsem mislim, da je pomembno to
               spoznanje, da je do leta 2015 dovolj časa, da se javne finance uravnotežijo v skladu
               s tem pravilom in da je alternativni scenarij, ko tega ne bi storili ne samo slab v
               javno finančnem smislu, v temu smislu da bi zadolženost države naraščala ampak seveda
               tudi v smislu gospodarske rasti, ki bi bila po temu scenariju večjega zadolževanja v
               prihodnosti dejansko nižja in bi tudi povzročala višjo brezposelnost. To je tisto o
               čemer je bilo tudi prej govora, da seveda <stage>/ Nerazumljivo/</stage> konsolidacije lahko v nekaj
               letih dejansko ogrozi izvajanje osnovnih funkcij države, tudi na področju socialne
               države in še kje drugje.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Gospod Veber ima besedo.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala za besedo in lep pozdrav vsem.</p>
               <p>Danes imamo pred seboj ustavni zakon o spremembi 148. člena Ustave Republike
               Slovenije seveda pa tudi mislim, da se vsi zavedamo da bo ključen za izvajanje tega
               dela Ustave v kolikor bo sprememba sprejeta. Zakon, ki bo ravno tako moral biti
               sprejet z dvotretjinsko večino vseh poslancev za izvedbo tega ustavnega določila.</p>
               <p>Tako da glede fiskalnega sveta kar je že tudi predsednik Pahor opozoril je najbrž da
               res potrebno, da ga vsaj ohranimo v temu Zakonu za izvedbo fiskalnega pravila.</p>
               <p>Sicer pa na mnenja članov strokovnega skupine, ki je pripravljala to besedilo bi
               želel še nekaj pojasniti; dr. Ude je govoril o tem, da imamo pogodbo ratifikacijo
               oziroma, da smo ratificirali pogodbo o fiskalnem pravilu in jaz ga nisem razumel, da
               je to dovolj ampak da je potrebno dejansko to pogodbo izpeljati tudi v temu smislu,
               da potrebujemo pravni kat ali je na nivoju ustave oziroma primernem nivoju kot je
               Ustava. Tako da nikakor ga ne razumem, da bi s tem, ko smo ratificirali to pogodbo
               bil postopek zaključen kajti že sama pogodba govori o tem in nalaga, da vendarle
               vsaka članica, ki je ratificirala ali pa bo ratificirala to pogodbo mora temu
               primerno pripraviti tudi ali spremembo Ustave ali pa nek podoben pravni akt.</p>
               <p>Tako da mislim, da tukaj bi bilo zgrešeno razmišljanje, da je postopek za
               ratifikacijo te pogodbe zaključen, vsaj po mojem mnenju, če nimam prav bi seveda
               želel za dopolnilno obrazložitev. Naslednja, po mojem mnenju zelo pomembno vprašanje
               pa je seveda tudi razumevanje definicije prihodkov in odhodkov. Dr. Stanovnik je o
               tem govoril in opozoril na to, da zaradi enotnosti razumevanja je potrebno vendarle
               upoštevati evropski predpis ESA 95, se pa seveda tukaj tudi postavlja
                  vprašanje, ki ga želim
               postaviti strokovni skupini, ali to besedilo, kot je zapisano v drugem odstavku, 148.
               člena predlaganega ustavnega zakona, kjer govorimo o prihodkih in izdatkih proračuna
               države to pomeni, da se v dolg vštevajo tudi kapitalski transferji oziroma
               dokapitalizacije?</p>
               <p>Namreč v dosedanjem obdobju se je kapitalski transfer oziroma dokapitalizacija
               prikazovala obe bilanci in ni vplivala na ravne primanjkljaja.</p>
               <p>Če pa dokapitalizacije bodo vplivale na raven primanjkljaja, pa seveda gre verjetno,
               da dodatno obremenitev načina reševanja te dolžniške krize, ki velja tudi v
               Sloveniji.</p>
               <p>Namreč jaz sem tudi zadovoljen, da je prej minister za finance, gospod Šušteršič,
               vendarle govoril o tem, da izkušnja kažejo, da smo imeli vlade, ki niso ravno
               spoštovale vseh ekonomskih načel, ko je bila gospodarska rast visoka in da ni samo
               zadnja tri leta problem zaradi katerega danes tukaj sedimo ampak da je seštevek vseh
               teh ukrepov tisti, ki narekuje, da je potrebno odreagirati.</p>
               <p>Dejstvo, da v času gospodarske rasti nismo ustvarjali akumulacije, nismo ustvarjali
               rezerv, ki nam bi omogočale bistveno lažje obvladovanje javnih financ v času nastopa
               gospodarske krize, ki je pač nastopila po tej gospodarski rasti.</p>
               <p>Ekonomska politika v času gospodarske rasti takratne vlade, je bila tudi takšna, da
               se je v tem obdobju izjemno zadolžilo gospodarstvo in da so se izjemno zadolžile v
               tujini tudi banke.</p>
               <p>Hkrati se je zmanjšal priliv v proračun, ker se je z davčno reformo razbremenilo
               kapital, hkrati pa se je povečalo izdatke v proračunu s plačno reformo in tudi z
               neupoštevanjem realnega dejstva, da nas je vse več in da je predvsem več tudi tistih,
               ki so upravičeni do prejemanja pokojnin in da je potrebno tudi pokojninsko zakonodajo
               prilagoditi realnim razmeram.</p>
               <p>Torej ta razkorak je bil ključen za težko obvladovanje finančne krize v letih po letu
               2008 in takrat je tudi vlada zavestno se odločila za to, da dokapitalizira Novo
               Ljubljansko Banko, da reši nacionalnega prevoznika Adrio Airways z dokapitalizacijo,
               da dokapitalizira delniško družbo Peko, Nafto Lendava, da prevzame obveznosti glede
               terjatev Slovenskih železnic in zapadlih poroštev javnega podjetja pri izgradnji
               savskih elektrarn.</p>
               <p>Skratka to so bili ukrepi s katerimi se je poskušalo vendarle ohraniti pomembna,
               torej najprej nacionalno banko in potem pomembna podjetja z dokapitalizacijo in ta
               dokapitalizacija po sprejemu zdajšnjega načina razumevanja, če prav razumem ta drugi
               odstavek, bi lahko padla tudi v ta okvir reševanja javnofinančnega dolga, kot dodaten
               primanjkljaj, ki ga bo potrebno rešiti, ta pa znaša, kot sem že prej omenil, nekje
               okrog 459 milijonov evrov.</p>
               <p>Torej mislim, da je zelo pomembno razčistiti tudi to vprašanje 2. člena oziroma
               prihodkov in izdatkov in potem, kot sem že povedal, tudi pripraviti ustrezen zakon za
               izvedbo tega fiskalnega pravila, ki bo moral dati odgovore tudi na druga vprašanja
               kdaj in kako je potrebno odreagirati, da ostanemo in na kakšen način lahko
               odreagiramo, da ostanemo še vedno socialna država in da pravzaprav ne sledimo ali pa
               ne povzročimo nekih prevelikih težav zaradi tega, ker bi recimo fiskalno  pravilo bilo preveč strogo ali pa
               bolj strogo kot od nas zahteva recimo ratifikacija pogodbe o fiskalnem pravilu.
               Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Ali bi te stvari razčistili sproti? Dr. Stanovnik, prosim. Mogoče bo še
               najboljše, da dobimo odgovore kar sproti.</p>
            </sp>
            <sp who="SDT6:StanovnikTine">

               <speaker>DR. TINE STANOVNIK:</speaker>

               <p> Samo kratko. To kar ste omenjali, to so v bistvu kapitalski transferji, to dejansko
               seveda vpliva na javnofinančni primanjkljaj in posledično na javni dolg.</p>
               <p>To so taka pravila. Mi imamo to posebnost, da imamo to bilanco B ampak tega
               <stage>/Nerazumljivo/</stage> ni.</p>
               <p>Bilanca B v bistvu <stage>/Nerazumljivo/</stage> gre dejansko v račun financiranja tako da dejansko
               to kar vi omenjate, se pravi te dokapitalizacije, ti nevtralni posegi države, to so
               kapitalski transferi in to da tako rečem, gre v zgornjo bilanco, se pravi nefinančni
               račun in vpliva na javnofinančni primanjkljaj in posledično na javni dolg.</p>
            </sp>
            <sp who="SDT6:unknown-M">

               <speaker>GOSPOD UDE :</speaker>

               <p>Dva stavka. Glede vprašanja zakaj menim, da je ratifikacija tega pakta dovolj.</p>
               <p>Drugi odstavek, 3. člena tokrat ga moram pa prebrati, ker očitno vsak konča svoje
               branje pri Ustavi.</p>
               <p>Pravila iz odstavka ena učinkujejo v notranjem pravu pogodbenice kot določbe
               zavezujoče in trajne po možnosti ustavne narave, najpozneje eno leto po začetku
               veljavnosti te pogodbe ampak zdaj pa še nekaj, ali pa se kako drugače zagotovita
               njihovo popolno spoštovanje in upoštevanje v nacionalnih proračunskih postopkih.</p>
               <p>Definicija je zelo široka in omogoča državam, da uporabijo neke trajne močne
               mehanizme, ki jih imajo v svojih pravnih sistemih in za mene je to kombinacija te
               pogodbe ratificirane in nekega zakona, to je eno.</p>
               <p>Samo še en stavek glede državnih investicij. Stvar je taka. V kolikor država želi z
               investicijami direktnimi, saj to malokrat stori, po navadi gre za garancije, med tem
               ko dolgove, ko kredite jemlje kakšna druga pravna oseba, recimo Dars.</p>
               <p>Če država želi z investicijami vplivati na gospodarsko rast jih seveda mora vnesti v
               svoj proračun. Mora. Ne moremo imeti več izven proračunske porabe, kot so jo imeli v
               stari Jugoslaviji.</p>
               <p>In še nekaj. Vprašal bi vas ali res mislite, da je taka določba vnešena v Ustavo
               garancija, da se ne bo zgodilo kaj nepredvidenega.</p>
               <p>Povejte mi kaj bo, če se realizira garancija za dolgove Darsa, garancija države za
               dolgove Darsa? Ali bomo v istem trenutku v protiustavni situaciji.</p>
               <p>Kako bomo potem garancijo z TEŠ 6, če se zanjo odločimo recimo sprejeli. Na koncu se
               lahko zgodi isto.</p>
               <p>To so zdaj bolj pragmatične okoliščine ampak jaz bi raje videl, da se trudimo v
               okviru zakonodaje najti rešitve, kot pa iznenada se znajti pred situacijo, ki je
               protiustavna. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Še dr. Jerovšek.</p>
            </sp>
            <sp who="SDT6:JerovšekTone">

               <speaker>DR. TONE JEROVŠEK:</speaker>

               <p> Izgleda, da smo pri temeljnem vprašanju razlage ali je potrebno sploh fiskalno
               pravilo kamorkoli vključiti ali pa ga že imamo z ratifikacijo obeh pogodb. To je zdaj
               temeljno vprašanje.</p>
               <p>Jaz sem v svojem prispevku na mnenje dr. Udeta in del tega tudi pisno pojasnil.</p>
               <p>Še enkrat ponavljam. V tej pogodbi piše, da mora učinkovati fiskalno pravilo v
               notranjem pravu pogodbenice, torej kot  zavezujoča in trajna norma. <stage>/Glas iz dvorane/</stage> Poslušaj me. Če torej z
               ratifikacijo že imamo fiskalno pravilo, zakaj ta ista pogodba pravi, da je treba to
               urediti na ravni ali Ustave ali nekega drugega visokega normativnega akta?</p>
               <p>Mi drugega visokega normativnega akta nimamo v tej državi, imamo samo Ustavo in imamo
               navadne zakone, kot sem že prej omenil, imamo pa dvotretjinska zakona. Ta je tretji,
               ki ga tukaj predlagamo v 148. členu.</p>
               <p>Drugo. Že fiskalni pakt iz leta 1995 smo tudi navedli v ta papir pove, kakšne
               nastanejo posledice, če se ta visoka pravila ne bodo uresničevala in kako se sprožijo
               mehanizmi vse do tistega ko evropska komisija lahko pred evropskim sodiščem v
               Luxembourgu začne ustrezne postopke zoper državo.</p>
               <p>Poglejte. Tudi to je zelo pomembno. Seveda ni vseeno ali imamo mi fiskalno pravilo na
               ravni nekega navadnega zakona ali ga imamo na ravni Ustave, saj imamo potem tudi
               konsekvence iz tega izpeljane v naši Ustavi, obtožba zoper predsednika vlade recimo,
               ki bo predlagal vladi proračun, ki ne bo uravnotežen. Imamo recimo obtožbo zoper
               ministre, ki kršijo Ustavo, imamo tukaj potem tudi interpelacijo zaradi nespoštovanja
               zakona in podobne reči.</p>
               <p>Jaz sem trdno prepričan, da tudi to kar danes beremo, da je naš predsednik vlade pri
               gospe Merklovi bil in kaj je ona od njega pričakovala, da rečem imate tablične
               računalnike, lahko preberete.</p>
               <p>Skratka. In nadaljujem. Zdaj drugo je vprašanje ali bomo torej mi se zavezali s tem
               nekim navadnim zakonom, ker seveda če pade 148. člen, potem je padel tudi četrti
               odstavek, ki govori o dvotretjinskem zakonu. Tudi ta je padel. Mi nimamo potem
               ničesar drugega, kot to, kar govori gospod Jakič, češ saj imamo pa finančni zakon, ki
               pa že ima tiste odstavke, ki jih je bral.</p>
               <p>Ne. Mi finančnim trgom in Evropski uniji z ne sprejemom nekega pravila v Ustavi ali v
               nekem drugem zakonu visoke narave, ki ga nimamo, ne sporočamo pripravljenosti
               odgovorno ravnati z javnimi financami, jaz sem v to trdno prepričan in da se bodo
               sprožili mehanizmi, tudi pravni, v Evropski uniji.</p>
               <p>Glede predloga gospoda Pahorja. On je opredelil zadevo glede fiskalnega sveta, da ni
               sorazmerja med močjo in odgovornostjo.</p>
               <p>Glejte, odgovornost bo velika, ker bi bil to ustavni organ. Drugič. Moč ima
               sorazmerno veliko. Tudi računsko sodišče pravzaprav nima zelo velikih pristojnosti
               ukrepanja ampak izdaja mnenja in tako naprej in ga imenujemo tiger brez zob ampak
               kdor pride pred računsko sodišče in pride tam negativno mnenje je seveda torej
               postavljen pred zelo veliko odgovornostjo v odnosu do vseh organov, ki lahko tudi v
               posledici še potem ukrepajo in reagirajo.</p>
               <p>Poleg tega seveda bo odgovornost taka, kakršno bomo zapisali v ta dvotretjinski zakon
               glede pristojnosti ureditve tega fiskalnega sveta in mnenja, ki jih daje, bo seveda
               lahko sankcionirana v Državnem zboru tudi opozicija, če bo predlagan proračun, ki bo
               v nasprotju z mnenjem fiskalnega sveta.</p>
               <p>Kakšno bo pa imel moč fiskalni svet je pa odvisno od treh faktorjev v pravu
               znanih.</p>
               <p>Prvič od tega, kdo bo fiskalne člane predlagal, ali bo to ne vem Banka Slovenije ali
               bo to predsednik republike.</p>
               <p>Drugič od načina, ki ga boste uzakonili o izvolitvi ali imenovanju teh članov.</p>
               <p>In tretjič, od tega od koga bodo financirani.</p>
               <p>Tudi za sodstvo velja, da je ena od temeljnih kriterijev neodvisnega sodstva prav
               način financiranja ali pa zagotavljanja sredstev na način, ki ni odvisen od
               vsakokratne volje oblasti.</p>
               <p>Če bo torej financiran iz posebnih sredstev Banke Slovenije, bo zagotovljena visoka
               finančna samostojnost.</p>
               <p>Jaz ne izključujem možnosti, da črtamo tako kot, zdaj gospod Pahor je predlagal
               črtanje tretjega odstavka in pustimo v četrtem odstavku tisti dostavek ter ureditev
               pristojnosti na način 
               delovanja sedanjega sveta. Razlika bo pa naslednja.</p>
               <p>Mi v naši Ustavi, veste, da nismo imeli drugega nivoja lokalne samouprave
               uzakonjenega ampak smo rekli, da se lahko ustanovijo pokrajine, potem je bila Ustava
               amandmirana.</p>
               <p>Ustava je predvidela drug nivo, torej pokrajine, nimamo pa jih, ker nimamo zakona o
               pokrajinah.</p>
               <p>Ta četrti odstavek bo lahko pripeljal do podobne situacije, seveda je s tem, da se pa
               vendarle v Ustavi omeni velika odgovornost vas v državnem svetu ali boste torej to
               uredili in pa seveda s tem smo pa uzakonili tudi to pravico, da se to uredi z
               dvotretjinskim zakonom s čimer se daje zelo velika moč tudi opoziciji pri kreiranju
               teh pravil.</p>
               <p>In gospod Veber je prej zelo dobro opredelil, po moje, pravno razloge za vključitev
               fiskalnega pravila v Ustavo in še en odgovor je pa nujno potreben.</p>
               <p>Gospod Jakič pravi, vi se bojite socialnih partnerjev, ki vam bi ustavljali proračune
               in fiskalne zakone. Ne. Že danes imamo 21. člen zakona o referendumu in ljudski
               iniciativi, ki to že omogoča ustavnemu sodišču. Če boste vi v Državnem zboru, potem
               ko boste sprejeli proračun in bodo socialni partnerji eventuelno predlagali
               referendum in ustavitev tega zakona ali pa teh zakonov, boste lahko predlagali
               ustavnemu sodišču že danes in zdaj, presojo nastanka protiustavnih posledic.</p>
               <p>Tudi za družinski zakon je imelo ustavno sodišče samo 21. sedanji člen zakona o
               referendumu in ljudski iniciativi, nič drugega, res pa je in tega ne skrivamo in to
               smo zelo jasno navedli v obrazložitvi, da pa bo dano močnejše sidro ustavnemu
               sodišču, kajti vi veste, da je ustavno sodišče v nekaterih presojah ali se dovoli
               referendum ali ne dovoli, reklo, da se ne bo vpletalo v zadeve za katere recimo v
               Ustavi nima zelo trdnega materialnega temelja.</p>
               <p>Mi tukaj izpostavljamo nek materialni kriterij za ravnanje države, za ravnanje
               Državnega zbora in za zdrave javne finance.</p>
               <p>In zaključujem. Ta določba 148. člena je po mojem odpravlja popolno podnormiranost
               148. člena ob sprejemu slovenske Ustave, popolno podnormiranost.</p>
               <p>Tukaj ni nobenega pravila kako naj se formira, oblikuje proračun in poglejte Ustave
               evropskih držav, nobena nima take določbe. Reče samo vsi prihodki in izdatki so v
               proračunu. Ja kaj pa to je? Ja to, da jih ni v desetih blagajnah ali dvajsetih, kot
               jih je bilo nekaj v Jugoslaviji.</p>
               <p>Kriterija, ki ga pa zdaj postavljamo, ko rečemo srednjeročno uravnoteženi, brez
               zadolževanja in potem povemo izjemne okoliščine, ki v državi lahko nastanejo pa
               upravičujejo Državni zbor, da bo povedal po kakšnih pravilih tega dvotretjinskega
               zakona se bo odstopilo od te, bi rekel, trde rigidne norme v prvem delu in se
               dovolilo zadolževanje države ali za potrebe države kot take ali za potrebe lokalnih
               skupnosti, če bi nastale take izjemne okoliščine, ne vem, govorim na pamet in se je
               podrla Ljubljana ali pa se je podrl Maribor ob potresu. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
            </sp>
            <sp who="SDT6:UdeLojze">

               <speaker>DR. LOJZE UDE:</speaker>

               <p>Kratko repliko.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Oprostite dr. Ude.</p>
            </sp>
            <sp who="SDT6:UdeLojze">

               <speaker>DR. LOJZE UDE:</speaker>

               <p>Moram zato, da pojasnim o čem je bistvo mojega stališča.</p>
               <p>Namreč ta drugi odstavek 3. člena pakta po fiskalnem pravilu je napisan splošno za
               vse podpisnice, nimajo pa vse podpisnice uveljavljenega primata mednarodnega prava,
               kot ga ima Slovenija in zato lahko mi rečemo s tem ko smo ratificirali ta pakt, to
               pogodbo, smo uveljavili to nad zakonsko normo pod ustavno, vendar nad zakonsko normo,
               ki je trdna  in trajna in
               sedaj potrebujemo samo še izvedbeni zakon.</p>
               <p>Kar se pa referenduma tiče je pa takole, veste. Ne pričakovati, da bo ustavno sodišče
               se spustilo na to področje, da bo presojalo kdaj naj dovoli ali ne dovoli
               referendum.</p>
               <p>Ono se je izognilo celo referendumu o družinskem zakoniku, kjer je šlo res za
               vprašanje čisto individualnih pravic nekaterih skupin, celo temu se je izognilo, da
               sploh tudi na misel jim ni prišlo, da bi se lotili, da pri prepovedali referendum o
               reformi pokojninskega sistema. Tam so dolgo odločali samo, da so našli neko razumno
               obrazložitev in tudi ni prav, da na ustavno sodišče prelagamo take stvari, kot so
               recimo skladnost nekega finančnega zakona z recimo tem fiskalnim pravilom.</p>
               <p>Drugače pa primat mednarodnega prava je naša specifičnost. Ni uveljavljeno, v
               nekaterih državah ga imajo in zato jaz mislim, da že imamo podlago za uveljavitev
               fiskalnega pravila, mi pač na ta način, ta člen pa govori za vse države.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Zdaj bomo nadaljevali razpravo članic in članov Ustavne komisije. Besedo ima
               mag. Tonin, za njim gospod Tanko in gospod Prevc.</p>
            </sp>
            <sp who="SDT6:ToninMatej">

               <speaker>MAG. MATEJ TONIN (PS NSi):</speaker>

               <p>Dober večer. Sam in pa tudi v poslanski skupini Nove Slovenije zlato fiskalno pravilo
               razumemo kot koncept s katerim naše prihodke in naše odhodke na nek način
               uskladimo.</p>
               <p>Zato so mi bile na nek način nerazumljive želje gospoda Jankoviča, ko smo se srečali
               v vili Podrožnik, ko je zahteval simulacije prihodnjih proračunov, da se lahko odloči
               o uvedbi zlatega fiskalnega pravila v slovensko Ustavo.</p>
               <p>Ker tudi mislim, da je finančni minister prej zelo jasno povedal, zlato fiskalno
               pravilo ne more nikoli in nikdar napovedati koliko davkov bo zbrala država v
               prihodnjih letih. To pač ni stvar zlatega fiskalnega pravila.</p>
               <p>Glede debate, ki se je razvila o tem ali je dovolj že mednarodna pogodba ali moramo
               te stvari še vedno zapisati v Ustavo bi rekel naslednje.</p>
               <p>Obstajajo tudi številne mednarodne pogodbe, ki govorijo o najrazličnejših človekovih
               pravicah, pa smo mi kljub vsemu vse te človekove pravice zapisali v našo Ustavo.</p>
               <p>Zato bi tukaj podprl razpravo dr. Jerovška in se mi zdi pomembno, da zlato fiskalno
               pravilo zapišemo v Ustavo.</p>
               <p>Rad bi še par besed rekel glede bodočega ali ne bodočega fiskalnega sveta.</p>
               <p>Sam ga razumem kot nek organ, ki izraža izrazito nezaupanje do vsakokratne politike.
               Jasno je, da je v Sloveniji odnos do politike izrazito negativen in zaradi tega je
               zelo moderno in popularno ustanavljati najrazličnejše neodvisne organe, ki bodo v
               posameznih stvareh presojali in eden izmed takšnih, ki je zagotovo tudi fiskalni
               svet.</p>
               <p>Poslanci smo dolžni tako ali drugače spoštovati Ustavo in če ne mislimo in ne
               nameravamo spoštovati naše ustave, potem nam tudi fiskalni svet, ki bo zapisan v tej
               Ustavi, ne bo popolnoma nič pomagal.</p>
               <p>Ta fiskalni svet, ki je predviden, ga jaz razumem kot neke vrste nad parlament, ki bo
               nadrejen tako parlamentu, kot tudi vladi.</p>
               <p>Ocenjujem, da so stvari v naši Ustavi zelo jasno zapisane kar se tiče delitve oblasti
               in ne nazadnje obstajajo tudi sankcije, če se Ustava krši.</p>
               <p>Če zaključim. V Novi Sloveniji zagotovo podpiramo zapis zlatega fiskalnega pravila v
               Ustavo, nismo pa naklonjeni, da bi se v Ustavo zapisal fiskalni svet. Zaradi tega
               bomo podprli amandma, ki ga je pred nas predložil gospod Pahor.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Besedo ima gospod Tanko.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo. V teh razpravah okrog tega fiskalnega pravila se nekaj teh
               razprav apliciralo na to vlado in njeno težnjo ali namero, da bi določene stvari na
               nek način poskušala preprečiti.</p>
               <p>Rad bi vas opozoril, da smo tudi v prejšnjem mandatu dvakrat predlagali zakon o
               javnofinančni odgovornosti, to je bilo leta 2010 in leta 2011, s katerim smo na nek
               podoben način poskušali doseči neko omejevanje v javnih financah, res da z višino
               javnega dolga.</p>
               <p>Te podpore ni bilo, da bi ta zakon sprejeli in da bi te stvari postavili že kar nekaj
               časa nazaj.</p>
               <p>Moram reči, da mi v tem času, kljub temu, da tistega zakona o javnih financah, ki je
               bil predložen ni bil podprt tudi iz raznih drugih razlogov, tudi zaradi obdobja po
               izteku tako imenovanega polnega mandata vlade takrat in tega razumevanja.</p>
               <p>Vseskozi zagovarjamo, da se te zadeve uredijo na nek primeren, dostojen način in tu
               se ne spomnim, da bi kadarkoli tudi takrat ko je gospod Pahor še opravljal funkcijo
               vršilca dolžnosti, nihče od nas ni nasprotoval, da se te zadeve zapišejo tudi v
               Ustavo, pa ni bilo niti takrat jasno kdo bo mandatar. Toliko, da eliminiramo te
               velike diskusije o tem kaj podpiramo in zakaj kakšne stvari podpiramo.</p>
               <p>Drugo kar je se mi zdi, da vsi preveč govorimo samo o možnosti referenduma in
               preprečitve referenduma o tako imenovanih fiskalnih proračunskih aktih.</p>
               <p>Mislim, da s tem ko bi to zapisali v slovensko Ustavo v bistvu dajemo ustavnem
               sodišču v skladu s prvim odstavkom 153. člena sploh podlago, da presoja o tem ali je
               proračun skladen z Ustavo in zakoni.</p>
               <p>Ni nujno, da vedno uporabimo inštrument referenduma za to, da neko stvar sprejmemo
               ali pa zavrnemo in potem tudi zahtevamo javno presojanje.</p>
               <p>To če zapišemo to fiskalno pravilo v Ustavo, damo temelj ustavnemu sodišču, da
               presodi ali proračun, ki je predložen sploh sledi ustavni normi ali ne, ali sledi
               javnofinančnemu pravilu, ki je v Ustavi.</p>
               <p>Do sedaj so bili vsi proračuni pravi. Tudi če bi ga dal v presojo ustavnemu sodišču,
               je proračun pravi, ker ni bilo niti podlage, ni bil neskladen z Ustavo, zakon je pa
               tako ali tako izvršna vlada napisala, tako da je si omogočila izvedbo proračuna, tako
               z <stage>/nerazumljivo/</stage>, tako glede poroštev, tako glede zadolževanj in navsezadnje se tudi
               medletno ni ugotavljajo ali smo v finančnih okvirjih primanjkljaja ali ne. Nikoli se
               to ni ugotavljalo.</p>
               <p>Zgodilo se je celo, da smo zaključne račune dobili tri leta po proračunskem letu in
               to najbrž lahko preverite.</p>
               <p>Tako da se mi zdi, da je potrebno to fiskalno pravilo zapisati v Ustavo tudi zato, da
               lahko ustavno sodišče odloči o tem ali je akt, ki ga predlaga vlada skladen ali
               ne.</p>
               <p>S tem ko je pa ta možnost dana pa se mi zdi, da ni potrebe, da imam potem še fiskalni
               svet.</p>
               <p>Če to zapišemo v Ustavo, tako kot je predlagano in odpremo ta 153. člen na
               proračunske dokumente, potem ni potrebe po fiskalnem svetu, ker lahko kdorkoli
               predlaga tudi ustavno presojo proračuna. Tako je to, ker so tudi akte, skladnost
               aktov z Ustavo. To je moja razlaga pa tudi nisem ustavni pravnik ampak tako si nekako
               to predstavljam.</p>
               <p>Zdi se mi  tudi to smiselno,
               kar je komentiral gospod Jerovšek, v smislu posledic za tiste, ki predlagajo nekaj
               kar ni skladno z Ustavo.</p>
               <p>Mislim, da je to zelo dobra podlaga tudi za druge postopke proti odgovornim
               političnem osebam, ki predlagajo neusklajene ali pa neskladne akte. To bi bila nekako
               dodatna zaveza, nek dodaten inštrument ali pa argument, da bi se tem stvarem
               odpovedali.</p>
               <p>Mi pa pravzaprav sedaj postaja jasno zakaj nekateri tako nasprotujejo, bi se to
               pravilo zapisalo v Ustavo. Če vzamem samo primer recimo Pozitivne Slovenije. Mislim,
               da je pravzaprav koncept mestne občine diametralno nasproten od koncepta fiskalnega
               pravila, tudi izvajanje zadolževanja recimo v Mestni občini Ljubljana gre v smer
               povečevanja zadolževanja, ne pa uravnoteženja javnih financ. In glede na to, da v
               širši sektor države spadajo tudi občine, saj tako piše na osmi strani, potem mi je
               pravzaprav popolnoma jasno zakaj se nekateri tako trudite, da se to ne bi zapisalo v
               ustavno normo. Dokler to ni zapisano je vse ok, ni organa, ki presoja o tem ali je
               zadeva skladna ali ni skladna.</p>
               <p>Tisti trenutek ko pa se to zapiše v Ustavo pa velja to tudi za proračuna občin. Točno
               isti trend, točno ista usmeritev in to velja za vse občine za mestne, primestne,
               podeželske in tako naprej.</p>
               <p>Gospod Jakič, ni potreba zaradi tega iskati potem argumentacij v tem, da nekatere
               stranke pač se bojijo referendumov na to temo. Gre za iskanje razlogov pri drugih, da
               bi skrili tisto kar vas teži in kar vas bremeni.</p>
               <p>Jaz sem za to in tudi naša poslanska skupina, da se to pravilo zapiše, da se da tudi
               ustrezna teža tistim, kajti ustavno se je že lahko to nevtralno presojal tako kot vse
               druga akte in zakone, to pravico mu lahko brez skrbi podelimo in da poskušamo ne se
               koncentrirati samo na državni proračun ampak tudi na vse druge, ki sodijo v kontekst
               države, ki zajema to fiskalno pravilo, tudi za tiste velja to.</p>
               <p>Mislim, da bi relativno hitro v nekaj letih prišli na zelo blizu tistega kar se
               imenuje pravna in socialna država brez da bi se to obkladalo.</p>
               <p>Pa še nekaj je. To pravilo, če bo zapisano v Ustavo, ne velja samo za tekočo vlado.
               Ta ga bo najtežje začela uporabljati, zato bo najtežje, ker so tudi pogoji najtežji
               sedaj. Za vsako naslednjo vlado, ko se bodo te zadeve konsolidirale, bo uporaba tega
               pravila povsem enostavna, ker bo postavljena drugačna meja. Sedaj je ena ali pa je
               ni, ker je vse prav, s tem se pa pač postavi neko pravilo, nek smerni trend in naloga
               vsakega je samo, da sledimo temu.</p>
               <p>Če še malo karikiram. Za mene, če imamo to zapisano v Ustavo, bi lahko ali pa
               predstavlja vlogo fiskalnega sveta tudi finančni minister ali pa predsednik vlade. On
               je tisti, ki mora v praksi to izvesti, zagotoviti, sicer zapade poseg konsekvence,
               kot je bilo zelo prej dobro obrazloženo z razpravo gospoda Jerovška.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Replika gospod Jakič.</p>
            </sp>
            <sp who="SDT6:JakičRoman">

               <speaker>ROMAN JAKIČ (PS PS):</speaker>

               <p>Hvala za besedo predsednik. Pojasnilo kolegu Tanku glede tega, kar je omenil. Omenil
               je neresnico in sicer je omenil neresnico, da zakon o javnih financah ne opredeljuje
               tudi proračunov lokalnih samoupravnih skupnostih, da mu bom prebral, v splošni
               določajo h prvem členu zakona o javnih financah pravi, s tem zakonom se urejajo
               sestava, priprava in izvrševanje proračuna Republike Slovenije, v nadaljnjem besedilo
               državni proračun in proračunov lokalnih samoupravnih skupnosti. In potem se
                  nadaljuje. Tako, da kolega
               Tanko, ne zavajajte javnosti, da lokalne skupnosti niso podrejene 2. členu, cilja
               proračuna in načela zakona, ki v sedmem odstavku pravi, da proračun mora biti
               uravnotežen med prejemki in izdatki, da pri pripravi in izvrševanju proračuna je
               treba spoštovati načela učinkovitosti in gospodarnosti in da je treba zagotavljati
               trajen in stabilen narodnogospodarski razvoj.</p>
               <p>In poleg tega zadolževanja Mestne občine Ljubljana, je v okviru zakona, se pravi je v
               okviru zakona in ni protizakonito in zadolževanje je tudi posledica tega, da Mestna
               občina Ljubljana poskuša imeti vsaj kakšen investicijski cikel, na katerega ste vi
               čisto pozabili pri teh vseh predlogih, ki ste jih dali na mizo.</p>
               <p>Ker to zlato pravilo, če pa <stage>/Nerazumljivo/</stage> prav pa ste ocenili, ne govoriti o
               množini, da veliko jih nasprotuje. Samo Pozitivna Slovenija danes potem kar sem
               slišal kolega Pahorja in kolega Vebra, edino Pozitivna Slovenija nasprotje zlatemu
               pravilu, mogoče tudi zavoljo tega, ker je to neke vrste teoretska podlaga politike
               varčevanja, ki so jo v EU sprožili konzervativni desni politični krogi, ki so v
               resnici po večini krivi za to krizo, ki jo mamo v Evropi. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Gospod Prevc.</p>
            </sp>
            <sp who="SDT6:PrevcMihael">

               <speaker>MIHAEL PREVC (PS SLS):</speaker>

               <p>Hvala lepa za besedo predsednik. Dober večer vsem skupaj. Bom res skušal biti čim
               krajši, ker je bilo že veliko povedanega.</p>
               <p>Dejstvo je, da v Slovenski ljudski stranki nismo navdušeni nad spremembami Ustave
               ampak v tem primeru, ko gre za vnos zlatega fiskalnega pravila v Ustavo, se nam pa to
               dejanje zdi tako pomembno, da mu lahko celo rečemo, da gre za neko državotvorno
               dejanje.</p>
               <p>Mi smo do sedaj v svojih stališčih na dolgo in na široko razlagali nujno in potrebo
               po vključitvi tega fiskalnega pravila v Ustavo, zato se v tem trenutku v to ne bi več
               spuščal.</p>
               <p>Ni res kar je bilo rečeno prej, ali zdaj bomo pa po sedmih urad debate, to se pravi
               spremenili Ustavo. Ni res.</p>
               <p>Že kar nekaj časa se pogovarjamo o spremembi Ustave oziroma 148. člena, ne nazadnje,
               spomnite se mi smo 16. marca sprejeli sklep z dvotretjinsko večino na plenarnem
               zasedanju za začetek postopka za spremembo 148. člena Ustave.</p>
               <p>Tiste tri točke, ki se danes prepletajo zakaj je vnos tega fiskalnega pravila tako
               nujna zadeve, ni nič narobe če jih dejansko še enkrat ponovim.</p>
               <p>To vendarle Sloveniji daje neko možnost finančne in ekonomske suverenosti, kot prvo.
               Ne nazadnje to prinaša tudi neko odgovornost do zanamcev, do naših otrok in ne
               nazadnje z vnosom fiskalnega pravila v Ustavo pred Evropo pokažemo neko resnost in
               našo odgovornost do ravnanja z javnimi financami.</p>
               <p>Mene čudi, da je bila velika enotnost glede vnosa fiskalnega pravila letos na začetku
               leta v vili Podrožnik in novinarji so takrat in pa tudi v nadaljevanju, to se pravi s
               te ustavne komisije in pa tudi s plenarnega zasedanja poročali o poenotenju politike
               v Sloveniji glede vnosa fiskalnega pravila v Ustavo.</p>
               <p>Tako da me danes čudi drugačno razmišljanje Pozitivne Slovenije, zlasti zaradi tega,
               če sem njihove pomisleke še razumel na plenarnem zasedanju, ko smo odločali o
               nadaljevanju postopka oziroma o začetku tega postopka, mi je bilo še nekako jasno.
               Danes pa, ko smo dejansko slišali večinsko mnenje stroke, tako pravne in ekonomske,
               ki so mene osebno še krepko bolj prepričali o nujnosti vnosa  tega fiskalnega pravila v Ustavo me pa pravzaprav
               to stališče Pozitivne Slovenije nekoliko čudi.</p>
               <p>Moram reči, da sem z zanimanjem poslušal pravno in ekonomsko stroko, še posebej
               ekonomsko stroko, ki so nam zelo jasno in plastično razložili tisto logiko delovanja
               fiskalnega pravila. To se mi zdi izredno pomembno.</p>
               <p>In mogoče samo še da zaključim. Mene danes še posebej moti, mogoče me v preteklih
               razpravah ni, da ponovno mešamo, da ponovno vključujemo neko nevarnost referenduma,
               ki ga lahko povzroči oziroma ki mu daje, da bi preprečili možnost referenduma z
               vnosom tega fiskalnega pravila.</p>
               <p>Poglejte jaz mislim, da je situacija tako resna, da razmišljanje neke skupine o
               začetku postopkov za referendum, da vemo, da to v tem trenutku še zdaleč ni modro,
               ker vemo kakšne dolgoročne ima posledica lahko to za Slovenijo, potem nam pa resnično
               ni več pomoči.</p>
               <p>Resnično upam in se zavedam, da je danes pomemben dan za našo prihodnost oziroma za
               uravnoteženje javnih financ in vendarle upam, da bomo danes tu zbrali toliko moči,
               toliko politične volje, stroka nam je nalila čistega vina kakšne posledica lahko
               prinese, če tega ne naredimo tako da vendarle upam, da bomo danes naredili to
               državotvorno dejanje o katerem sem govoril na začetku. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Gospod Gašpar Gašpar Mišič.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ (PS PS):</speaker>

               <p>Pa sem prišel na vrsto. Hvala lepa. Spoštovani predsednik in spoštovani gostje,
               kolegice in kolegi, gospod Prevc, kot zadnji govornik. Situacija je tako resna.
               Seveda. Situacija je bila resna že pred tremi leti in še pred tremi leti in od leta
               1991 vedno je vedno bolj resna in resna postaja, tako da nas je lahko strah kaj nas
               bo jutri doletelo in tako naprej.</p>
               <p>Zanimivo je dejstvo kako se številni strokovnjaki radi ukvarjajo z zgodovino oziroma
               radi opravljajo za nazaj in ugotavljajo zakaj je do nekega neljubega stanja
               prišlo.</p>
               <p>Zanimivo je tudi to, da ni ga junaka in ne strokovnjaka, ki bi pred nastalim stanjem
               s svojim znanjem predvidel, opozoril in preprečil stanje, ki nam ni v ponos in to je
               slaba krvna slika naše države.</p>
               <p>To je zelo zanimivo. Veliko imamo analitikov, vendar nam to nič ni v pomoč.</p>
               <p>Pred seboj imam tudi nekaj zapisanega, bom tako naprej, ker sem imel tudi več replik
               pa nekako nisem želel vas motiti med razpravo bom pa sedaj nekako povzel.</p>
               <p>Na začetku je govoril dr. Masten, ki je dejansko navedel, da fiskalni svet bi nekako
               dajal soglasje k predlogu okvira proračuna in ocenjeval izvajanje.</p>
               <p>Gospod Pahor predlaga s svojim amandmajem, da se črta tretji odstavek, to je v redu.
               Potem da se črta zadnji del stavka v četrtem. Ok. Ampak če črtamo tretji odstavek,
               potem ga sploh ni se pravi v Ustavi potem fiskalnega sveta sploh ga nimamo, se pravi
               da tu je neka konfuzija, se pravi da se morate uskladiti. Ne moremo zdaj nekaj ne to
               ne ono.</p>
               <p>Če črtamo tretji odstavek, potem dejansko se ne sme črtati oziroma se mora črtati ta
               predlog kakor predlaga gospod Pahor.</p>
               <p>Tukaj samo opozarjam, da ne bo kdo razumel, da jaz podpiram fiskalnega pravila v
               Ustavo. Samo opozarjam, da to nespretnost predlagatelja, da ne bo prišlo do kasnejših
               zapletov.</p>
               <p>Zelo zanimivo je, da bom lahko danes ugotovil, spoštovani, ko je gospod dr. Masten
               postavil oziroma zapisal vprašanje kaj v primeru negativnega mnenja fiskalnega
               sveta.</p>
               <p>Jaz bom pa tako rekel, kaj pa v primeru nesposobne politike ali pa kaj pa v primeru
               nesposobne vlade, kaj se zgodi takrat?  Jaz bom tudi na tej Ustavni komisiji povedal dejstvo, da nesposobni
               imajo sposobnost, da onesposobijo sposobne, še posebej takrat, ko strokovna mnenja
               visoko izobraženih strokovnjakov temeljijo na podrejenosti interesov politike, ki je
               ujeta v okvir svojih lastnih prepričanj in če hočete tudi ideoloških, zato je to
               malček tako, zame vsaj, sporno.</p>
               <p>Zadolževanje države v času finančne krize je nujno, vendar ne za pokrivanje
               javnofinančnega primanjkljaja temveč za koristna vlaganja in investicije, ki
               prinašajo dodano vrednost in spodbujajo gospodarsko rast, brez katere nikoli ne bomo
               splavali iz krize. Žal je to fakt in resnica.</p>
               <p>Če hočemo rešiti krizo moramo spodbujati porabo in konstanten pretok denarja in
               storitev. Mi tega z vladnimi ukrepi žal ne počnemo.</p>
               <p>Strinjam se z dejstvom in zdravim razumom, da ne smemo porabiti več kot ustvarimo,
               vendar ne na način, kot se ga je lotila naša vlada, na žalost je to moja svobodna
               ugotovitev in prepričanje prenekaterih s katerimi sem se uspel pogovoriti in
               pogovarjati v zadnjem času.</p>
               <p>Vse preveč se ukvarjamo s fiskalnim pravilom in z vnosom zlatega fiskalnega pravila v
               Ustavo, namesto dejansko, da bi se ukvarjali z zagonom gospodarstva in z ustvarjanjem
               motivatorjev za zagon gospodarstva.</p>
               <p>Jože Mencinger, spoštovani pravnik, je zapisal, da predlagana sprememba Ustave ni ne
               škodljiva in nekoristna, je pa odveč.</p>
               <p>Razen če in temu je najbrž namenjena, naj bi preprečila možnost referenduma o
               varčevalnih ukrepih.</p>
               <p>Dr. Jerovšek je povedal, da potem nam ostane možnost presoje nastanka protiustavnih
               posledic.</p>
               <p>Tukaj je dejansko tudi opozoril zakaj ne fiskalno pravilo, ko toliko govorimo o 148.
               členu ampak zakaj ne ta zapis v naslednji člen, se pravi v 149., tam kjer govorimo o
               kreditu in zadolževanju, saj vendarle tukaj smo zapisali, da bi morali srednjeročno
               uravnotežiti, mislim proračun mora biti uravnotežen brez zadolževanja.</p>
               <p>Zdaj vas jaz, gospodje, sprašujem kako bomo rešili in kako bomo prišli iz krize, če
               ne bomo se zadolževali, ko pa dejansko ta država denarja nima.</p>
               <p>In tako kot je tukaj zapisano, fiskalni pakt je pravi biser baročno birokratskega
               leporečja, a to še ne pomeni, da ni škodljiv.</p>
               <p>Dragi gospodje, prej je tudi imel nagovor gospod Borut Pahor, ki je z vsem
               spoštovanjem se obrnil na gospoda Romana Jakiča, glede na to da ima veliko politične
               kilometrine in ga tudi spoštuje, jaz bi rekel tako gospod Pahor vam, glede na
               količino besed ali če hočete leporečij, ki ste jih izgovorili v preteklih letih, v
               praksi in življenju državljank in državljanov ni prinesla nič koristnega, kvečjemu je
               rezultat vaših besednih zakladnic to državo še globlje pahnilo v krizo.</p>
               <p>Tukaj imam tudi graf, kjer ugotavljam, da takrat, ko bi morali od leta 2008, ko je
               bila država zadolžena 21,9%, smo državo v treh letih zadolžili za 26% in sicer
               zadolžili smo jo, kaj, za investicije za koristna vlaganja? Ne. Zadolžili smo jo bolj
               kot je bila zadolžena do leta 2008, zato lahko tukaj tudi odgovorno trdim, da so za
               nastalo situacijo v državi odgovorni tako tisti, ki so na levici, kot tisti, ki so na
               desnici. Vsi bi se morali posuti s pepelom.</p>
               <p>Tukaj, dragi gospodje, namesto, da se ukvarjamo z bistveno bolj pomembnimi zadevami,
               kot so fiskalno pravilo in zapis v Ustavo, marsikaj lahko zapišemo vendar nas ne bo
               rešilo iz krize.</p>
               <p>Finančni zakon, če se ne motim iz leta 1999, ravno tako je lepo zahteva dobesedno, če
               hočete, ker zakon zahteva in se bi ga morali dejansko držati, da se ne smemo
               prekomerno zadolževati in tako naprej. To vam pove zdrav razum brez da  pišete to v Ustavo ampak enostavno
               takrat se je tako delalo.</p>
               <p>Zanimivo je to, da nekateri zdaj tako vehementno podpirate zapis tega zlatega pravila
               v Ustavo, nekoč ko ste pa imeli vse vzvode in bi lahko manj zapravili in več
               ustvarili, pa tega niste spoštovali.</p>
               <p>In kako naj vam dejansko danes prisluhnemo ali pa dam nekaj na vašo besedo.</p>
               <p>Nujno moramo okrepiti motivatorje za zagon gospodarstva, to sem ponavljam in
               ponavljam in to vsi se strinjajo, vsi dejansko ki razmišljajo z zdravo pametjo,
               vendar tukaj pri nas pa se ukvarjamo z nekimi formalnostmi in karavana gre mimo.</p>
               <p>Zelo zanimivo je, da nimamo niti strategije upravljanja kapitalskih naložb, nimamo
               niti strategije umeščanja infrastrukturnih objektov v prostor, ki so nujni za razvoj
               gospodarstva, nimamo določenih prioritet, ki bi na kratek rok prinesli tej državi
               največ.</p>
               <p>Govorimo o obdavčevanju tistih, ki so že itak obubožani, ne da bi se lotili
               obdavčevanja načina življenja, se pravi če obdavčimo način življenja, ker razvada
               oziroma navada je železna srajca in tisti, ki imajo in radi zapravljajo, naj plačajo
               več, tega mi dejansko se ne lotevamo.</p>
               <p>Podpiramo pomoč v obliki posojil in poroštev prizadetim državam, ki le navidezno
               rešujejo in s tem navidezno rešujemo kao problem držav, ki so v finančni krizi,
               dejansko pa rešujemo prizadete banke, ne pa prizadete države. Primer Grčije, primer
               ne vem katerih drugih držav in jutri upam, da ne bo tudi ta primer Slovenija. Na
               žalost je to tako.</p>
               <p>Zahvaliti se moramo napačni in nesposobni politiki, ki je to Slovenijo v dvajsetih
               letih pripeljala v situacijo v kateri smo in dragi gospodje problem je velik tukaj,
               ker smo enostavno ujetniki svojega lastnega prepričanja in imamo težavo stopiti ven
               in nekako spoznati, da ta situacija kakršna je danes in vsi spremljevalni ukrepi, ki
               jih ta vlada dejansko nekako forsira, niso prava rešitev za izhod iz krize.</p>
               <p>Takšnega mnenja sem in upam, da boste kmalu spoznali, da ste v zmoti in da niste na
               pravi valovni dolžini. Ta država ne potrebuje nesposobne ampak sposobne. Tisti, ki
               ste nesposobni itak veste, da ste nesposobni, na žalost je to tako, da tega si sami
               ne priznate.</p>
               <p>Resnico, ki bi nam najbolj koristila je ne želimo spoznati in niti si je ne želimo
               priznati in zato smo tudi tam kjer smo. Na žalost je moj govor takšen, nekoliko
               apatičen pač ni nikakor vesel je pač takšen kakršen je ampak dragi gospodje takšna
               situacija je in bojim se da to državo ne boste rešili v tem sklicu, ker niste na
               pravi poti. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>K razpravi so prijavljeni še gospod Veber, Grims in gospa Kotnik Poropat in gospod
               Pahor. Gospod Veber, prosim.</p>
            </sp>
            <sp who="SDT6:VeberJanko">

               <speaker>JANKO VEBER (PS SD):</speaker>

               <p>Hvala za besedo. Nadaljeval bi razpravo pravzaprav na tisti točki, ko govorimo o
               izjemnih okoliščinah, ki so ravno tako predvidene v tem tekstu, ki naj bi bile
               vključene v 148. člen pa seveda tudi v tem paktu stabilnosti oziroma pogodbi, ki smo
               jo ratificirali v Državnem zboru, vezano tudi na vprašanje, ki ga je nekako postavil
               gospod Rode, kaj če pride do odločitve določenih poroštev, ki so zelo visoka in kako
               pravzaprav reševati potem ta problem.</p>
               <p>Menim, da ta zakon za izvajanje tega ustavnega določila bo izjemno pomemben in moje
               mnenje je, da tudi izjemno pomembno, da imamo zapisano, da se ta zakon sprejema z
               dvotretjinsko večino vseh poslancev, kar pomeni, da bo opozicija imela možnost
               sodelovati pri oblikovanju tega zakona za izvajanje  tega ustavnega določila fiskalni stabilnosti.</p>
               <p>Nisem pravnik, vendar menim, da v Ustavi bi najbrž da morala biti podlaga, če želimo
               sprejeti nek zakon z dvotretjinsko večino, verjetno, da če to ni zapisano v Ustavo
               potem tega zakona z dvotretjinsko večino vseh po mojem mnenju ne moremo sprejeti,
               zato vidim to nujnost vpisa fiskalnega pravila v Ustavo, ki nam daje podlago potem za
               sprejem zakona za izvedbo tega z dvotretjinsko večino in tudi možnost sodelovanja
               opoziciji pri tem.</p>
               <p>Strinjam se, da je unovčitev visokih poroštev, ki smo jih v Sloveniji kar veliko
               sprejeli, velika nevarnost in da to spada v okvir izjemnih okoliščin. Da ni izjemna
               okoliščina samo naravna nesreča, kar se je večkrat poenostavili in ko se pogovarjamo
               o tem ampak tudi unovčitev enega od visokih poroštev, ki smo jih že tudi dali s
               sprejemom zakona v Državnem zboru. Tudi TEŠ 6 je podoben in avtoceste in še kar nekaj
               takih projektov je, ki smo jih poskušali izvesti s pomočjo dajanja poroštev v
               Državnem zboru.</p>
               <p>Tudi ta 3. člen te pogodbe zelo jasno govori, da v izjemnih okoliščinah je potrebno
               tudi na nacionalni ravni potem sprejeti ustrezna pravila oziroma postopke kako
               odreagirati v teh trenutkih.</p>
               <p>Ravno zaradi tega vidim to nujnost, če se nam to zgodi in se nam lahko zgodi tudi če
               nimamo fiskalnega pravila v Ustavi in če nam pade, nam tako visoko poroštvo, kot je
               TEŠ in podobno pač v proračunu bomo morali to upoštevati.</p>
               <p>Sam celo vidim upanje v tem, da če bomo imeli zakon o izvedbi tega pravila, da se
               lahko, kar tudi govori ta pogodba, določi rok v katerem pa je mogoče take okoliščine
               tudi odpravljati oziroma obvladovati in to je ta mehanizem razumevanja slučajev, ki
               nas lahko doletijo in so tudi v nekem trenutku možni, nimamo pa ta hip drugih
               mehanizmov kot je ta, da če nam neko poroštvo zapade, da pač v proračun zagotovimo
               denar za to poroštvo in takrat ne bo investicij, takrat tudi verjamem, bo potrebno
               poseči tudi še v kakšne druge pravice, ki bi jih sicer radi zagotavljali skozi
               posamezne proračune.</p>
               <p>Ali prav razumem ta pogled, da je to možno na ta način reševati in mislim, da je to
               tudi potem rešitev, ki jo moramo imeti zapisano v Ustavi, sicer bomo še bolj nemočni
               kot smo ta hip.</p>
               <p>Mogoče še vprašanje glede teh kapitalskih naložb, ki sem jih preji izpostavil je
               zagotovo ena pomembnih dejstev pa vendarle tudi v okviru teh vprašanja zakaj je lahko
               najet kredit, ali je mogoče tudi za kapitalske naložbe najeti kredit oziroma se
               zadolžiti. To se mi zdi, da bi bilo tudi eno od pomembnih vprašanj, ki bi ga v tem
               postopku morali razčistiti in opredeliti. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Mogoče je spet najboljše, da kar sproti dobimo ta odgovor na to pomembno
               vprašanje, se pravi pomen tega nedoločenega pravnega pojma izjemnih okoliščin. Ne bi
               rad sicer sprožil spet razprave med člani strokovne skupine ampak če lahko mogoče kdo
               od vas odgovori? Dr. Masten.</p>
            </sp>
            <sp who="SDT6:MastenIgor">

               <speaker>DR. IGOR MASTEN:</speaker>

               <p> Gre za popolnoma pravilno razmišljanje. Če poskušam razmišljati kako bi v primeru
               nastopa take situacije seveda bil logičen pristop k temu, glede na to, da so <gap n="..."/>
               omenjate primere, stvari, ki so nastale pred morebitno oziroma verjamem, da bo do
               tega prišlo s spremembo tega ustavnega člena in je potem to definitivno predmet
               potencialne razlage z vidika izjemnih okoliščin.</p>
               <p>Čeprav ne smemo tukaj pozabiti, da pogodba pravi, da so izjemne okoliščine tiste na
               katere seveda država ni mogla vplivati.</p>
               <p>Dejstvo je, da ni moglo vplivati na nekaj kar je nastalo pred, to je  očitno, kar pa seveda ne odvezuje,
               če se zavedamo, da ta trenutek tega potencialnega problema, da ne že danes ne
               ukrepamo, da do tega ne bi prišlo ampak to je vse.</p>
               <p>Sicer pa razmišljanje je popolnoma pravilno.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Besedo ima gospod Grims, za njim gospa Kotnik Poropat.</p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p>Vsem lep pozdrav. Zapis zlatega pravila v Ustavo razumem kot modern družbeni konsenz
               soodgovornosti.</p>
               <p>S tega vidika je ta zgodba zelo pomembna tudi za razvoj politične kulture v
               Sloveniji, ne samo za vprašanje financ ampak žal je vendarle očitno danes iz
               razprave, da obstaja en del politike, ki tega na ta način ne dojema oziroma noče
               razumeti.</p>
               <p>Zanimiv paradoks, ki ga lahko danes opazite v razpravi je, da manj ko je verjeten
               referendum o zakonu o varčevalnih ukrepih, bolj ga poudarja en del politike, kot
               argument proti zlatemu pravilo.</p>
               <p>S tega lahko človek samo sklepa, da obstaja ena zelo velika želja, recimo temu
               destruktivnega dela politike, da bi do referenduma prišlo, ne glede na to kakšne
               uničujoče posledice bi to imelo za nadaljnji razvoj celotne države.</p>
               <p>Paradoksalno pa je, da v isti sapi isti ljudje potem govorijo o razvoju. Kaj pa je
               tisto kar danes najbolj zavira razvoj? Zavira razvoj podjetništva, kot temelje vsake
               moderne ekonomije?</p>
               <p>To je preprosto povedano krč bančnega sistema. Nam denar enostavno ni več dosegljiv,
               če je sploh dosegljiv pa nikakor ni več poceni. Razlog za to so sorazmerno slabe
               bonitetne ocene in to vsi podjetniki občutijo potem na lastni koži.</p>
               <p>Da bi to prebili je ravno zapis zlatega pravila v Ustavo zelo dobra in tudi zelo
               hitra možna poteza, ki pravzaprav države same ne stane nič, ravno nasprotno. Gre samo
               za vprašanje dobre volje, kaj s to potezo narediš, daš jasen signal vsem subjektom
               doma in v tujini, da z varčevanjem, z uravnoteženjem na področju javnih financ misliš
               resno in to seveda vpliva na bonitetne ocene sorazmerno hitro, vpliva pa tudi na
               dolgi rok.</p>
               <p>Boljše bonitetne ocene pomenijo lažji dostop do kapitala in hkrati tudi nižjo ceno
               kapitala, kar pomeni, da s tem lahko dejansko narediš en majhen, pa nikakor ne
               nepomemben korak, ravno nasprotno, zelo pomemben korak k odpravi krča bančnega
               sistema v Sloveniji, kot temeljne cokle pri nadaljnjem razvoju oziroma krepitvi
               podjetništva na naših tleh.</p>
               <p>Iz tega razloga je jasno, da kdor želi podpreti razvoj kratkoročno, srednjeročno in
               dolgoročno v Sloveniji, bo podprl modern družbeni konsenz soodgovornosti in bo
               glasoval za zlato pravilo v Ustavi.</p>
               <p>Vse ostalo se lahko uredi kasneje, ker gre za konsenz mislim, da je logično in to ste
               tudi nekateri že podprli, tudi sam to zelo podiram, da se nadaljnje korake, se pravi
               zakon, ki bo uredil možne izjeme posebne situacije, opredeli potem in na koncu
               sprejme z dvotretjinsko večino in da gre torej za dejansko sodelovanje tako pozicije
               kot opozicije.</p>
               <p>Za tisto kar sem postavil na začetku, za modern družbeni konsenz o odgovornosti.</p>
               <p>Naj dodam še, tudi suverenosti, kajti danes se suverenost države ne brani več
               primarno z vojsko, brani se jo z dobrim, kvalitetnim, na mednarodnem trgu uspešnim
               delujočim podjetništvom, to pa potrebuje denar.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Replika gospoda Gašpar Gašpar Mišiča, ki je prepoznal v tej razpravi omenjene svoje
               razprave.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ:</speaker>

               <p>Tako je gospod predsednik. Gospod Grims veste kaj je, vi ste v prejšnjem mandatu, ko
               smo vas spremljali na TV ekrani <gap n="..."/></p>
            </sp>
            <sp who="SDT6:GrimsBranko">

               <speaker>MAG. BRANKO GRIMS (PS SDS):</speaker>

               <p><gap n="..."/> Replika.</p>
            </sp>
            <sp who="SDT6:GašparMišičGašpar">

               <speaker>GAŠPAR GAŠPAR MIŠIČ:</speaker>

               <p>Ja replika, seveda je replika, normalno, je rekel, da smo nekateri hkrati v isti sapi
               govorimo kako ni smotrno zapisati fiskalno pravilo v Ustavo, v isti sapi pa govorimo
               kako si želi razvoj gospodarstva za volj boljših bonitet države.</p>
               <p>Velike infrastrukturne investicije pa stojijo in čakajo, ne počrpamo pa evropskega
               denarja, ki nam je na razpolago  se merijo nekje, zdaj smo v finančni perspektivi 2007 - 2013. MI
               govorimo o nekih 15 %, 16 %, niti 20 % tistega kar imamo na razpolago zato, ker imamo
               dejansko birokratski krč, ne samo finančni krč. Ker danes in že odkar sem tukaj v
               Državnemu zboru ugotavljam in ko se sčreujem z razno raznimi državnimi uslužbenci da
               dejansko se velika večina obnaša kot da so lastniki svojih delovnih mest. In seveda
               me veseli gospod Grims, da poudarjate sodelovanje pozicije kot opozicije, to bi bilo
               zaželeno vedno, prej, danes in jutri. Ampak tudi včeraj smo imeli krizo, ne samo
               danes in to krizo in situacijo v kateri smo se znašli smo se znašli tudi po vaši
               zaslugi.</p>
               <p>Zato, jaz sem samo želel v mojem nagovoru opozoriti, da se ukvarjamo z obrobnimi
               stvarmi. Govorimo o nekem zapisu in zapisu, spet o tonah in tonah nekih pravil in
               zakonov kar nas ne bodo rešili, saj vendarle teh zakonov in pravilnikov imamo že
               ogromno. Če ne bomo v praksi operativno posegli in pomagali slovenskemu gospodarstvu,
               ki je dejansko že na nuli ali pa nekaterih sploh več ni. Cele gospodarske panoge so
               izginile iz slovenskega prostora, ljudje božji.</p>
               <p>Danes se pa ukvarjamo dejansko s tem da zapišemo nekih pet črk ali pa deset stavkov v
               Ustavo in potem si zavajamo in izvajamo slovensko javnost, da bo rešilo krizo v
               državi Sloveniji. Dovolili pa smo pod krinko zaščite nacionalnega interesa, da so to
               državo dejansko pokradli in izropali številni gospodarstveniki, ki so bili blizu
               vsakokratne oblasti. Na žalost je to tako. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Gospa Kotnik Poropat.</p>
            </sp>
            <sp who="SDT6:KotnikPoropatMarjana">

               <speaker>MARJANA KOTNIK POROPAT (PS DeSUS):</speaker>

               <p>Hvala za besedo gospod predsednik. Lep pozdrav vsem prisotnim.</p>
               <p>Jaz z ozirom na to pozno uro bom na kratko vendar menim, da bi bilo potrebno, da se
               tudi sliši mnenje DeSUS-a nocoj čeprav kot vemo člani komisije, da smo en krog
               razprave o fiskalnem pravilu na naši Ustavni komisiji že opravili. Gospod Prevec je
               tudi lepo predstavil vse aktivnosti, ki so bile v zvezi s tem in tudi povedal, da smo
               že 16. 3. na plenarnem zasedanju državnega zbora sprejeli sklep z dvotretjinsko
               večino, da gremo v to akcijo, da fiskalno pravilo zapišemo v Ustavo.</p>
               <p>Vendar pa ugotavljamo, da smo že doslej imeli ta zapis o izravnanih proračunih in
               fiskalno pravilo zapisano v zakonih pa nam to, ta zapis ni preprečil, dane bi prišlo
               do tega drastičnega naraščanja javnega dolga. Zato menim in podpiram predlog za vpis
               fiskalnega pravila v Ustavo, ker menim, da bomo tako tudi navzven pokazali naš resni
               namen, da zagotovimo omejevanje nadaljnjega zadolževanja torej tega nekontroliranega
               zadolževanja naše države.</p>
               <p>Še stavek okoli predloga amandmaja, ki ga je predlagal gospod Pahor. Menim, da je ta
               amandma primeren oziroma da je potreben in bom tudi ta predlog podprla, ker menim, da
               ta pristop, da fiskalni svet ni potreben, da je zapisan v 148. členu Ustave in da se
               to črta. Skratka, podpiram in bom tudi tako glasovala. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Še gospod Pahor.</p>
            </sp>
            <sp who="SDT6:PahorBorut">

               <speaker>BORUT PAHOR (PS SD):</speaker>

               <p>Ker se zdi, da se bližamo koncu razprave in smo tik pred odločanjem mi dovolite, da v
               zaključku strnem pet stališč v pet stavku.</p>
               <p>Prvič, umestitev fiskalnega pravila v Ustavo ne bo rešila vseh problemov, zavrnitev pa bi pomenila njihovo
               veliko in nevarno zaostritev.</p>
               <p>Drugič, javnofinančni dolg, zlasti nevzdržen, ogroža dano suverenost mnogih evropskih
               držav, tudi naše. Zato je reševanje tega vprašanja elementarno državotvorno vprašanje
               in si načelo, ki to omogoča zasluži, da je Ustavna kategorija.</p>
               <p>Tretjič, fiskalno pravilo in to pravim kot član evropskega sveta, ki je izpogajal
               fiskalni pakt, ni nekaj levega ali desnega, ni leva ali desna politika pač pa je
               odgovorna politika.</p>
               <p>Četrtič, kot social demokrat ga vneto podpiram, ker imam pred očmi žalostno usodo
               socialno bolj ogroženih ljudi, zlasti če bi prišlo do javno finančnega bankrota
               države. tisti, ki so premožnejši, bolj sposobni, privilegirani se bodo v takšnih
               surovih okoliščinah že znašli, ljudje, ki so manj premožni, ki so bolj odvisni od
               pomoči države pa le-te ne bodo bili sposobni, ne bodo bili deležni ker država za to
               premagovanje revščine denarja ne bo imela.</p>
               <p>In na koncu, revščina, ki je lahko rezultat javno-finančnega zloma, to vam kažejo nam
               zelo bližnje države, žal, tudi evropske, ni leve in desne ampak je osebna in družbena
               tragedija,k i se ji moramo izogibati. Fiskalno pravilo seveda ne pomeni, da smo s tem
               opravili ves posel vendar smo storili korak v pravi smeri. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Razpravo počasi zaključujemo. Sam bi dodal, če dovolite, samo dva stavka; </p>
               <p>Vse kar sem imel povedati o fiskalnem pravilu sem povedati o fiskalnem pravilu sem
               povedal že v razpravi v prvi fazi postopka. Vmes se ni zgodilo nič tako
               pretresljivega oziroma se v ničemer niso spremenile okoliščine tako da mislim da je
               tisto kar smo povedali takrat lahko samo ponovimo tudi tokrat. To je edina
               okoliščina, ki se je skoraj zanesljivo spremenila je ta, da je bil takrat referendum
               o Zakonu o uravnoteženju javnih financ zelo realen scenarij, danes pa to ni več
               realen scenarij, ker bo zanesljivo prišlo do dogovora med Vlado in sindikati in zato
               mislim, da tudi tisti, ki morebiti vidite v temu ustavnemu členu oviro za referendum,
               ki bi podrl, porušil vladne ukrepe za uravnoteženje javnih financ ponovno razmislite,
               ker teh argumentov oziroma tega motiva več ni. Pa morda tudi, če danes te stvari še
               niso zanesljive bodo pa jutri dokončno znane in do razprave in do odločanja na
               plenumu boste lahko tudi ta problem odmislili.</p>
               <p>Samo še besedo o amandmaju, ker bomo zdaj v kratkem glasovali o temu amandmaju. Jaz
               bi opozoril na to, da bi bilo dobro, da je ta amandma konsistenten. Takšen kakršen je
               sedaj napisan je konsistenten, torej črta fiskalni svet kot ustavno kategorijo, kajti
               če črtamo samo en del te določbe potem fiskalni svet ostane ustavna kategorija in je
               po temu zakonu, smo potem kot zakonodajalec zavezani da ga uvedemo v zakon. Se pravi
               ali ga črtamo ali pa ga pustimo v obeh odstavkih. To je bil moj predlog
               predlagateljev amandmaja.</p>
               <p>Sicer pa sem sam v dilemi ali umestiti fiskalni svet v ustavo ali ne, bolj se nagibam
               oziroma se bom odločil za to, da amandma podprem, ker mislim da ni potrebna še ena
               ustavna institucija in bo še kar nekaj časa potem, ko se bo pripravljal Zakon da se
               reši tudi to vprašanje kdo in kako bo nadziral spoštovane fiskalnega pravila pri
               pripravi državnih proračunov. Toliko.</p>
               <p>Ker želje po razpravi ni več lahko preidemo na odločanje. Po določbi prvega odstavka 181. člena Poslovnika bomo
               najprej glasovali o amandmaju. Seveda sedaj bomo najprej glasovali o prvemu razdelku
               oziroma 1. členu ustavnega zakona, to je o tem ki prinaša, pod rimsko ena ga imate,
               to je ta ki prinaša 148. člen. V okviru tega prvega razdelka oziroma rimske ena,
               razdelka ena bomo najprej glasovali o amandmaju, ki ga predlaga gospod Borut Pahor.
               Ugotavljam, da smo sklepčni in glasujemo o amandmaju.</p>
            </sp>
            <sp who="SDT6:PahorBorut">

               <speaker>BORUT PAHOR (PS SD):</speaker>

               <p>Lahko glasujemo ročno, ker gre za pomembno glasovanje<gap n="..."/></p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Lahko glasujemo ročno. Seveda, lahko glasujemo ročno.</p>
               <p>Torej, dajem amandma na glasovanje.</p>
               <p>Prosim, kdo je za amandma? <stage>(13 članov.)</stage> Kdo je proti? <stage>(5 članov)</stage></p>
               <p>Dobro, amandma se sprejema z dvotretjinsko večino vseh članov in članic Ustavne
               komisije, to je trinajst, torej ugotavlja, da je bil amandma sprejet. </p>
               <p>Tako, drugih amandmajev nimamo zato bomo glasovali o celotnem prvem razdelku
               ustavnega zakona, seveda s sedaj vključenim amandmajem. Dajem na glasovanje prvi
               razdelek ustavnega zakona.</p>
               <p>Kdo je za?<gap n="..."/> Obrazložitev glasu pred glasovanjem, gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Pozorno sem poslušal seveda razlago stroke in pa seveda tudi vse člane Ustavne
               komisije, ki je pravzaprav, žal ugotavljam v dobršnem delu, vsaj v dobršnem delu, ne
               vsi, izkoristila seveda vse za svojo lastno politično promocijo in pa seveda
               obračunavanje z nekimi nedokončanimi zgodbami. Vendar, kakor koli, tisto kar je za
               mene najbolj pomembno je, da se je danes ugotovilo, da je stroka seveda na polovičnem
               mnenju; prvič, dejstvo je, da ni res da je samo eden od članov strokovne skupine
               rekel, da se s tem ne strinja, sta rekla vsaj dva kar je za mene dovolj, da povzroči
               dvom ali je to v redu ali ne. In drugič, ker me tudi sama razprava sploh ni
               prepričala, da bo seveda to pravilo pripeljalo Slovenijo na pot rešitve. Razen tega
               moram reči, da pravzaprav sem vedno bolj prepričan, da imamo vse ostale, bom rekel
               argumente ki so dani da lahko to že izvajamo danes, prvič imamo zagreto Vlado, ki je
               prepričana da bo res pravi varuh proračuna in pa uravnoteženosti javnih financ in
               drugo kar je še bolj pomembno imamo sprejeto pogodbo mednarodno in tretjič, čakam
               samo še na sprejem jasnega in resnega Zakona o javnih financah kjer bo to tudi zelo
               jasno določeno.</p>
               <p>In zato bom glasoval proti.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Želi še kdo obrazložiti svoj glas? Gospod Jakič.</p>
            </sp>
            <sp who="SDT6:JakičRoman">

               <speaker>ROMAN JAKIČ (PS PS):</speaker>

               <p>Hvala za besedo.</p>
               <p>Podobno kot sem že povedal in najavil na začetku bom glasoval proti spremembi 148.
               člena Ustave na način, ker nisem danes dobil prav nobenega odgovora na točki ali
               takšno pravilo že ne velja v zakonodaji, ki jo imamo.</p>
               <p>Poglejte, Slovenija je 47,7 % zadolžena, tisti ki so to v ustavo dali, Italija,
               Nemčija je Italija 126 %, Nemčija 80 % in zanima me zakaj na primer tega pravila
               zaenkrat ali pa sploh, vsaj ne vem da bi ga dala Estonija, ki je 2% zadolžena. Ampak
               v resnici gre za pravilo zapisa v Ustavo, ki temelji na predpostavki nezaupanja na
               vsakokratno Vlado in pa parlament in da ponovim tisto kar sem prej povedal, s to
               spremembo ne želim seveda dati alibija nobeni Vladi v tej državi za krčenje socialnih
               pravic brez seveda  soglasja
               socialnih partnerjev, ker me je stroka danes ponovno prepričala in to je nedvoumno
               bilo rečeno da je s spremembo 148. člena podano močnejše sidro, če lahko citiram dr.
               Jerovška in pa ustavnemu sodišču dano močnejšo sidro in materialni, boljši močnejši
               materialni kriterij za to da bo seveda ob pobudi državljank in državljanov za začetek
               ali pa za preverjanje določenih zakonov na referendumu seveda to zavrnila. In seveda
               ta sprememba 148. člena sovpada z paketom varčevalnih ukrepov z katerim nekateri
               sindikati ali pa na nekaterih točkah sindikati, jaz sem vesel, da je Vlada danes
               kljub vsemu mini pokojninski paket umaknila, vsaj tako sem prebral zdaj na enem od
               <q>"twitov"</q>. Ampak seveda, da je v temu kontekstu sprejemanja brezglavega na vrat in na
               nos kot da smo v bistvu zadolženi huje kot pa Grčija, tovrstne zakonodaje jaz ne
               morem pristati. 148. člen v resnici samo ukinja pravico državljank in državljanov, da
               svoje nezadovoljstvo lahko izrazijo tudi na referendumu. Zato bom seveda glasoval
               proti in seveda bom proti tudi na plenarnem zasedanju Državnega zbora.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Želi še kdo obrazložiti svoj glas? Prosim, gospod Ambrožič.</p>
            </sp>
            <sp who="SDT6:AmbrožičBorut">

               <speaker>MAG. BORUT AMBROŽIČ (PS PS):</speaker>

               <p>Hvala za besedo gospod predsedujoči.</p>
               <p>Nekdo je napisal, daje ves ta trušč okoli spremembe 148. člena torej marketinški
               pristop, bi rekel samo politične reklame. In glede na vse povedano lahko samo
               pritrdim temu zapisu zato bom tudi moj glas je torej negativni kar se tiče današnjega
               glasovanja predvsem pa kot je bilo že danes nekajkrat izpostavljeno tudi na drugih
               delovnih telesih, ki smo jih danes že obdelali vsak pravnik oziroma pravniki različno
               razumejo isto zadevo. Meni osebno je do sedaj uspel približati tudi moj nekdanji
               profesor dr. Ude, ki mu zaupam in s tega dodatnega razloga tudi moj glas ne
               današnjemu odločanju. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Izvolite, gospod Čehovin, obrazložitev glasu.</p>
            </sp>
            <sp who="SDT6:ČehovinJožef">

               <speaker>JERKO ČEHOVIN (PS PS):</speaker>

               <p>Hvala lepa.</p>
               <p>Torej tudi sam bom glasoval proti, pa ne zaradi tega, da apriori nasprotujem temu
               pravilu, gre enostavno za to, da ne verjamem enostavno povem še enkrat, ne verjamem,
               da ne bomo spet bili preneseni okrog kot smo bili poskušani z določenimi surogati v
               zadnjem času in določenimi pritiski raznoraznih zakonov pod neko drugo krinko bili
               preneseni okoli.</p>
               <p>Zato menim, da je potrebno pripraviti in to ni noben problem, ker so stvari že iz
               prejšnje vlade pripravljene, paket sistemskih reformnih zakonov, torej pokojninske
               reforme, reforme trga dela, zdravstvene reforme, čas imamo za zlato pravilo do konca
               naslednjega leta in takrat ko bomo imeli vse to pripravljeno bom z veseljem pritisnil
               na gumb za. Tudi za to zlato pravilo!</p>
               <p>Do takrat pa še enkrat povem, ne verjamem resnim namenom ampak samo nekemu hitenju
               nekemu bezljanju in pa iskanju nekega alibija zato, da se ne dela oziroma da se dela
               slabo. Hvala.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Še gospa Maša Kociper, prosim.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Spoštovani, opravičujem se, ker nisem spremljala razprave, bila sem službeno zadržana
               vendar sem na poti tja in nazaj uspela prebrati gradivo, ki smo ga dobili ob 14.00
               uri tako da zdaj lahko vsaj približno vem o čem odločam in vztrajam pri sovjem
               prepričanju in bom glasovala proti.  Menim namreč, da zlato pravilo bi k temu pripomoglo že to
               pravilo zapisano v 2. členu zakona, če bi ga politiki zmeraj spoštovali ne bi bili v
               težavah kot smo sedaj in če ga niso spoštovali v zakonu ne vem zakaj bi ga v
               Ustavi.</p>
               <p>Glasovala bom tudi proti zato, ker po našem mnenju to ustavno pravilo podpira narobno
               razvojno paradigmo, paradigmo za katero menimo, da ni pravilna. Paradigmo za katero
               tudi Evropa ugotavlja, da ni edina in prava ampak, da so možne tudi druge poti in
               glasovala bom proti, ker mislim, da gre skozi ta Ustavni inštitut še za eno
               omejevanje dela tega parlamenta, za omejevanje odločanja volje ljudi, državljanov in
               za omejevanje naše slovenske suverenosti. Hvala lepa.</p>
            </sp>
            <sp who="SDT6:VirantGregor">

               <speaker>PREDSEDNIK DR. GREGOR VIRANT:</speaker>

               <p>Hvala. Končali smo z obrazložitvami glasu, tako da lahko preidemo na glasovanje o
               prvem razdelku Ustavnega zakona v celoti.</p>
               <p>Kdo je za? <stage>(13 članov.)</stage> Je kdo proti? <stage>(6 članov.)</stage></p>
               <p>Dosegli smo dvotretjinsko večino. Prvi člen oziroma prvi razdelek je sprejet.</p>
               <p>Prehajamo na odločanje o drugem členu oziroma drugem razdelku Ustavnega zakona.
               Amandmajev nimamo. Želi kdo obrazložiti glas? Nihče. Torej odločamo, dam na
               glasovanje drugi razdelek ustavnega zakona.</p>
               <p>Kdo je za? <stage>(13 članov.)</stage> je kdo proti? <stage>(6 članov.)</stage></p>
               <p>Ugotavljam, da je tudi drugi razdelek sprejet.</p>
               <p>Glasovali bomo še o predlogu Ustavnega zakona v celoti. Želi kdo obrazložiti glas? Ga
               bom pa jaz obrazložil. Glasoval bom seveda za iz razlogov, ki sem jih navedel že v
               razpravi v prvi fazi ustavno-revizijskega postopka. Temu bi dodal še ta razlog, da je
               strokovna skupina pripravila odličen tekst, da je ta skupina močna, kredibilna in da
               ji zaupamo in to je pravzaprav tista dodatna spremenjena okoliščina med prvim in
               drugim branjem oziroma med prvo in drugo fazo postopka.</p>
               <p>Glasoval bom pa za tudi zato, ker mislim, da bomo že s samih sprejemom ustavnega
               zlatega fiskalnega pravila, ne samo s kasnejšim izvajanjem, ampak že s samim
               sprejemom vplivali na boljšo boniteto, večjo kredibilnost Slovenije in na nižjo ceno
               denarja za našo državo.</p>
               <p>Želi še kdo obrazložiti glas? Potem prehajamo na glasovanje o predlogu Ustavnega
               zakona v celoti.</p>
               <p>Kdo je za? <stage>(13 članov.)</stage> kdo je proti? <stage>(6 članov.)</stage></p>
               <p>Ugotavljam, da je predlog Ustavnega zakona sprejet.</p>
               <p>O obrazložitvi ne glasujemo, pač pa sprašujem strokovno skupino, če želi mogoče
               pojasniti ali karkoli dodatnega povedati o obrazložitvi, ki ste jo lahko vsi
               prebrali. Če ne, potem predlagam, da sprejmemo še sklep, da se strokovna skupina
               pooblasti, da obrazložitev prilagodi sprejetemu amandmaju. Ta sklep sprejemamo z
               navadno večino.</p>
               <p>Kdo je za? <stage>(13 članov.)</stage> Kdo je proti? <stage>(1 član.)</stage></p>
               <p>Ugotavljam, da je sklep sprejet.</p>
               <p>Zaključili smo s sprejemanjem odločitev o obravnavi in o sprejeti odločitvi bomo
               pripravili poročilo za sejo Državnega zbora za poročevalca predlagam magistra Andreja
               Širclja, ki zadnje čase nima prav veliko dela. <gap n="..."/><stage>/Oglašanje iz klopi/</stage><gap n="..."/> To je bila
               seveda šala. Kdo nasprotuje temu predlogu? Dobro, potem bo magister Šircelj naš
               poročevalec.</p>
               <p>Zahvaljujem se vam za udeležbo <gap n="..."/><stage>/Oglašanje iz klopi/</stage><gap n="..."/> Pardon, pardon predlagam,
               da za  potrebe seje Državnega
               zbora pripravimo še osnutek predloga odloka o razglasitvi Ustavnega zakona, spremembi
               148. člena Ustave, namreč Državni zbor s sprejetjem odloka razglasi Ustavni zakon za
               spremembo 148. člena Ustave.</p>
               <p>Delovno besedilo predloga odloka ste prejeli; ste dobili oziroma ga dobivate na klop.
               Imate vsi? Želi kdo razpravljati? Dobro zaključujem razpravo in prehajamo na
               glasovanje o predlogu odloka. Sprejeli bomo pa odločitev oziroma odločitev se
               sprejema z navadno večino.</p>
               <p>Kdo je za? <stage>(13 članov.)</stage> Kdo je proti? <stage>(6 članov.)</stage></p>
               <p>Ugotavljam, da je predlog odloka sprejet.</p>
               <p>S tem zaključujem 1. točko dnevnega reda in zaključujem tudi današnjo 3. sejo Ustavne
               komisije. Hvala za udeležbo. <stage type="time">Seja je bila zaključena 9. maja 2012 ob 21.30.</stage>
               </p>
            </sp>
         </div>
      </body>
   </text>
</TEI>
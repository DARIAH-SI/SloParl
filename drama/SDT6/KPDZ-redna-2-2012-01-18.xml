<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KPDZ-redna-2-2012-01-18">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Kolegij predsednika Državnega zbora</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C02C3DA62A3122A5C1257D1F005A565E</idno>
               <idno type="custom" subtype="day">1161F912CF71C161C125798900451599</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=1161F912CF71C161C125798900451599</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KPDZ-redna-2-2012-01-18.KPDZ" n="2">
               <name>redna seja</name>
               <date when="2012-01-18"/>
            </setting>
         </settingDesc>
         <particDesc>
            <listOrg>
               <org xml:id="SDT6-KPDZ-redna-2-2012-01-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KPDZ-redna-2-2012-01-18.KPDZ">
                        <orgName key="KPDZ">Kolegij predsednika Državnega zbora</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  KOLEGIJ PREDSEDNIKA DRŽAVNEGA ZBORA </stage>
            <stage type="session">2. seja</stage>
            <stage type="date">(18. januar 2012)</stage>
            <stage type="chairman">Sejo jo vodil dr. Gregor Virant, predsednik Kolegija.</stage>
            <stage type="time">Seja se je pričela ob 12.</stage>


            <sp xml:id="SDT6-KPDZ-redna-2-2012-01-18.sp1">

               <speaker>PREDSEDNIK DR. GREGOR VIRANT:</speaker>

               <p>Sklepčni smo, tako da predlagam, da kar začnemo. Za Kolegij imamo predvidene štiri
               točke: Priprava predloga odloka o dopolnitvah Odloka o ustanovitvi in nalogah
               delovnih teles Državnega zbora, Predlog sklepa o dopolnitvah Sklepa o določitvi
               števila mest poslanskih skupin v delovnih telesih in tako naprej, 3. točka Dogovor o
               sklicu izredne seje Državnega zbora in 4. točka razno. Se strinjate z dnevnim redom?
               Pardon, še širitev pod 2A. predlog za obravnavo zakonov po nujnem postopku. Se
               strinjate z dnevnim redom?</p>
               <p>Potem lahko gremo kar na <title>1. TOČKO DNEVNEGA REDA - PRIPRAVA PREDLOGA ODLOKA O
                  DOPOLNITVAH ODLOKA O USTANOVITVI IN NALOGAH DELOVNIH TELES DRŽAVNEGA ZBORA.</title> Besedilo odloka smo včeraj neformalno, ker smo včeraj uskladili na neformalnem
               srečanju vodij poslanskih skupin in bi moralo biti  zdaj usklajeno z eno drobno pripombico - namreč, da se
               pod točko 2 besedilo v prvi alineji mora glasiti: <q>"... zadev iz 1., 2., 3. in 5.
               točke tega razdelka."</q> Se pravi, Skupni odbor obravnava zadeve z vseh področij, razen
               s področij tistih štirih delovnih teles, ki so ustanovljena, ta so pa našteta v 1.,
               2. in 3. točki in še dodatno v novi 5. točki, ki uvaja Ustavno komisijo.</p>
               <p>Odpiram razpravo o odloku. Prosim, podpredsednica.</p>
            </sp>
            <sp xml:id="SDT6-KPDZ-redna-2-2012-01-18.sp2">

               <speaker>LJUDMILA NOVAK (PS NSi):</speaker>

               <p>Imam samo eno pravopisno pripombo. Zadnji stavek je sicer zelo zanimiv - <q>"ta odlok
               velja začeti z dnem, ko ga sprejme Državni zbor"</q> - verjetno bi moralo biti <q>"začne
               veljati"</q>.</p>
            </sp>
            <sp xml:id="SDT6-KPDZ-redna-2-2012-01-18.sp3">

               <speaker>PREDSEDNIK DR. GREGOR VIRANT:</speaker>

               <p>Hvala lepa.</p>
               <p>Prosim, gospod Battelli.</p>
            </sp>
            <sp xml:id="SDT6-KPDZ-redna-2-2012-01-18.sp4">

               <speaker>ROBERTO BATTELLI (PS IMNS):</speaker>

               <p>Samo toliko: ničesar od tega, kar počnemo, ni v poslovniku.</p>
            </sp>
            <sp xml:id="SDT6-KPDZ-redna-2-2012-01-18.sp5">

               <speaker>PREDSEDNIK DR. GREGOR VIRANT:</speaker>

               <p>Ja, no, problematičen je seveda ta Skupni odbor, ki je neka začasna rešitev, kot smo
               se uskladili, in mislim, ga glede na to obstaja soglasje, da težav s tem ne bo. Bila
               sta dva koncepta, to je res. Najprej smo pogledali, kateri koncept je prevagal, in
               potem smo tisti koncept razdelali do konca.</p>
               <p>Vprašal bi tako, ali kdo nasprotuje - ali pa če gremo kar po poslanskih skupinah.
               Pozitivna Slovenija? <stage>(Podpira.)</stage> SDS? <stage>(Ne podpira.)</stage> SD? <stage>(Ne.)</stage> Državljanska lista?
               <stage>(Da.)</stage> DeSUS? <stage>(Je ni.)</stage> SLS? <stage>(Podpira.)</stage> <stage>/Oglašanje v ozadju - brez mikrofona!/</stage> <stage>(Se
               vzdržite.)</stage> Nova Slovenija? <stage>(Ne.)</stage> Smo sešteli? <stage>(46.)</stage> Torej je predlog odloka
               sprejet.</p>
               <p>Prehajamo na <title>2. TOČKO DNEVNEGA REDA - PREDLOG SKLEPA O DOPOLNITVAH SKLEPA O
                  DOLOČITVI ŠTEVILA MEST POSLANSKIH SKUPIN V DELOVNIH TELESIH IN DOLOČITVI
                  POSLANSKIH SKUPIN, KI JIM PRIPADAJO MESTA PREDSEDNIKOV IN PODPREDSEDNIKOV.</title>
               </p>
               <p>Tudi ta razrez smo včeraj nekako uskladili.</p>
               <p>Odpiram razpravo. Gospod Möderndorfer.</p>
            </sp>
            <sp xml:id="SDT6-KPDZ-redna-2-2012-01-18.sp6">

               <speaker>JANKO JANI MÖDERNDORFER (PS PS):</speaker>

               <p>Ta je bil včeraj usklajen, edino ena nerodnost se je prikradla, verjetno čisto kot
               napaka. Namreč, kar se tiče mesta predsednika, pripadajo poslanski skupini
               Državljanske liste Gregorja Viranta - to je v redu. Enako velja tudi za Slovensko
               demokratsko stranko. Edino pri - ker smo govorili o dveh največjih poslanskih
               skupinah, je drugo podpredsedniško mesto rezervirano za Pozitivno Slovenijo - tu piše
               <q>"Socialnih demokratov"</q>.</p>
            </sp>
            <sp xml:id="SDT6-KPDZ-redna-2-2012-01-18.sp7">

               <speaker>PREDSEDNIK DR. GREGOR VIRANT:</speaker>

               <p>Drži, tako smo se zmenili, ja.</p>
               <p>Prosim, je še kakšna razprava? Gospod Veber.</p>
            </sp>
            <sp xml:id="SDT6-KPDZ-redna-2-2012-01-18.sp8">

               <speaker>JANKO VEBER (PS SD):</speaker>

               <p><stage>/Brez mikrofona!/</stage></p>
            </sp>
            <sp xml:id="SDT6-KPDZ-redna-2-2012-01-18.sp9">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Je še kakšna razprava? Če ne, bi kar vprašal, ali podpirate predlagani sklep.
               Pozitivna Slovenija? <stage>(Da.)</stage> SDS? <stage>(Ne.)</stage> SD? <stage>(Da.)</stage> Državljanska lista? <stage>(Da.)</stage> <stage>(DeSUS-a
               ni.)</stage> Slovenska ljudska stranka? <stage>(Da.)</stage> Nova Slovenija? <stage>(Se vzdrži.)</stage> Enako, torej imamo
               46 glasov, predlog sklepa je sprejet.</p>
               <p>
                   Prosil bi, da v roku dveh ur
               posredujete imena za Ustavno komisijo, predsednika in podpredsednika, se pravi
               Poslanska skupina Državljanske liste in pa podpredsedniška mesta SDS in Pozitivne
               Slovenije.</p>
               <p>Prehajamo na <title>TOČKO 2.A - PREDLOG ZA OBRAVNAVO ZAKONOV PO NUJNEM POSTOPKU.</title>
               </p>
               <p>Gre za zakone, ki jih je v postopek predložila Vlada. Pozdravljam generalno
               sekretarko, mag. Helena Kamnar. In bi dal kar generalni sekretarki uvodno besedo.</p>
            </sp>
            <sp xml:id="SDT6-KPDZ-redna-2-2012-01-18.sp10">

               <speaker>MAG. HELENA KAMNAR:</speaker>

               <p>Hvala lepa gospod predsednik. Torej Vlada se je odločila, da ponovno predlaga zakone,
               ki jih je enkrat že predložila in sicer iz dveh razlogov. Zakoni, ki so pred vami in
               predlagamo nujni postopek in njihovo obravnavo na izredni seji, posegajo na dve
               ključni področji. Eno je področje javnih financ, drugo je področje gospodarstva. Če
               na kratko povem, kaj pravzaprav zakoni, ki jih imamo, v proceduri prinašajo na
               področju javnih financ. Vemo, da so javne finance v tem trenutku v takšnem stanju, da
               je potreben zelo restriktiven pristop pri razpolaganju z njimi in zelo discipliniran
               pristop pri opravljanju z javnimi financami. To nam ne nazadnje ne samo potrebe v
               domačem okolju, narekuje tudi zaveza oziroma predpisi Evropske skupnosti. Vsled tega
               predlagamo dopolnitev in sprememba Zakona o javnih financah, v tistem delu, kjer
               prinašamo spremenjen postopek sprejemanja proračuna. Gre za dvofazen postopek in
               realizacija tako imenovanega evropskega semestra znotraj tega. Prinašamo fiskalna
               pravila, ki se nanašajo na obseg javnega dolga in na obseg dejanja državnih poroštev.
               Poleg tega pa še pravilo, ki se nanaša na obseg strukturnega primanjkljaja. Temu v
               povezavi s spremembo Zakona o javnih financah, morda samo še eno stvar v zvezi z
               Zakonom o javnih financah. Dotikamo se tudi položaja fiskalnega sveta, ki ga
               postavljamo v bolj jasen in bolj trden položaj. Vežemo ga na Državni zbor in na nek
               način je tisto strokovno telo, ki naj bi vsa fiskalna vprašanja, ki jih Vlada
               predlaga Državnemu zboru, presojala in o njih dajala mnenje. Poleg tega prinašamo še
               Zakon o razvojnem načrtovanju. To je zakon, ki na novo ureja področje razvojnega
               načrtovanja. Dejstvo namreč je, da je Evropska komisija v zadnjih dveh oziroma treh
               letih, skratka v času ekonomske in finančne krize, vzpostavila nek način razvojnega
               načrtovanja, ki ima dve dimenziji. Eno je evropska strategija za rast in razvoj ter
               delovna mesta do leta 2020. Gre za izrazito dolgoročni strateški razvojni dokument, v
               katerega se morajo vse nacionalne ekonomije tudi vklapljati. In drugo je nacionalni
               reformni program ter program stabilnosti, ki pa pomenita del tako imenovanega
               evropskega semestra in predstavljata srednjeročno strateško načrtovanja. Da bi lahko
               sledili takšnemu vzoru razvojnega načrtovanja, je potrebno nekoliko bolj natančno
               doreči domači  pravni okvir, ki
               ureja vprašanja razvojnega strateškega in izvedbenega načrtovanja. V sled tega
               prinaša zakon po eni strani strateške razvojne dokumente, kjer je glavni dolgoročni
               strateški dokument strategije razvoja Slovenija. Temu podrejeni so pa drugi strateški
               razvojni dokumenti, ki se nanašajo na sektorske politike in naj bi bili usklajeni s
               tem glavnim razvojnim dokumentom. Danes vemo, da so zlasti sektorske politike,
               nacionalni programi, resolucije precej divergirajo v smislu razvojnih ciljev celotne
               države. Na ravni izvedbenih razvojnih dokumentov pa se vzpostavlja pravzaprav
               srednjeročne dokumente. To so pa državni program razvojnih politik, ter drugi
               izvedbeni dokumenti, ki so pa vpeti v srednjeročni fiskalni okvir, ki je del
               načrtovanja, ki ga določamo v zakonu o javnih financah. Bolj natančno boste seveda
               vsebino zakona spoznali pri obravnavi. Nedvomno sta ta dva zakona tista dva zakona,
               ki lahko pripomoreta k trdnejši fiskalni disciplini in bolj učinkovitemu delovanju
               države. Ne glede na to, da je energetski zakon bolj vezan na...</p>
            </sp>
            <sp xml:id="SDT6-KPDZ-redna-2-2012-01-18.sp11">

               <speaker>PREDSEDNIK DR. GREGOR VIRANT:</speaker>

               <p>Se opravičujem, predlagam, da te predloge za obravnavo po nujnem postopku obravnavamo
               vsakega posebej, da se o vsakem zakonu posebej izrečemo. Pa bi samo prosil, če lahko
               glede zakona o razvojnem načrtovanju eksplicitno poveste v čem je nujnost. Zakaj
               nujni postopek?</p>
            </sp>
            <sp xml:id="SDT6-KPDZ-redna-2-2012-01-18.sp12">

               <speaker>MAG. HELENA KAMNAR:</speaker>

               <p>Ravno zaradi tega, ker je treba vzpostaviti pravzaprav že pri proračunu za leto 2013,
               ki se bo moral začeti pripravljati takoj, ko bo nova vlada začela delovati. Že malček
               bo morda v zamudi. Je treba vzpostaviti te razvojne dokumente, ki bodo sovpadali z
               dokumenti, ki bodo v okviru proračunskega načrtovanja. Gre zlasti za državni program
               razvojnih politik, to se pravi ta srednjeročni finančni okvir, kjer se načrtuje
               oziroma kjer je predvideno razvojno načrtovanje tako, da se sledi postavitvi ciljem,
               ki jih želimo doseči. Ti cilji morajo sovpadati s cilji razvoja Slovenije. Izvedbeno
               pa se morajo odražati v proračunih za naslednji dve leti. Skratka, zadeva je med
               seboj povezana. No, nedvomno bi se dalo verjetno proračun tudi napraviti brez tega,
               če smo čisto odkriti. Vendar bomo imeli še dolgo časa potem veliko divergenco med
               nekaterimi strateškimi in izvedbenimi dokumenti in razhajanje med dokumenti na
               posameznih področjih in denarjem, ki bo v proračunih, v tem srednjeročnem fiskalnem
               okviru določen za posamezne namene, kar seveda ni dobro. In bi bilo prav, da se to
               čim prej uredi.</p>
            </sp>
            <sp xml:id="SDT6-KPDZ-redna-2-2012-01-18.sp13">

               <speaker>PREDSEDNIK DR. GREGOR VIRANT:</speaker>

               <p>Hvala. Opozoril bi, da je po prvem odstavku 143. člena Poslovnika nujni postopek
               vezan na razloge na interese varnosti ali obrambe države, odpravo posledic naravnih
               nesreč in preprečitev težko popravljivih posledic za delovanje države. Glede na to,
               da tu sedaj postavljamo, recimo, nek standard za nov mandat, bi jaz posebej opozoril,
               da ste pozorni na to določbo prvega odstavka 143. člena. Odpiram razpravo o predlogu
               za obravnavo po nujnem postopku prvega zakona, torej Predloga zakona o razvojnem
               načrtovanju.</p>
               <p>Kakšna razprava? Gospod Möderndorfer. 
               </p>
            </sp>
            <sp xml:id="SDT6-KPDZ-redna-2-2012-01-18.sp14">

               <speaker>JANKO JANI MÖDERNDORFER (PS PS):</speaker>

               <p>Če sem prav razumel, smo dobili po včerajšnjem posvetovanju predsednikov političnih
               strank s predsednikom Vlade, danes tudi v obravnavo en paket z zakonodaje, ki je
               nujno potreben da ga obravnava, ker drugače bi nastale nepopravljive posledice. Tako
               sem jaz to ves čas razumel. Zdaj imam jaz eno zelo veliko dilemo. Če temu ni tako, ne
               vem zakaj se je potem sploh mudilo, da ta zakonodaja pride v Državni zbor, in zakaj
               se danes prav resno, ker že celo dopoldne poslušam, da se bomo pogovarjali, ne samo
               pri tem zakonu, pri vsakem posebej, še posebej pa pri insolventnem, da se bomo
               pogovarjali ali gre po nujnem postopku ali ne. Tukaj imam zelo veliko dilemo zakaj
               potem sploh imamo zakonodajo na mizi, če ni nujni postopek.</p>
            </sp>
            <sp xml:id="SDT6-KPDZ-redna-2-2012-01-18.sp15">

               <speaker>PREDSEDNIK DR. GREGOR VIRANT:</speaker>

               <p>Zakonodajo imamo na mizi, ker jo je vlada predložila, in ker jo je Vlada predložila
               jo mora Državni zbor sprocesirati. Prav tako mora Kolegij odločiti o tem ali naj se
               zakoni obravnavajo po nujnem postopku ali ne. To odločitev moramo nujno sprejeti,
               seveda pa jo moramo sprejeti skladno s prvim odstavkom 143. člena Poslovnika in se
               moramo danes odločiti o tem ali so razlogi za nujni postopek ali ne. Sam se za enkrat
               ne bi izrekel o tem, zato sem tudi odprl razpravo. Če prav razumem, to izraža en
               dvom.</p>
               <p>Je še kakšna razprava?</p>
               <p>Gospod Veber.</p>
            </sp>
            <sp xml:id="SDT6-KPDZ-redna-2-2012-01-18.sp16">

               <speaker>JANKO VEBER (PS SD):</speaker>

               <p>Hvala za besedo.</p>
               <p>Glede nujnega postopka bi vendarle bilo treba spomniti, da že od septembra
               funkcioniramo z nepolnimi pooblastili, ki naj bi jih imela vlada. Torej, mnoge stvari
               niso bile vodene na način, kot bi lahko bile, če bi vlada imela polna pooblastila, in
               ta čas je praktično nekako izgubljen. Namreč, ta zakonodaja je bila pripravljena tudi
               že pred tem in očitno na podlagi podatkov, ki jih vlada zagotovo ima in ne nazadnje
               si upam reči, da tudi na podlagi razumevanja problematike tako na področju javnih
               financ kot gospodarstva v Sloveniji v Državnem zboru lahko ocenjujemo, da moramo čim
               bolj učinkovito in čim hitreje sprejemati pomembne odločitve, ki bodo ublažile to
               stanje. Glede na to, da ta zakon govori o razvojnem načrtovanju mislim, da ne bi bilo
               odveč, da ga obravnavamo po nujnem postopku in poskušamo slediti tudi vsem tistim
               usmeritvam, ki so dane tudi znotraj Evropske unije, da obvladamo svoj javnofinančni
               položaj. In ne glede na to kdo bo sestavil vlado in podal potem konkretne rešitve
               kako vidi razvoj je zagotovo nujno potrebno imeti pred seboj en okvir na kakšen način
               naj vlada sestavlja te zakone, ki bodo izvršilni predpisi in ostale nacionalne
               programe. V vsakem primeru pa ta zakon zagotovo sovpada s tisto skupno željo, da se v
               Sloveniji čim bolj racionalno načrtuje in čim bolj racionalno porabljajo javna
               sredstva. Mislim, da je situacija trenutno takšna, da zagotovo lahko govorimo o tem,
               da izpolnjujemo tudi te poslovniške določbe, ki utemeljujejo nujnost postopka, in
               kakršnokoli odlašanje bi samo zameglilo nadaljnje delovanje bodoče vlade in tudi
               odločanje Državnega zbora.</p>
               <p>Tako, da sam bom podprl nujni postopek in razumem ta zakon, kot enega od tistih, ki
               bo dejansko olajšal načrtovanje tudi pri ostalih zakonih.</p>
               <p>Hvala.</p>
            </sp>
            <sp xml:id="SDT6-KPDZ-redna-2-2012-01-18.sp17">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Gospod Tonin.</p>
            </sp>
            <sp xml:id="SDT6-KPDZ-redna-2-2012-01-18.sp18">

               <speaker>MAG. MATEJ TONIN (PS NSi):</speaker>

               <p>Lep pozdrav vsem skupaj.</p>
               <p>Predsednik, vi ste že prebrali 143. člen Poslovnika, kjer piše da je nujni postopek
               možen v primeru če gre za interes za obrambo države ali odpravo posledic naravnih
               nesreč in druge težko popravljive posledice. Ko sem zelo pozorno poslušal gospo
               Kamnar, mislim da sem jasno slišal, ko je rekla, da je proračun za prihodnje leto
               možno sprejeti tudi brez teh spremembe. Kar jaz logično razumem, da nujni postopek za
               ta zakon ni potreben, ker niso izpolnjena poslovniška določila, in zaradi tega jaz
               tega nujnega postopka ne bi podprl. 
               </p>
            </sp>
            <sp xml:id="SDT6-KPDZ-redna-2-2012-01-18.sp19">

               <speaker>PREDSEDNIK DR. GREGOR VIRANT:</speaker>

               <p>Še kakšna razprava? Prosim.</p>
            </sp>
            <sp xml:id="SDT6-KPDZ-redna-2-2012-01-18.sp20">

               <speaker>JANKO JANI MÖDERNDOFER (PS PS):</speaker>

               <p>Seveda se to lahko razume na takšen način, kot je rekel gospod Tonin, ampak potem mi
               že vnaprej povemo, da bomo sprejemali proračun, ga obravnavali in ga sprejemali in že
               vnaprej napovemo, da bomo čez nekaj mesecev imeli rebalans proračuna in bomo delali
               dvojno delo. Ali je to res potrebno, da s tem seveda povzročamo bistveno višje
               stroške, dela, časa in energije, če pa že predhodno lahko vse te stvari ugotovimo? Ne
               razumem?</p>
            </sp>
            <sp xml:id="SDT6-KPDZ-redna-2-2012-01-18.sp21">

               <speaker>PREDSEDNIK DR. GREGOR VIRANT:</speaker>

               <p>Še kakšna razprava? Dobro, potem bom kar vprašal po poslanskih skupinah ali se
               strinjate z nujnim postopkom? <stage>(Pozitivna Slovenija, ja. SDS, ne. SD, ja. Državljanska
               lista, ja. DeSUS, ne, SLS, ne, Nova Slovenija, ne, Narodni skupnosti, ne.)</stage></p>
               <p>Je zadostna večina, zakon gre po nujnem postopku.</p>
               <p>Drugi zakon je predlog zakona o spremembah in dopolnitvah zakona o finančnem
               poslovanju, postopki zaradi insolventnosti in prisilnem prenehanju. Gospa Kamnar.</p>
            </sp>
            <sp xml:id="SDT6-KPDZ-redna-2-2012-01-18.sp22">

               <speaker>MAG. HELENA KAMNAR:</speaker>

               <p>Hvala lepa. Ta zakon posega na področje gospodarstva. Namen sprejemanja te ponovne
               novele zakona je, da bi se omogočilo ohranjanje zdravih jeder gospodarstva in
               omogočilo postopke, izpeljati postopke insolventnosti brez večjih stroškov tudi za
               mala, mikro podjetja in espeje. To je ključna zgodba. Na ta način menimo, da bi lahko
               pripomogli k temu, da se bodo nekatera podjetja, ki bi sicer šla v stečaj lahko
               ohranila in zaživela na novo. Zakon prinaša seveda v svoji vsebini številne rešitve,
               ki omogočajo dosego tega cilja, ki sem ga izpostavila in verjetno o rešitvah se boste
               pogovarjali takrat, ko boste imeli zakon v obravnavi, kjer bodo tudi lahko vam
               pojasnili konkretne rešitve tisti, ki so pripravljali zakon. Morda za začetek toliko.
               Hvala.</p>
            </sp>
            <sp xml:id="SDT6-KPDZ-redna-2-2012-01-18.sp23">

               <speaker>PREDSEDNIK DR. GREGOR VIRANT:</speaker>

               <p>Hvala. Samo še eno vprašanje bi imel oziroma na en problem bi opozoril. Namreč Obrtna
               podjetniška zbornica ima vrsto pripomb na ta zakon in predstavniki so tudi že
               obiskali poslanske skupine. In moje vprašanje bi se glasilo ali je vlada skladno s
               svojim poslovnikom opravila ustrezne konzultacije z zainteresirano javnostjo? In s
               katerimi deli, s katerimi organizacijami in kakšni so bili rezultati teh
               usklajevanj?</p>
            </sp>
            <sp xml:id="SDT6-KPDZ-redna-2-2012-01-18.sp24">

               <speaker>MAG. HELENA KAMNAR:</speaker>

               <p>Hvala lepa. Vlada je opravila zelo obsežno razpravo vsebine tega zakona, ki je pred
               vami. Predvsem je izhajala iz prakse sodišč in iz težav, s katerimi se v postopkih
               insolventnosti in stečaja srečujejo sodišča. Razprava je potekala tudi z gospodarsko
               zbornico in gospodarska zbornica rešitve, ki jih predlaga vlada podpira. Opravila je
               pa razpravo tudi z nekaterimi drugimi zainteresiranimi <stage>(zdaj vam pa jaz ne znam
               povedati)</stage>. Mislim, da je ključno, torej sodna sfera na eni strani in Gospodarska
               zbornica.</p>
            </sp>
            <sp xml:id="SDT6-KPDZ-redna-2-2012-01-18.sp25">

               <speaker>PREDSEDNIK DR. GREGOR VIRANT:</speaker>

               <p>Hvala. Glejte, če ni bila opravljena razprava z Obrtno podjetniško zbornico je to
               seveda pomanjkljivost. Še posebej v luči tega, da je politika Evropske unije
               usmerjena v posebej skrbno obravnavo malih in srednjih podjetij in je treba vsak
               zakon in podzakonski predpis zelo skrbno pogledati. To je ta Small and Medium
               Enterprice ACt, tako nekako se imenuje. Vsak zakon, vsak podzakonski predpis
               pogledati s tega zornega kota <q>"think small first"</q>, pravijo temu. Torej, preveriti,
               kaj pomeni za mala in srednja podjetja in zdaj, če se tukaj v zakonu, recimo, favorizirajo velika
               podjetja in če se stališča malih in srednjih niso upoštevala, potem je to lahko
               problem oziroma še večji problem je to, če te razprave niso bile opravljene; na ta
               problem moram opozoriti. Če se bomo letos dogovorili za spremembe Poslovnika
               Državnega zbora, bomo te standarde kvalitete zakonodaje vnesli v poslovnik in bomo
               zavračali zakone, ki ne bodo skladni s temi standardi kakovosti. Torej, slovenski
               parlament je sprejel resolucijo o normativni dejavnosti. Na deklarativni ravni smo
               zavezani h kvaliteti zakonodaje, v praksi so pa te stvari krepko zaspale in se teh
               konzultacij z zainteresirano javnostjo ne opravlja ali pa se slabo opravljajo. In če
               vlada, katerakoli že, tega ne bo zagotovila, bomo to kontrolo kvalitete zagotovili
               tukaj.</p>
               <p>Odpiram razpravo o predlogu za obravnavo tega zakona po nujnem postopku. Gospod
               Tonin, Veber in gospod Braniselj.</p>
            </sp>
            <sp xml:id="SDT6-KPDZ-redna-2-2012-01-18.sp26">

               <speaker>MAG. MATEJ TONIN (PS NSi):</speaker>

               <p>Naša poslanska skupina se je ravno včeraj dobila s predstavniki oziroma z vodstvom
               Obrtno-podjetniške zbornice, kjer so nam predstavili vse pasti in podrobnosti tega
               zakona o finančnem poslovanju. Oni pravijo, da gre pri tem zakonu na nek način za
               legalizacijo kraje, če zelo trdo povem, ker se delež pri prisilni poravnavi s 50%
               zmanjšuje na 30% in gre na nek način za reševanje velikih na račun malih. Zato je
               tudi jasno, zakaj Gospodarska zbornica, ki zastopa predvsem velike, ta zakon podpira,
               medtem ko pa v Obrtno-podjetniški zbornici tega zakona ne podpirajo in se zavzemajo
               za to, da ostane obstoječi; to je treba zelo jasno povedati. Vsi tisti, ki poznamo
               statistiko našega gospodarstva, vemo, da so mala in srednje velika podjetja steber
               našega gospodarstva in če hočemo ta del ohraniti živega in dobrega, potem je treba na
               te interese tudi popaziti in gledati.</p>
               <p>Jaz si ne želim, da bi zaradi vtisa nujnosti sprejemali slabe odločitve, to bi bila
               največja napaka. Zaradi tega v Poslanski skupini Nove Slovenije nasprotujemo, da se
               ta stvar obravnava po nujnem postopku.</p>
            </sp>
            <sp xml:id="SDT6-KPDZ-redna-2-2012-01-18.sp27">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Gospod Veber.</p>
            </sp>
            <sp xml:id="SDT6-KPDZ-redna-2-2012-01-18.sp28">

               <speaker>JANKO VEBER (PS SD):</speaker>

               <p>Hvala za besedo.</p>
               <p>No, tudi sam sem poskušal pridobiti nekaj več informacij v zvezi z usklajevanjem.
               Tako po informacijah, ki jih imam, je zakon vendar bil tudi širše usklajevan, tako ne
               gre za pomanjkljivost pri postopku usklajevanja in dogovarjanja glede vsebine tega
               zakona. Dejstvo pa je, da pri vsakem zakonu, ki poskuša urejati to področje, težko
               doseči popolno soglasje. Vendar ocenjujem, da stanje na področju gospodarstva kljub
               vsemu ni tako, da bi lahko tudi podaljševali razprave po rednem zakonodajnem
               postopku. Mislim, da je s strani Obrtne zbornice resnično aktivnost že stekla in tudi
               vse ostale poslanske skupine, sem prepričan, bomo izkoristile to priložnost in se
               tudi z njimi dobile, tudi pri Socialnih demokratih je temu tako in mislim, da bo že
               danes to srečanje tudi izvedeno. Matična delovna telesa so tista, ki ravno tako
               kreirajo vsebino tega zakona in so običajno tudi vsi partnerji, ki lahko pripomorejo
               pri oblikovanju tega zakona, predvsem mislim na Obrtno zbornico, povabljeni k tej
               razpravi. V samem postopku se lahko vsa ta vprašanja dejansko tudi izčistijo in prej,
               ko jih bomo izčistili, mislim, da bo bolje tudi sicer za področje gospodarstva.</p>
               <p>Sam bom podprl nujni postopek. Kar pa je še odprtih vprašanj, menim, da jih je možno
               tudi v nujnem postopku izčistiti znotraj razprav na delovnem telesu in na seji
               Državnega zbora. Hvala.</p>
            </sp>
            <sp xml:id="SDT6-KPDZ-redna-2-2012-01-18.sp29">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Gospod Braniselj.</p>
            </sp>
            <sp xml:id="SDT6-KPDZ-redna-2-2012-01-18.sp30">

               <speaker>RIHARD BRANISELJ (PS DLVG):</speaker>

               <p>Spoštovani predsednik, kolegice in kolegi! Že pri prejšnjem glasovanju sem imel
               pravzaprav težave, ali so zagotovljeni pogoji, ki jih predvideva poslovnik za
               obravnavanje prejšnjega zakona po nujnem postopku. V redu, odločili smo se tako, da
               ga pač pošljemo naprej v proceduro.</p>
               <p>Pri tem zakonu teh pomislekov nimam. Mislim, da niso zagotovljeni pogoji. Poleg tega
               pa mislim, da gre za zelo pomemben zakon, gre za  insolventni zakon, ki prinaša sicer tudi precej dobrih
               rešitev, nekaj rešitev pa je spornih. S tem, da obstaja možnost, da bo v okviru
               amandmaja tudi kakšna nova rešitev ponujana, vendar pa mislim, da za obravnavanje in
               poseg v tak zakon kot je insolventni zakon, pa bi vendarle mogli si vzeti malo več
               časa, in dati ta zakon v redno proceduro. Zato nujni postopek ni potreben.</p>
            </sp>
            <sp xml:id="SDT6-KPDZ-redna-2-2012-01-18.sp31">

               <speaker>PREDSEDNIK DR. GREGOR VIRANT:</speaker>

               <p>Hvala. Gospod Bogovič.</p>
            </sp>
            <sp xml:id="SDT6-KPDZ-redna-2-2012-01-18.sp32">

               <speaker>FRANC BOGOVIČ (PS SLS):</speaker>

               <p>Imam identično mnenje. Mislim, da smo tudi pri prejšnjem zakonu, kjer smo tudi
               nasprotovali, pa povem še tukaj zakaj. Zato, ker ne vidim, da bi se to težko
               načrtovanje bil takšen problem, da bi zaradi tega bili pogoji za nujni postopek. Prav
               da smo sprejeli v tem zakonu, ampak prav tako mislim, da gre za zelo zahtevno
               zakonodajo in vzemimo si toliko časa, da lahko takšen zakon v redni proceduri na dveh
               sejah obdelamo, ni treba, da hitimo s tem nujnim postopkom. Enostavno ne vem kaj bo
               tako pretresljivega se zgodilo, da so izpolnjeni pogoji 143. člena, tako da ne bom
               podprl nujnega postopka.</p>
            </sp>
            <sp xml:id="SDT6-KPDZ-redna-2-2012-01-18.sp33">

               <speaker>PREDSEDNIK DR. GREGOR VIRANT:</speaker>

               <p>Hvala. Še kakšna razprava? Gospod Tanko.</p>
            </sp>
            <sp xml:id="SDT6-KPDZ-redna-2-2012-01-18.sp34">

               <speaker>JOŽE TANKO (PS SDS):</speaker>

               <p>Hvala lepa za besedo. Najprej bi kazalo povedati, da smo praktično identične zakone,
               ki jih imamo sedaj, obravnavali že septembra in oktobra meseca, z istimi predlogi
               postopkov. In takrat večino teh predlogov niso podprle niti vladne stranke, takrat še
               žive vlade, ne vlade v odhajanju. In me je pravzaprav ta stališča, ki se sedaj
               pojavljajo, nekoliko motijo, ker takrat ni bilo zaznano, da je treba to podpreti po
               nujnem postopku, praktično nobenega od teh zakonov. Sedaj pa kar na enkrat neka
               sprememba. Zakon, ki smo ga prej obravnavali, je bil v bistvu tehnični zakon in ne
               rešuje ničesar. Opredeljuje pojme in podobne stvari in to verjetno ni razlog za nujni
               postopek.</p>
               <p>Kar zadeva pa ta zakon, pa je problem tudi v tem, ne samo, da mu ne ostro nasprotuje
               Obrtno-podjetniška zbornica, ampak delu tega zakona nasprotuje tudi Sodni svet.
               Predvsem v tistem delu, ko se določene pristojnosti prenašajo na sodišča. In samo
               spomnil bi kolege, da takrat, kadar imamo mi nujni postopek, ni splošne razprave,
               takrat na delovnih telesih in sicer ni možno te zadeve kvalitetno opraviti, zato ker
               je vse po neki drugačni proceduri in edina možnost, da o teh zakonih napravimo neko
               ustrezno razpravo je, da nujnega postopka ne potrdimo, in da se potem vloži zahteva
               za splošno razpravo. In takrat pride do soočenja in res do kvalitetnega soočenja, ker
               v vseh tistih, ki so na prejšnji ravni zainteresirani v postopku na delovnem telesu
               pa tudi ostali. In mislim, da se s temi postopki v tem trenutku pretirava. Nobenih
               nujnih zadev ni takih pri veliki večini teh zakonov, ki so vloženi, da bi bilo treba
               to sedaj nekaj kar takole na hitro narediti in spustiti čez. Ne izpolnjujejo velike
               večine teh, niti tehničnih pogojev za to, da bi opredelili kot nujni postopek in
               predlagam, da v teh primerih odločamo tako kot je v poslovniku zapisano, ne tako kot
               se komu zazdi.</p>
            </sp>
            <sp xml:id="SDT6-KPDZ-redna-2-2012-01-18.sp35">

               <speaker>PREDSEDNIK MAG. GREGOR VIRANT:</speaker>

               <p>Prav. Gospod Möderndorfer.</p>
            </sp>
            <sp xml:id="SDT6-KPDZ-redna-2-2012-01-18.sp36">

               <speaker>JANKO JANI MÖDERNDORFER (PS PS):</speaker>

               <p>Še malo, pa bomo prišli do tega, da pravzaprav bi vse lahko počakalo deset dni, pa bi
               lahko normalno vlagali te zakone, ko bo pač nova Vlada prišla, pa bi bila stvar
               rešena. Na to hočem opozoriti. Daleč od tega, da bi hotel komplicirati, samo jaz res
               več ne razumem. Politične stranke so se na nivoju predsednikov strank dogovorile, da
               ta zakonodaja je tista, ki naj bi bila tako pomembna, da gre po hitrem postopku
               oziroma se opravičujem, da bi šla v Državni zbor. In če temu je res tako, potem jih
               je treba obravnavati po nujnem postopku, ker v nasprotnem primeru ni nič tako
               nujnega, kot če gre, bom rekel, po postopku, ki bi ga lahko potem vložila nova Vlada.
               Daleč od tega, da kompliciramo, absolutno. Sploh se bom, bom rekel, tukaj omejil,
               ampak enostavno več ne razumem. Po eni strani govorimo, da je nujno potrebno te
               zakone obravnavati, in da so koristni in skratka, da bo za državo to državotvorno in kaj vem kaj še vse. Po
               drugi strani pa govorimo, da ni dobro pripravljeno, ni usklajeno, ni predebatirano,
               skratka, pravzaprav se nam ne mudi.</p>
            </sp>
            <sp xml:id="SDT6-KPDZ-redna-2-2012-01-18.sp37">

               <speaker>PREDSEDNIK DR. GREGOR VIRANT:</speaker>

               <p>Še gospod Erjavec in gospa Ljudmila Novak.</p>
            </sp>
            <sp xml:id="SDT6-KPDZ-redna-2-2012-01-18.sp38">

               <speaker>KARL VIKTOR ERJAVEC (PS DeSUS):</speaker>

               <p>Hvala za besedo. Moram povedati, da včeraj na vrhu predsednikov strank ni bilo
               rečeno, da bomo avtomatično dali v obravnavo vse po nujnem postopku, ampak je bilo
               povedano, da bomo danes razčistili kateri zakoni gredo po nujnem postopku in kateri
               po rednem postopku.</p>
               <p>Kar se tiče navedenega zakona moram reči, da mi ne bomo podprli tega zakona, ker smo
               prepričani, da so pripombe Obrtno-podjetniške zbornice utemeljene. In naša država
               veliko gradi na mala podjetja, na obrtnike. Mislim, da je prav, da se njihov glas
               sliši. Mislim, da tudi ta zakon ne bi povzročil kakšne zelo hude posledice za samo
               državo oziroma za delovanje države. Mi bomo podprli redni postopek in da se opravi
               temeljita razprava.</p>
            </sp>
            <sp xml:id="SDT6-KPDZ-redna-2-2012-01-18.sp39">

               <speaker>LJUDMILA NOVAK (PS NSi):</speaker>

               <p>Ker sem bila tudi sama včeraj na tem sestanku s predsednikom Vlade želim povedati
               isto, kot je že gospod Erjavec povedal. Dogovorjeno je bilo, da bomo na Kolegiju
               predsednika Državnega zbora se dogovorili kateri zakoni so nujni, da jih sprejmemo po
               hitrem postopku. Sama tudi menim, da ni treba, da hitimo, še posebej pri zakonih, ki
               so občutljivi. Vsi pravimo, da želimo spodbujati gospodarstvo, da želimo vse
               najboljše našim podjetnikom, obrtnikom, zato tudi sama ne vidim, da bi bilo dobro, da
               tako hitimo, ne da bi prej te zakona dodobra obravnavali in res sprejeli takšne, da
               bi spodbujali gospodarstvo.</p>
            </sp>
            <sp xml:id="SDT6-KPDZ-redna-2-2012-01-18.sp40">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Predlagam, da se sedaj poslanske skupine izrečete o obravnavi zakona po
               nujnem postopku. Pozitivna Slovenija za? Redni postopek. Torej, proti nujnemu. SDS
               proti, SD za, DeSUS - redni postopek, SLS ?, Nova Slovenija ?, Narodni skupnosti
               redni. Se pravi Zakon o finančnem poslovanju in tako naprej ne gre po nujnem
               postopku, ampak po rednem.</p>
               <p>Zakon o hipotekarni in komunalni obveznici. Izvolite, mag. Helena Kamnar.</p>
            </sp>
            <sp xml:id="SDT6-KPDZ-redna-2-2012-01-18.sp41">

               <speaker>MAG. HELENA KAMNAR:</speaker>

               <p>Hvala lepa. Zakon o hipotekarni in komunalni obveznici je bil sprejet v letu 2007.
               Noveliran je bil potem še leta 2009. Vendar dosedanja vsebina tega zakona in način,
               kako je urejal vprašanja niso obrodila kakšnega pomembnega rezultata v tem smislu, da
               bi se ta hipotekarno-komunalna obveznica začela v praksi tudi v večjem obsegu
               uporabljati.</p>
               <p>V razmerah v kakršnih se nahaja naš bančni oziroma finančni sistem, pa ne samo naš,
               ampak tudi svetovni, je pravzaprav hipotekarna in komunalna obveznica tista, ki lahko
               pomembno izboljša položaj bančnega sistema, zlasti zaradi tega, ker je slovenski
               bančni sistem v tem trenutku v situaciji, da mu zapade izjemno velika količina
               obveznosti. V letu 2012 je 4,3 milijarde obveznosti, ki jih bo treba poplačati, kar
               pomeni, da bo treba iti v refinanciranje.</p>
               <p>Glede na stanje na finančnih trgih je seveda to refinanciranje lahko izjemno drago,
               kar posledično povzroči tudi izjemno drage kredite ali celo zmanjšanje kreditne
               aktivnosti, ki je že sedaj relativno skromna s strani bančnega sistema.</p>
               <p>Ocenjujemo na Vladi, da bi predlagane spremembe tega zakona, v resnici gre za
               spremembe, čeprav prinašamo nov zakon, ker je bilo toliko členov spremenjenih, da
               niso več ustrezali pogojem sprememb in dopolnitev. Skratka, da bi predlagane
               dopolnitve in spremembe lahko 
               oživile delovanje bančnega sistema in omogočile, da bi na mednarodnih trgih prišlo do
               refinanciranja obveznosti bank z relativno ugodnimi krediti, kolikor so v današnjih
               časih krediti sploh lahko še ugodni. Definitivno je to oblika, ki bi lahko bila
               najcenejša. Zato predlagamo, da gre ta zakon po nujnem postopku, ker bo dejansko
               omogočil, prvič, ustrezno refinanciranje bank, omogočil povečanje kreditiranja bank,
               gospodarstva in na ta način posledično vplival na oživitev gospodarstva.</p>
               <p>Hvala lepa.</p>
            </sp>
            <sp xml:id="SDT6-KPDZ-redna-2-2012-01-18.sp42">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Odpiram razpravo. Če ni, potem bi kar vprašal poslanske skupin Pozitivna Slovenija:
               Za. SDS: <stage>(Proti)</stage>, SD: <stage>(Za)</stage>, Državljanska lista: <stage>(Za)</stage>, Slovenska ljudska stranka: <stage>(?)</stage>,
               NSi: <stage>(?)</stage>, Narodni skupnosti: <stage>(?)</stage>, DeSUS: <stage>(?)</stage>.</p>
               <p>Dobro. Zakon gre po nujnem postopku.</p>
               <p>Zakon o spremembah in dopolnitvah zakona o prevzemih.</p>
            </sp>
            <sp xml:id="SDT6-KPDZ-redna-2-2012-01-18.sp43">

               <speaker>MAG. HELENA KAMNAR:</speaker>

               <p>Tudi ta zakon je namenjen predvsem temu, da bi prišlo do hitrejšega oživljanja
               gospodarstva. Gre pa za to, da se z zakonom spreminjajo načini oziroma na novo
               določajo izjeme kdaj prevzemne ponudbe ni treba podati. Gre namreč za izjeme, ki naj
               bi se nanašale na banke, ki so zaradi neodplačevanja kreditov prišle do delnic
               posameznih podjetij, in bodo te delnice morale prej ali slej odprodati, da bodo
               povečale svoje realno premoženje. In če se teh delnic znajde preveč je treba pač
               ponuditi prevzem in se zadeva precej zakomplicira. To se pravi to je ena od izjem.
               Poleg tega pa je še nekaj drugih popravkov, ki bodo zlasti omogočile večjo
               učinkovitost delovanja Agencije za trg vrednostnih papirjev na področju delovanja
               oziroma uresničevanja določb zakona o prevzemih. Tako, da ocenjujemo, da bi lahko ta
               zakon po eni strani zagotavljal večji nadzor nad prevzemi s strani regulatorja, po
               drugi strani pa omogočil hitrejšo prodajo premoženja, ki so ga nekatere gospodarske
               družbe, zlasti banke pridobile pravzaprav nehote in bi se ga rade v svojem portfelju
               tudi znebile v takšni obliki kakršen je.</p>
               <p>Hvala lepa.</p>
            </sp>
            <sp xml:id="SDT6-KPDZ-redna-2-2012-01-18.sp44">

               <speaker>PREDSEDNIK DR. GREGOR VIRANT:</speaker>

               <p>Hvala.</p>
               <p>Razprava, gospod Tanko.</p>
            </sp>
            <sp xml:id="SDT6-KPDZ-redna-2-2012-01-18.sp45">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Pred časom, nedolgo nazaj je Ustavno sodišče razveljavilo obvezno razlago zakona o
               prevzemih in me zanima ali rešitve, ki so tu zapisane uveljavljajo cilje
               razveljavljene avtentične razlage. Ali to, kar je tudi zapisano, ne posega v tisto,
               kar je odločilo ustavno sodišče.</p>
            </sp>
            <sp xml:id="SDT6-KPDZ-redna-2-2012-01-18.sp46">

               <speaker>MAG. HELENA KAMNAR:</speaker>

               <p>Hvala lepa.</p>
               <p>Rešitve, ki jih zakon prinaša so skladne z odločitvami Ustavnega sodišča, tako da
               zadeve postavljajo dovolj jasne, da ne bi prihajalo do dilem, ker v odločbi Ustavnega
               sodišča in v odnosu do avtentične razlage je bilo postavljeno predvsem to vprašanje,
               da je avtentična razlaga presegla določila zakona, niso pa se na Ustavnem sodišču
               spuščali v odločitev o tem kaj je  pravšnja vsebina zakona. Šlo je za vprašanje ali je
               avtentična razlaga presegla besedilo zakona.</p>
            </sp>
            <sp xml:id="SDT6-KPDZ-redna-2-2012-01-18.sp47">

               <speaker>PREDSEDNIK DR. GREGOR VIRANT:</speaker>

               <p>Hvala. Še kakšna razprava? Gospod Braniselj.</p>
            </sp>
            <sp xml:id="SDT6-KPDZ-redna-2-2012-01-18.sp48">

               <speaker>BRIHARD BRANISELJ (PS DLGV):</speaker>

               <p>Naše mnenje je, da ta zakon bi bilo potrebno podpreti, da gre po nujnem postopku, ker
               po mojem mnenju izpolnjuje tako formalne, kot vsebinske pogoje, da se odpravijo
               določene anomalije, ki so nujne potrebne, da se odpravijo.</p>
            </sp>
            <sp xml:id="SDT6-KPDZ-redna-2-2012-01-18.sp49">

               <speaker>PREDSEDNIK DR. GREGOR VIRANT:</speaker>

               <p>Hvala. Sprašujem zdaj poslanske skupine, če podpirajo obravnavo po nujnem postopku?
               <stage>(Pozitivna Slovenija, ja, SDS, ne, SD, ja, Državljanska lista, ja, DeSUS ja, SLS,
               Nova Slovenija, Narodni skupnosti. En glas.)</stage></p>
               <p>Se pravi zakon o spremembah in dopolnitvah zakona o prevzemih gre po nujnem
               postopku.</p>
               <p>Predlog zakona o spremembah in dopolnitvah zakona o javnih financah. Prosim.</p>
            </sp>
            <sp xml:id="SDT6-KPDZ-redna-2-2012-01-18.sp50">

               <speaker>MAG. HELENA KAMNAR:</speaker>

               <p>Jaz sem se nehote že v prvem delu precej dotaknila tudi zakona o javnih financah.
               Glejte, Zakon o javnih financah je vsekakor treba prenoviti. Vlada je pravzaprav
               pripravila celo cel nov zakon o javnih financah, vendar je njegova vložitev v
               parlament bila prepozna, da bi, glede na to, da je bila izrečena nezaupnica vladi.
               Zaradi tega je pripravila to novelo zakona, ker je ocenila, da je res te vsebine, ki
               so vključene v zakon o javnih financah v tem trenutku nujno izvesti in sicer iz
               naslednjih razlogov. Prvi razlog je, treba je uveljaviti postopek, dvofazni postopek
               sprejemanja proračuna že v letošnjem letu skladno z evropskimi direktivami. To
               pomeni, da je treba srednjeročni fiskalni okvir, ki smo ga do sedaj imeli v neki
               obliki v aktu proračunskega memoranduma, ki je bil akt vlade in se je Državni zbor z
               njim samo seznanil, v bodoče bo parlament sprejemal srednjeročni fiskalni okvir za
               naslednjih pet let, ki bo tako zavezujoč fiskalni okvir, kakor je zavezujoč proračun.
               In, ko bo potem prišel proračun se bo moral ta proračun s tem srednjeročnim fiskalnim
               okvirom popolnoma poklapati. To je eno od pomembnih novosti.</p>
               <p>Drugo, ko sem že rekla je seveda uvedba večje fiskalne discipline s pomočjo
               postavitve fiskalnih pravil. Večja teža je dana fiskalnemu svetu. In mislim, da so to
               ključna vprašanja. Seveda je še nekaj drugih zadev v zakonu, ampak ključna so ta.
               Hvala.</p>
            </sp>
            <sp xml:id="SDT6-KPDZ-redna-2-2012-01-18.sp51">

               <speaker>PREDSEDNIK DR. GREGOR VIRANT:</speaker>

               <p>Hvala lepa. Opozoril bi, da je ta zakon tesno povezan s predlogom zakona o razvojnem
               načrtovanju oziroma obratno, tako da verjetno, če smo enega podprli po nujnem
               postopku, moramo tudi drugega.</p>
               <p>Druga stvar, na katero bi opozoril je bolj vsebinska. Včeraj smo dejansko predsedniki
               strank se dogovorili o tem, da se neko fiskalno pravilo vključi v ustavo. Nismo pa se
               še dogovorili o tem, kako natančno bo to storjeno. Mi smo se dogovorili, da
               Ministrstvo za finance pripravi možne rešitve. Vemo, da jih je več. Za tiste, ki vas
               ta tema posebej zanima, bi priporočil en odličen članek, ki prikazuje primerjalne
               rešitve na tem področju, napisal ga je gospod Jorg Kristijan Petrovič, vrhovni
               državni revizor, lep primerjalni prikaz, kako so to urejali v drugih državah, zlasti
               lepo prikazuje švicarski model, pravna praksa, 14. 10. 2011. Mislim, da nam bo zelo
               zelo prav prišlo pri obravnavi zakona o javnih financah, pa tudi pri obravnavi
               ustavnih sprememb. Pa, da ne zahajamo zdaj v vsebinsko debato, kakšna razprava mogoče
               o nujnem postopku. Gospod Tanko.
               </p>
            </sp>
            <sp xml:id="SDT6-KPDZ-redna-2-2012-01-18.sp52">

               <speaker>JOŽE TANKO (PS SDS):</speaker>

               <p>Hvala lepa. Rad bi le opozoril, da smo del tega zakona in sicer takrat, ko smo
               vložili Zakon o javnofinančni odgovornosti, predlagali že sredi leta 2010 in potem še
               ponovili aprila 2011, to se pravi pred pol leta in pred letom in pol, in da je
               takrat, ko je bil pa čas, da bi se to finančno opravilo nekje zapisalo in umestilo v
               zakon, zadeva gladko padla dvakrat na glasovanju. Zdaj imamo kot en pomemben
               argument, to v tem Zakonu o javnih financah in po nujnem postopku. Zdaj, ko je zadeva
               že izjemno izjemno pozna. Mi bomo ta predlog sicer podprli.</p>
            </sp>
            <sp xml:id="SDT6-KPDZ-redna-2-2012-01-18.sp53">

               <speaker>PREDSEDNIK DR. GREGOR VIRANT:</speaker>

               <p>Naprej. Dobro.</p>
               <p>Kdo je za nujni postopek? <stage>(Pozitivna Slovenija, Slovenska demokratska stranka,
               Socialni demokrati, Državljanska lista, DeSUS, Slovenska ljudska stranka, Nova
               Slovenija, Narodni skupnosti.)</stage></p>
               <p>Zakon gre po nujnem postopku.</p>
               <p>In imamo še Predlog Zakona o spremembah in dopolnitvah energetskega zakona.</p>
            </sp>
            <sp xml:id="SDT6-KPDZ-redna-2-2012-01-18.sp54">

               <speaker>MAG. HELENA KAMNAR:</speaker>

               <p>Energetski zakon oziroma sprememba in dopolnitve. V prvi vrsti prinašajo uskladitev z
               evropskim pravnim redom. Mi smo že v postopku prekrška in zaradi spremenjenega načina
               izreka kazni v okviru Evropske komisije, ki je lahko izrečena hitreje kot so bili
               postopki do sedaj, nas lahko v kratkem času doleti kazen, ki bo znašala od 600 do 36
               tisoč evrov dnevno. To je seveda izjemno velika vsota denarja, ki bi jo veljalo
               prihraniti, če ta zakon sprejmemo. Zato sem želela prej omeniti ta zakon že kar v
               okviru javnih financ.</p>
               <p>Druga zadeva. Torej to je tudi ključni razlog, zakaj predlagamo zakon po nujnem
               postopku. Druga zadeva, ki jo velja omeniti v okviru tega zakona, pa je sistem, ki ga
               zakon prinaša, da bi lahko energetska podjetja gradila svojo infrastrukturo v večjem
               obsegu z lastnimi sredstvi brez jamstev države, ker se danes dogaja, da praktično vsi
               večji investicijski projekti, energetski investicijski projekti lahko stečejo zgolj z
               jamstvom države. Rešitve, ki jih zakon prinaša, lahko dajo velik pospešek k
               investicijam na področju energetike, brez sodelovanja države. to sta najbolj pomembni
               dve točki in mislim, da tudi dovolj tehtna razloga, zakaj predlagamo nujni postopek.
               Hvala lepa.</p>
            </sp>
            <sp xml:id="SDT6-KPDZ-redna-2-2012-01-18.sp55">

               <speaker>PREDSEDNIK DR. GREGOR VIRANT:</speaker>

               <p>Dobro. Kakšna razprava? Če ne, bom kar vprašal ali podpirate nujni postopek?</p>
               <p>Kdo je za? <stage>(PS, SD, DLGV, DeSUS, SLS, NSi, Narodni skupnosti.)</stage> Kdo je proti?
               <stage>(SDS.)</stage></p>
               <p>Prav. Potem od predloženih šestih zakonov jih gre pet po nujnem postopku, pri čemer
               lahko tri od teh, če se bo dovolj hitro delalo, obravnavamo že na tako imenovani
               mandatarski seji naslednjo soboto, dveh pa ne, ker moramo pridobiti še mnenja
               Reprezentativnih združenj lokalnih skupnosti. Rok za to je 15 dni, torej Predlog
               zakona o razvojnem načrtovanju, pa v javnih financah bosta malo počakala, ostali
               zakoni bodo šli pa lahko naslednjo soboto že na sejo, če bodo delovna telesa oddelala
               svoje delo pravočasno.</p>
               <p>Hvala lepa mag. Helena Kamnar. S tem smo točko 2.a zaključili.</p>
               <p>Prehajamo na <title>3. TOČKO DNEVNEGA REDA - DOGOVOR O SKLICU IZREDNE SEJE DRŽAVNEGA
                  ZBORA.</title> Najprej besedo ali dve  o predlogu dnevnega reda.</p>
               <p>Kot prva točka je predlagan Odlok o dopolnitvah odloka o ustanovitvi in nalogah
               delovnih teles Državnega zbora, ki smo ga danes obravnavali pod točko 1. na Kolegiju.
               Pod točko 2 ne mandatno-volilne zadeve, ker jih ta trenutek ni, pač pa sklep o
               dopolnitvah sklepa o določitvi števila mest poslanskih skupin, pardon, pač pa predlog
               sklepa o imenovanju predsednika in podpredsednika Ustavne komisije. To bi bila 2.
               točka dnevnega reda. Torej, predlog odloka 1. točka in predlog imenovanja predsednika
               in podpredsednika Ustavne komisije pod točko 2. Je kakšna razprava na to temo? Ne.
               Potem bom vprašal poslanske skupine, če podpirate tak predlog dnevnega reda.
               Pozitivna Slovenija ?, SDS da, Socialni demokrati... <stage>/Oglašanje iz klopi./</stage></p>
            </sp>
            <sp xml:id="SDT6-KPDZ-redna-2-2012-01-18.sp56">

               <speaker>JANKO VEBER (PS SD):</speaker>

               <p>Mi smo že pri prvem poskusu imenovanja mandatarja vložili predlog za sklic izredne
               seje, kjer je tudi bil vložen Zakon o Vladi. Mislim, da rok do tega zakona poteče 24.
               Ali bo uvrščen na to sejo? Ali kako bo to rešeno? Mogoče samo...</p>
            </sp>
            <sp xml:id="SDT6-KPDZ-redna-2-2012-01-18.sp57">

               <speaker>PREDSEDNIK DR. GREGOR VIRANT:</speaker>

               <p>Predlagam, da to še pod točko razno, pa se potem vrnemo....<stage>/Oglašanje iz klopi./</stage>
               Potem dajmo v okviru te točke zaključiti razpravo še o tem. </p>
               <p>Mogoče bi bilo smiselno najprej vprašati predlagatelje ali, glede na okoliščine
               vztrajate pri zahtevi za izredno sejo, glede na to, da so stvari nekoliko negotove.
               Ali bi morda predlog za izredno sejo umaknili in bi ga potem eventualno znova
               vložili, če bi bilo potrebno? To bi bilo mogoče ta trenutek najbolj praktično.
               Prosim.</p>
            </sp>
            <sp xml:id="SDT6-KPDZ-redna-2-2012-01-18.sp58">

               <speaker>JANKO VEBER (PS SD):</speaker>

               <p>No, če smo prav gledali poteče rok 24. Naslednjo mandatarsko sejo, če tako imenujem,
               bomo imeli 28. Verjetno, da ni mogoče sprejemati zakona o Vladi, v kolikor nimamo še
               oblikovanega predloga za sestavo Vlade.</p>
            </sp>
            <sp xml:id="SDT6-KPDZ-redna-2-2012-01-18.sp59">

               <speaker>PREDSEDNIK DR. GREGOR VIRANT:</speaker>

               <p>Gospod Möderndorfer.</p>
            </sp>
            <sp xml:id="SDT6-KPDZ-redna-2-2012-01-18.sp60">

               <speaker>JANKO JANI MÖDERNDORFER (PS PS):</speaker>

               <p>Ja, ker sta dva predlagatelja, se strinjam s tem predlogom, da se umakne.</p>
            </sp>
            <sp xml:id="SDT6-KPDZ-redna-2-2012-01-18.sp61">

               <speaker>PREDSEDNIK DR. GREGOR VIRANT:</speaker>

               <p>Zahteva za izredno sejo? Zahteva za sklic izredne seje? Prav. Prosili bi za pisni
               umik. Potem smo ta problem rešili.</p>
               <p>Vračamo se na odločanje o predlogu dnevnega reda izredne seje. Pozitivna Slovenija,
               podpirate dnevni red? Da. Slovenska demokratska stranka podpira, Socialni demokrati
               podpirajo, Državljanska lista podpira, DeSUS podpira, Nova Slovenija podpira,
               Slovenska ljudska stranka podpira, Narodni skupnosti podpirata.</p>
               <p>Dnevni red je določen.</p>
               <p>Datum seje. Seja bo sklicana za četrtek 19. januarja ob 10. uri. </p>
               <p>In še pod točko C - najava časa za razpravo. Predlagam, da glede 1. točke Odlok o
               ustanovitvi in nalogah delovnih teles da se najavi razprava danes do 16. ure. Da se
               razpravljavce najavi danes do 16. ure. Glede 2. točke dnevnega reda pa, da se
               prijavljajo sproti razpravljavci oziroma poslanske skupine in razpravljavci, drugi
               odstavek 67. člena Poslovnika. V redu? Dobro.</p>
               <p>Pod točko <title>RAZNO</title>
               sem imel jaz označen Zakon o Vladi. Ta problem smo rešili. Obvestil bi vas, da bomo
               na Kolegiju obravnavali predloge gradiva, ki bodo dostavljena najmanj dve uri pred
               začetkom Kolegija. Tako da, kar pride do dve uri pred Kolegijem bomo dali na dnevni
               red, ostalo pa potem na naslednji Kolegij.</p>
               <p>Še kaj drugega? Če ne, se zahvaljujem za udeležbo in se vidimo na jutrišnji izredni
               seji.</p>
               <stage type="time">(Seja Kolegija je bil končana 18. januarja 2012 ob 13.02.)</stage>
            </sp>
         </div>
      </body>
   </text>
</TEI>
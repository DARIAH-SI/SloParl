<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-redna-63-2013-05-31">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6D81F8062D0499FAC1257D1F005A74D0</idno>
               <idno type="custom" subtype="day">968CAB39D5C14F5CC1257B7F0024DDA7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=968CAB39D5C14F5CC1257B7F0024DDA7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-redna-63-2013-05-31.OZZEU" n="63">
               <name>redna seja</name>
               <date when="2013-05-31"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-redna-63-2013-05-31.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-redna-63-2013-05-31.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR  ODBOR ZA ZADEVE EVROPSKE UNIJE</stage>
            <stage type="session">63. seja</stage>
            <stage type="date">(31. maj 2013)</stage>
            <stage type="chairman">Sejo je vodila Aleksandra Osterman, podpredsednica odbora. </stage>
            <stage type="time">Seja se je pričela ob 9.00.</stage>
            <stage type="mag"/>


            <sp xml:id="SDT6-OZZEU-redna-63-2013-05-31.sp1">

               <speaker>PODPREDSEDNICA ALEKSANDRA OSTERMAN:</speaker>

               <p>Spoštovane kolegice in kolegi začenjam 63. sejo Odbora za zadeve Evropske unije.
               Obveščam vas, da so zadržani in se seje ne morejo udeležiti naslednji člani odbora:
               gospod Ljubo Žnidar in predsednik odbora gospod Horvat Jožef, katerega nadomeščam jaz
               kot podpredsednica. Na seji kot nadomestni člani odbora s pooblastili sodelujejo
               gospa Renata Brunskole, ki nadomešča članico odbora gospo Janjo Klasinc, ter Mateja
               Pučnik, ki nadomešča članico odbora gospo Janjo Napast. Vse navzoče lepo pozdravljam!
               Predlagam, da preidemo na določitev dnevnega reda seje odbora. S sklicem seje ste
               prejeli dnevni red seje odbora. Ker v poslovniškem roku nisem prejela predlogov za
               njegovo spremembo, je določen takšen dnevni red kot ste ga prejeli s sklicem.</p>
               <p>Predlagam, da preidemo na <title>1. TOČKO DNEVNEGA REDA - PREDLOG STALIŠČA REPUBLIKE
                  SLOVENIJE DO PREDLOGA DIREKTIVE EVROPSKEGA PARLAMENTA IN SVETA O PRIBLIŽEVANJU
                  ZAKONODAJE DRŽAV ČLANIC V ZVEZI Z BLAGOVNIMI ZNAMKAMI</title>. Gradivo k tej točki
               smo prejeli od vlade dne 17.5.2013 na podlagi prvega odstavka 4. člena Zakona o
               sodelovanju med Državnim zborom in vlado v zadevah Evropske unije. Skrajni rok za
               obravnavo predloga stališča v Državnem zboru je 31.5.2013. Gradivo je bilo v skladu z
               določili Poslovnika Državnega zbora dodeljeno v obravnavo Odboru za zadeve Evropske
               unije kot pristojnem odboru ter Odboru za gospodarstvo kot matičnemu delovnemu
               telesu. Slednji ga je obravnaval na 31. nujni seji dne 236.5.2013 in sprejel mnenje,
               ki smo ga prejeli. Najprej prosim mag. Uroša Rožiča, državnega sekretarja na
               Ministrstvu za gospodarski razvoj in tehnologijo, da nam predstavi predlog direktive
               in zlasti predlog stališča Republike Slovenije. Izvolite.</p>
            </sp>
            <sp xml:id="SDT6-OZZEU-redna-63-2013-05-31.sp2">

               <speaker>MAG. UROŠ ROŽIČ:</speaker>

               <p>Najlepša hvala, predsedujoča. Spoštovane poslanke in poslanci!</p>
               <p>Če dovolite postopkovno bi obrazložitev k 1. in 2. točki podal skupno. Ob tej točki
               glede na to, da sta temi zelo povezani in <stage type="mag"/>
               <stage>(nadaljevanje)</stage> obravnavata praktično isto tematiko. Zakonodaja držav članic v zvezi z
               blagovnimi znamkami je že danes deloma usklajena na ravni Unije, tako imamo
               kodificiran določen del zakonodaje v direktivi 95 iz leta 2008 in pa tudi v uredbi,
               ki je kodificirana v uredbi številka 207 iz leta 2009. Ta sistem je vzpostavil
               samostojni sistem za registracijo pravic enotne zaščite, ki imajo učinek v vsej
               Uniji, torej v vseh državah članicah. V tem smislu je bil vzpostavljen tudi Urad za
               usklajevanje na notranjem trgu, tako imenovani OHIM, ki je pooblaščen za registracijo
               in popravljanje blagovnih znamk skupnosti. V oceni učinka, ki je bila izvedena za
               pregled, torej uredbe, ki sem jo omenil in pa direktiva, sta bila opredeljena dva
               glavna problema. Prvi v zvezi z različnimi določbami obstoječega regulatornega
               okvirja in pa drugi v zvezi z nizko stopnjo sodelovanja med uradi držav članic za
               blagovne znamke v Uniji. Slednje probleme poskušamo rešiti v pregledu uredbe,
               vprašanje različnih določb pa se bo obravnavalo v pregledu direktive.</p>
               <p>Posameznih sprememb v obeh predlogih je ogromno. Glavni cilji približevanju obeh
               zakonodajnih okvirjev, saj oba v praksi učinkujeta v Uniji. Spremembe po našem mnenju
               izboljšujejo in posodabljajo sistem zaščite znamk v Evropski uniji v smislu
               definicije znamk in pravic, ki jih ta oblika industrijske lastnine prinaša sama po
               sebi kot tudi v odnosu do drugih oblik industrijske lastnine, predvsem do geografskih
               označb in pa imen gospodarskih subjektov. Največjo spremembo v upravnem postopku
               zaščite znamk in največje posledice za slovenski prostor prinaša predlog prenosa
               pristojnosti razveljavitve znamke iz sodnega sistema v upravni sistem, torej iz
               okrožnega sodišča na Urad za intelektualno lastnino. Nič manj pomembna ni uskladitev
               glede strukture pristojbin, ki se s predlogom obeh zakonskih okvirov enotno določa v
               smislu plačila po prvem in nadaljnjih razredih klasifikacije in določa tudi sam obseg
               zaščite. Direktiva uvaja nekaterim slovenskim uporabnikom že znana določila
               kolektivne znamke, na novo pa uvaja tako imenovano certifikacijsko znamko, ki bo v
               našem prostoru novost. Z vidika novosti, ki jih prinaša uredba o znamki skupnosti, po
               novem evropski blagovni znamki, je predvsem uveljavitev pravne podlage za sodelovanje
               med tem evropskim uradom OHIM-om in pa nacionalnimi uradni držav članic, predvsem na
               področju zagotavljanja enotnih modernih orodij za uporabnike in usklajevanje praks na
               področju preizkusa registrabilnosti znamk na nacionalnih ravneh. Kot danes
               ugotavljamo je na tem področju bila pravna podlaga za sodelovanje uradov med sabo in
               uradov z OHIM-om šibka. Zelo zanimiv se nam pa zdi tudi predlog, ki se tiče prenosa
               pristojnosti iz OHIM-a na Evropsko komisijo, torej Evropska komisija želi na področju
               evropske blagovne znamke in tudi drugih področij prevzeti določene pristojnosti
               sedanjega urada. Problematično je tudi da bodo nacionalni interesi posameznih držav
               članic soočeni s predlogom ponovnega znižanja pristojbin za registracijo znamke
               skupnosti in se bo po mnenju mnogih držav članic s tem ogrožal obstoj nacionalnega
               sistema zaščite blagovnih znamk. Povedano zelo plastično. Evropska blagovna znamka
               oziroma blagovna znamka skupnosti kakor jo poznamo danes je za gospodarske subjekte
               izredno zanimiv inštrument in konkurira nacionalnim sistemom zaščite blagovnih znamk
               in s tem dodatnim poenotenjem in znižanjem pristojbin za evropsko blagovno znamko,
               seveda ta sistem postaja še bolj privlačen za gospodarske subjekte in s tem ogroža
               nacionalne sisteme blagovnih znamk, ki nekako koeksistirajo na trgu in evolucijsko
               zgleda, da bomo prišli v nekem obdobju do poenotenja.</p>
               <p>Kar se tiče stališč Republike Slovenije smo izražali določene pridržke. Predvsem
               menimo, da so pri nekaterih določbah potrebna dodatna pojasnila in pa natančnejše
               opredelitve obeh predlogov<stage type="mag"/> <stage>(nadaljevanje)</stage>
               aktov. Prvi odziv in splošna stališča so države članice že posredovale oziroma bodo
               jih posredovale še v bodoče. Na načelni ravni predlagane spremembe zasleduje pravo
               smer v smislu nadaljnjega razvoja sistema zaščite intelektualne lastnine na notranjem
               trgu in jih gre v tem kontekstu na načelni ravni podpreti. Kot pa lahko razberete
               tudi iz stališča k obema aktoma imamo pa določene pridržke, ki jih bomo potem na
               ravni delovnih skupin in končno na Svetu tudi poskušali uskladiti v korist naše
               države in predvsem v korist gospodarskih subjektov.</p>
               <p>Toliko na kratko. Seveda v kolikor so dodatna vprašanja tako glede direktive kot
               glede uredbe, pa smo na razpolago za pojasnitev.</p>
               <p>Hvala lepa.</p>
            </sp>
            <sp xml:id="SDT6-OZZEU-redna-63-2013-05-31.sp3">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala. Mag. Rožiču se zahvaljujem za obširno pojasnitev predloga in predstavitev
               stališč.</p>
               <p>Sama pa bom predstavila mnenje matičnega delovnega telesa kot članica Odbora za
               gospodarstvo. In sicer Odbor za gospodarstvo je predlog stališča obravnaval na
               omenjeni 31. nujni seji dne 23.5.2013. Po uvodni obrazložitvi predloga stališča do
               predloga direktive, ki se je nanašala tudi na predlog uredbe, so člani in članice
               odbora postavili nekaj vprašanj glede samega postopka registracije blagovnih znamk
               glede sodelovanja sodišč in urada ter kakšni bodo stroški tako spremenjenega sistema.
               Predstavniki vlade so pojasnili, da se stroški glede na celotno spremenjeno
               zakonodajo, torej direktivo in uredbo za slovensko gospodarstvo znižujejo. Seveda pa
               bodo nastali stroški pri posameznih organih in jih bo treba pokriti na drugačen
               način. Glede tega ima Slovenija tudi pridržke kakor tudi glede morebitnih zmanjšanih
               pravic strank v postopku, ker bo le ta upravni in ne več sodni. Odbor za gospodarstvo
               je po končani obravnavi sprejel mnenje, v katerem podpira predlog stališča in
               predlaga Odboru za zadeve Evropske unije kot pristojnemu odboru, da predlog stališča
               sprejme.</p>
               <p>Predlog stališča je na 9. seji 29.5.2013 obravnavala tudi Komisija Državnega sveta za
               mednarodne odnose in evropske zadeve in sprejela mnenje, ki ste ga prejeli. Za
               njegovo predstavitev prosim predsednika komisije dr. Janvita Goloba. Izvolite.</p>
            </sp>
            <sp xml:id="SDT6-OZZEU-redna-63-2013-05-31.sp4">

               <speaker>DR. JANVIT GOLOB:</speaker>

               <p>Hvala lepa, predsedujoča. Vsem prav lep pozdrav!</p>
               <p>Tako je, na 9. seji smo obravnavali oba dokumenta tako predlog stališča Republike
               Slovenije do predloga direktive Evropskega parlamenta in Sveta, prvič, o
               približevanju zakonodaje držav članic v zvezi z blagovnimi znamkami in drugič o
               spremembi uredbe Sveta o blagovni znamki skupnosti. Prav tako kot je državni sekretar
               povzel mnenje in stališče k obema predlogoma, prosim, da dovolite tudi meni, pa
               sledi. Na komisiji sveta sta s strani ministrstva in Urada za intelektualno lastnino
               nastopili gospe Irena Možek Grgurevič in gospa Katja Hafner lepo predstavili celotno
               problematiko. Državni svetniki so k temu pristopili z poglobljeno razpravo. In če
               povzamem eno izmed pomembnih točk, da je bilo v razpravi poudarjeno, da so blagovne
               znamke simbol moči nacionalnega gospodarstva. Pomembna je zavest o pomenu samih
               znamk, tudi za nacionalno kulturo ter o moči in vrednosti, ki jo lahko ima posamezna
               blagovna znamka, čemur pa mora slediti zagotavljanje pogojev za njihovo učinkovito
               ravnanje. Člani komisije smo poudarili, da se v Sloveniji premalo zavedamo pomena
               blagovnih znamk zato je potrebno njihovi vrednosti nameniti več ukrepov. V
               nadaljevanju smo se strinjali s pridržki, ki jih izraža tudi pričujoči dokument, in
               smatramo, da ti pridržki v svojem nadaljevanju izvajanja terjajo pojasnila in
               dopolnitve.</p>
               <p>Pa da zaključim k točki 1, da je Komisija za mednarodne odnose in evropske zadeve
               soglasno sprejela mnenje, da podpira predlog stališča Republike Slovenije do
               predlagane direktive Evropskega parlamenta in Sveta o približevanju zakonodaje držav
               članic v zvezi z blagovnimi znamkami.</p>
               <p>Hvala lepa.<stage type="mag"/>
               </p>
            </sp>
            <sp xml:id="SDT6-OZZEU-redna-63-2013-05-31.sp5">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala. Sedaj pa odpiram razpravo in prosim, da se prijavite k razpravi, želi kdo
               razpravljati?</p>
               <p>No, sama lahko začnem in sicer podpiram spremembe te direktive in uredbe, ki so
               predmet obravnave pri naslednji točki. Če na blagovne znamke pogledamo v kontekstu
               evropskega integracijskega procesa potem je potrebno poudariti, da ravno blagovne
               znamke predstavljajo prvi uspe Evropske unije na področju pravic intelektualne
               lastnine. Uskladitev zakonodaj držav članic leta 1989 in ustanovitev blagovne znamke,
               skupnosti leta 1994 sta omogočili druge vrste zaščite intelektualne lastnine kot sta
               na primer zaščita modelov in enotni patent.</p>
               <p>V zvezi s predlogom akta pa bi vseeno rada postavila nekaj vprašanj in sicer blagovna
               znamka skupnosti, to je po novem evropska blagovna znamka lahko postane resna
               konkurenca nacionalnim blagovnim znamkam. Ali ocenjujete, da lahko tudi v prihodnosti
               obe obstojita ali pa bo zaradi vpliva globalizacije vendarle evropska blagovna znamka
               izpodrinila nacionalno?</p>
               <p>Potem se mi postavlja tudi vprašanje ali predlagana zakonodaja posega tudi na
               področje zaščite geografskih označb, vezanih predvsem na kmetijske proizvode?
               Potrebno je poudariti, da so pristojnosti glede razveljavitve znamke, ki se iz
               Okrožnega sodišča prenašajo na Urad za intelektualno lastnino. Predvsem, kakšno je
               vaše mnenje oziroma mnenje pravosodne veje oblasti.</p>
               <p>In pa še eno vprašanje, pri obravnavi različnih dokumentov opažam in opažamo, da
               evropska komisija prevzema vse več nalog, tudi v predlogu uredbe se nekatere
               pristojnosti iz urada oziroma Agencije za blagovne znamke prenašajo na komisijo.
               Kakšno je pri tem stališče Vlade? Hvala.</p>
               <p>Ali bi še kdo želel razpravljati? Izvolite, mag. Rožič.</p>
            </sp>
            <sp xml:id="SDT6-OZZEU-redna-63-2013-05-31.sp6">

               <speaker>MAG. UROŠ ROŽIČ:</speaker>

               <p>Najlepša hvala za ta štiri vprašanja.</p>
               <p>Zdaj, kar se tiče prvi del, konkurenca med evropsko blagovno znamko in nacionalnim
               sistemom zaščite blagovnih znamk; Ne, ta predlog ne izključuje dvojnega sistema
               zaščite, torej tako zaščite evropske blagovne znamke kot zaščite nacionalnih
               blagovnih znamk. Potrebno se je pa zavedati, da je evropski sistem oziroma evropska
               blagovna znamka postaja tako postopkovno kot stroškovno izjemno dostopna, po drugi
               strani mogoče za zaščito blagovne znamke v vseh državah članicah z enim postopkom.
               Pomeni, da je sistem veliko bolj privlačen kot pa nacionalne blagovne znamke.</p>
               <p>Po našem mnenju bo seveda to povzročilo, da bo ta evropski sistem oziroma evropska
               blagovna znamka za tiste gospodarske subjekte, ki poslujejo ve večih državah
               članicah, torej ne le na nacionalnem nivoju seveda bolj zanimiv kot pa sistem
               nacionalnih zaščit.</p>
               <p>Za tiste gospodarske subjekte, ki so pa orientirani pretežno na nacionalne trge ali
               pa na tretje trge torej na izvozne trge pa ne. Vendarle, je pa potrebno se pa tudi
               zavedati, da je sistem evropske blagovne znamke zaradi svoje prenovitve oziroma
               privlačnosti, ki jo ta prinaša verjetno pričakovati, da bodo tudi gospodarski
               subjekti, ki delujejo samo doma, če smem grdo reči na zalogo registrirano evropsko
               blagovno znamko, ker jim bo več koristi na celotnem trgu prinesla.</p>
               <p>Tudi z zvezi s tem imajo države članice, bi rekel določene zadržke vendarle se tukaj
               je potrebno zavedati, da smo del Evropske unije, da prinaša ta sistem prednosti in bo
               verjetno čisto evolucijsko v nekem obdobju ta evropska blagovna znamka prevladala nad
               nacionalnimi blagovnimi znamkami. Vendar pravno formalno bosta sistema
               koeksistirala.</p>
               <p>Če grem naprej, kar se tiče geografskih označb in pa kmetijskih proizvodov, ki ste
               jih omenili, neposredno tega vpliva ni. Torej ta sistem, torej tako predlog direktive
               kot predlog uredbe se tega vprašanja neposredno ne dotikata in tudi neposredno tega
               vpliva ne bo. Seveda pa ta vpliv posredni bo <stage type="mag"/>
               <stage>(nadaljevanje)</stage> pa obstajal, to se je potrebno tudi zavedati. Ampak geografske označbe
               ostajajo še naprej in jih tukaj na noben način ne omejujemo in ne razveljavljamo.</p>
               <p>Kar se tiče prenosa pristojnosti iz sodne veje na upravno vejo oblasti pričakujemo
               tukaj zadostno razbremenitev sodnih postopkov, to pomeni, da bo pritisk na sodišča
               tudi s tem zmanjšan in pričakujemo hitrejše in cenejše odločanje v primeru
               razveljavitev blagovnih znamk. Govorim samo kar se tiče samih razveljavitev blagovnih
               znamk, torej pričakujemo, da bo postopek hitrejši. Res je, da so s tem procesne
               pravice prenašajo iz sodnega postopka v upravni postopek vendar po našem mnenju tudi
               upravni postopek omogoča dovolj veliko zaščito vsem strankam glede tega postopka.</p>
               <p>In pa še zadnja dilema, kar se tiče prenosa pristojnosti iz urada na evropsko
               komisijo moram pa povedati, da tukaj med vsemi državami članicami je nekako usklajeno
               soglasno stališče, da je ta prenos pristojnosti pretiran. Pomeni, da je ta prenos ali
               pa da to kar komisija želi sebi prenesti prevelik poseg v delovanje urada in tudi
               pričakujemo, da bo v temu pogledu uredba dodatno dopolnjena in da svet ne bo soglašal
               s predlogom Evropske komisije glede tako obsežnega prenosa pristojnosti na komisijo.
               Toliko na kratko.</p>
            </sp>
            <sp xml:id="SDT6-OZZEU-redna-63-2013-05-31.sp7">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala za odgovor.</p>
               <p>Želi še kdo razpravljati? Predlagam, da razpravo zaključimo in na glasovanje dajem
               predlog stališča, ki se glasi: Republika Slovenija načeloma podpira sprejem predloga
               direktive Evropskega parlamenta in sveta o približevanju zakonodaje držav članic v
               zvezi z blagovnimi znamkami, ob tem pa izraža določene pridržke, saj so pri nekaterih
               določbah potrebna pojasnila in natančnejše opredelitve. Prosim, da glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>In ugotavljam, da je stališče sprejeto.</p>
               <p>S tem končujem prvo točko</p>
               <p>In predlagam, d preidemo na <title>2. TOČKO DNEVNEGA REDA - TO JE PREDLOG STALIŠČA
                  REPUBLIKE SLOVENIJE DO PREDLOGA UREDBE EVROPSKEGA PARLAMENTA IN SVETA O SPREMEMBI
                  UREDBE SVETA O BLAGOVNI ZNAMKI SKUPNOSTI.</title>
               </p>
               <p>Gradivo k tej točki smo prejeli od Vlade, dne 17. 5. 2013 na podlagi prvega odstavka,
               4. člena Zakona o sodelovanju med Državnim zborom in Vlado o zadevah Evropske unije.
               Skrajni rok za obravnavo predloga stališča v Državnemu zboru je 31. 5. 2013. Gradivo
               je bilo v skladu z določili Poslovnika državnega zbora dodeljeno v obravnavo Odboru
               za zadeve Evropske unije kot pristojnemu odboru ter Odboru za gospodarstvo kot
               matičnemu delovnemu telesu. Slednjega je obravnaval na 31. nujni seji, dne 23. 5.
               2013 in sprejel mnenje, ki smo ga prejeli.</p>
               <p>Ker je mag. Uroš Rožič že predstavil predlog uredbe pri 1. točki predlagam, da
               najprej sama morda prestavim mnenje matičnega delovnega telesa.</p>
               <p>In sicer, Odbor za gospodarstvo je predlog stališča obravnaval na isti seji, dne 23.
               5. 2013. Uvodna predstavitev je bila podana že ob obravnavi predloga direktive h
               kateri smo pravkar sprejeli stališče Republike Slovenije. Odbor za gospodarstvo je
               brez razprave sprejel mnenje v katerem podpira predlog stališča Republike Slovenije
               do predloga zadevne uredbe in predlaga Odboru za zadeve Evropske unije kot
               pristojnemu odboru, da predlog stališča sprejme.</p>
               <p>Ali bi želel še kdo razpravljati k tej točki, glede na to, da je mag. Rožič še podal
               mnenje pri 1. točki? Želi še kdo razpravljati? Izvolite.</p>
            </sp>
            <sp xml:id="SDT6-OZZEU-redna-63-2013-05-31.sp8">

               <speaker>MITJA MERŠOL (PS PS):</speaker>

               <p>Hvala lepa gospa podpredsednica.</p>
               <p>Samo eno, čisto kratko pojasnilo ali pa kratko ilustracijo bi prosil morda; kako naj
               bi to izgledalo na enem konkretnem primeru, spreminjanja recimo nacionalne blagovne
               znamke v Evropsko? <stage type="mag"/> <stage>(nadaljevanje)</stage> Recimo
               nekega našega podjetja ali nekaj takšnega, kako naj bi to izgledalo? Samo to me
               zanima. Hvala.</p>
            </sp>
            <sp xml:id="SDT6-OZZEU-redna-63-2013-05-31.sp9">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala gospod Meršol za vprašanje. Izvolite, gospod Rožič za odgovor.</p>
            </sp>
            <sp xml:id="SDT6-OZZEU-redna-63-2013-05-31.sp10">

               <speaker>PODPREDSEDNICA ALEKSANDRA OSTERMAN:</speaker>

               <p>Najlepša hvala za vprašanje.</p>
               <p>Če dovolite bi poprosil gospod Hafnerjevo, ki se na uradu ravno s temi postopku
               ukvarja, točno kako bi ta postopek zamišljeno, da se bo spremenil. Bo verjetno znala
               bolj natančno pojasniti kot pa jaz. Hvala.</p>
            </sp>
            <sp xml:id="SDT6-OZZEU-redna-63-2013-05-31.sp11">

               <speaker>GOSPA HAFNER:</speaker>

               <p>Pozdravljeni še z moje strani.</p>
               <p>Sami predlogi direktive in uredbe postopkov kot takšnih bistveno ne spreminjajo. Že
               sedaj ima uporabnik možnost registracije tako slovenske blagovne znamke, ki velja na
               ozemlju Republike Slovenije kot evropske blagovne znamke, ki mu daje zaščito za
               celotno območje Evropske unije. Predlagane spremembe gredo v smeri usklajevanja, kar
               je za uporabnika bolje, saj bo poenoten sistem tako registracije evropske blagovne
               znamke kot slovenske blagovne znamke. Sama podjetja se bodo odločala kakšno zaščito
               imajo, ta možnost jim je še vedno prepuščena, glede na njihov trg oziroma na njihovo
               prodajo. Tako da, te določbe pravzaprav prinašajo samo dobro za slovenskega
               potrošnika. Tudi pri registraciji slovenske blagovne znamke.</p>
               <p>Tudi ta prenos pristojnosti iz sodišč na upravne organ je v večini držav že urejen
               tako. Prav tako ima blagovna znamka evropske skupnosti pristojnost odločati o teh
               postopkih, višja instanca pa so potem še sodišča, tako bi bilo tudi potrebno urediti
               pri nas, pritožbe ozirom tožbe zoper odločitve upravnih organov.</p>
               <p>Tako da bi ti postopki pravzaprav pocenili in pospešili sam postopek, kar bi bilo za
               uporabnika absolutno koristno.</p>
            </sp>
            <sp xml:id="SDT6-OZZEU-redna-63-2013-05-31.sp12">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala gospa Hafner za odgovor. Morda gospod Meršol, še? Želi podati dr. Golob še
               mnenje komisije morda?</p>
            </sp>
            <sp xml:id="SDT6-OZZEU-redna-63-2013-05-31.sp13">

               <speaker>DR. JANVIT GOLOB:</speaker>

               <p>Hvala lepa predsedujoča in še enkrat pozdrav vsem.</p>
               <p>Obravnavo smo vršili na enak način, kot je bilo to narejeno že prej in če povzamem je
               komisija za mednarodne odnose na svoji deveti seji soglasno sprejela mnenje, da
               podpira predlog stališča predlog stališča Republike Slovenije do predloga, to pot pa,
               uredbe evropskega parlamenta in sveta o spremembi uredbe sveta o blagovni znamki
               skupnosti. Hvala lepa.</p>
            </sp>
            <sp xml:id="SDT6-OZZEU-redna-63-2013-05-31.sp14">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala.</p>
               <p>Ali bi želel še kdo razpravljati če ne zapiram razpravo in predlagam, da damo na
               glasovanje predlog stališča, ki se glasi: Republika Slovenija načeloma podpira
               sprejem predloga uredbe evropskega parlamenta in sveta o spremembi uredbe sveta o
               blagovni znamki skupnosti. Ob tem pa izraža določene pridržke, saj so pri nekaterih
               določbah dodatna potrebna pojasnila ali natančnejše opredelitve. Prosim, da
               glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>In ugotavljam, da je stališče sprejeto.</p>
               <p>S tem končujemo 2. točko</p>
               <p>In prehajamo na <title>3. TOČKO DNEVNEGA REDA - TO JE ZASEDANJE SVETA EVROPSKE UNIJE ZA
                  PROMET, TELEKOMUNIKACIJE IN ENERGIJO, LUKSEMBURG 6. IN 7. 6. 2013.</title>
               </p>
               <p>Gradivo k tej točki smo prejeli od Vlade, dne 30. 5. 2013 na podlagi 8. člena Zakona
               o sodelovanju med Državnim zborom in Vlado o zadevah Evropske unije.</p>
               <p>Prosim mag. Bojana Babiča, državnega sekretarja na Ministrstvu za infrastrukturo in
               prostor, da nam predstavi izhodišča. Izvolite.</p>
            </sp>
            <sp xml:id="SDT6-OZZEU-redna-63-2013-05-31.sp15">

               <speaker>MAG. BOJAN BABIČ:</speaker>

               <p>Dober dan. Spoštovane, spoštovani.</p>
               <p>Republika Slovenija je določila predlog izhodišč Republike Slovenije na podlagi 49.
               člena Poslovnika Vlade Republike Slovenije za udeležbo delegacije Republike Slovenije
               na svetu Evropske unije <stage type="mag"/> <stage>(nadaljevanje)</stage> za
               promet, telekomunikacijo in energijo, ki se bo odvijal 6. in 7. 6. 2013 v
               Luksemburgu. Izhodišča se nanašajo na področje telekomunikacije in področje energije,
               ker predvsem na področju telekomunikacije so predvsem predlogi direktiv, ki so
               relativno občutljivi predvsem s področja človekovih pravic bi predlagal, da kolegica,
               mag. Damjan podrobno predstavi predloge s področja telekomunikacije.</p>
            </sp>
            <sp xml:id="SDT6-OZZEU-redna-63-2013-05-31.sp16">

               <speaker>PODPREDSEDNICA ALEKSANDRA OSTERMAN:</speaker>

               <p>Se lahko predstavite za magnetogram, hvala.</p>
            </sp>
            <sp xml:id="SDT6-OZZEU-redna-63-2013-05-31.sp17">

               <speaker>MAG. MARUŠA DAMJAN:</speaker>

               <p>Seveda, moje ime je Maruša Damjan, prihajam iz Ministrstva za izobraževanje, znanost
               in šport in sicer iz direktorata za informacijsko družbo, ki je skrbni večine
               dosjejev, ki bodo obravnavani na tokratnem zasedanju sveta.</p>
               <p>Rada bi se samo opozorila, da ko smo pripravljali izhodišča za obravnavo na vladi še
               dnevni red za posvetovanje ni bil do konca potrjen. Praktično potrditev dnevnega reda
               je bila v petek, na Koreperiju<stage>/?/</stage>, 28. 5. in sprememba bistvena je v tem, da ni
               predvidena praktična... Je pri vseh točkah dnevnega reda predvideno le poročilo o
               napredku, politična razprava orientacijska je predvidena le v ne zakonodajnem delu in
               sicer na temo digitalna agenda za Evropo, naloga komunikacijskega in
               informacijsko-komunikacijskega sektorja. Države članice so tudi vprašanja za to
               razpravo dobile pravzaprav šele v petek, tako da bomo izhodišča delegaciji pripravili
               v naslednjem tednu, v začetku, v ponedeljek, torek. Bistveno pa je v tem, zakaj nismo
               tako hiteli? Zato, ker smo dobili nekako namig, da ni predvidena preširoka razprava,
               ideja je v tem, da bi podpredsednica evropske komisije, gospa Nelly Kres<stage>/?/</stage>, ki je
               odgovorna za izvajanje evropske digitalne agende prestavila nekaj idej oziroma
               spodbudila razpravo v to smer, kaj storiti, da bi se pospešila vzpostavitev enotnega
               digitalnega trga in da bodo doseženi cilji evropske digitalne agende, saj kot kaže na
               kar nekaj področjih ne bodo doseženi v času, ki je bil v prvotnem dokumentu
               predviden.</p>
               <p>Evropska komisija je nekaj preusmeritev že v lanskem letu sprejela, glede na zaostren
               gospodarski položaj in ključni dve vprašanji o katerih želi gospa Kresova
               razpravljati je kako v čim večji meri izkoristiti potencial IKT industrije in pa
               razpravo želi spodbuditi z vidika izvajanja programa sprostitve radijskega spekter,
               skratka kako spodbuditi še... Čim bolj izkoristiti to za mobilne elektronske
               komunikacije.</p>
               <p>Dosjeji, ki bodo obravnavani in, ki bodo predstavljiv, poročilo o napredku se
               pravzaprav vsi nanašajo na cilje, ki izhajajo iz nalog, ki izhajajo iz evropske
               digitalne agende. Nekako bi jih lahko združila v tri skupine, prva skupina sta dva
               dokumenta, ki se nanašata na povečanje zaupanja v čezmejne elektronske transakcije in
               elektronsko poslovanje na enotnem digitalnem trgu. Prvi je predlog direktive
               Evropskega parlamenta in sveta o ukrepih zagotavljanja visoke skupne varnosti omrežij
               in informacij v Uniji.</p>
               <p>Ta dokument je res prišel... V obravnavo je bil pristavljen šele februarja, je v
               začetku. Sam dokument se nanaša pravzaprav na kibernetsko varnosti in zagotavljanje,
               bom rekla vendar ne v najožjem smislu, gre za zagotavljanje informacij širše.
               Predvideva koordinacijo ključni principi, na katerih temelji so izboljšanje
               pripravljenosti na nacionalni ravni, ker so med državami <stage type="mag"/> <stage>(nadaljevanje)</stage> prevelike razlike. Vzpostaviti primeren sistem
               sodelovanja med pristojnimi organi in pa zagotoviti, da se bo tudi zasebni sektor na
               ključnih področjih kot so banke, borze, transport, proizvodnja energije, razvije to
               ustrezno kulturo obvladovanja in upravljanja tveganj in izboljša izmenjavo informacij
               o incidentih z javnim sektorjem.</p>
               <p>Ta dokument na ta predlog... Pač odprtih je še izredno veliko vprašanj, Slovenija je
               vložila proučitveni pridržek je pa razprava res še v čistem začetku.</p>
               <p>Potem drugi dokument je predlog uredbe Evropskega parlamenta in sveta o elektronski
               identifikaciji in skrbniških storitvah za elektronske komunikacije na notranjem trgu.
               Ta dokument, prvo besedilo predloga je bilo že predstavljeno na temu telesu in je
               bilo že sprejeto takrat stališče do Slovenije vloži proučitveni pridržek. to je
               vložilo toliko držav članic in se je izkazalo da je toliko različnih nejasnosti, da
               seje potem v času ciprskega predsedovanja, napredka na temu dosjeju praktično ni
               bilo, tako da se je irsko predsedstvo odločilo za drugačen, razdelilo je obravnavo na
               posamezne sklope vsebinske in imeli so željo, da bi do tega sveta zaprli in vsaj prvi
               sklop, ki se nanaša na elektronsko identiteto ampak enostavno ni prišlo do te faze,
               da bi lahko bili že tukaj nekako ministrski zaključki. Tako da bo samo predlog
               poročila o napredku.</p>
               <p>Potem sta dva dokumenta, naslednja dva, ki se nanašata na infrastrukturo in storitve.
               Prvi je predlog Uredbe Evropskega parlamenta in sveta o smernicah za vsa evropska
               telekomunikacijska omrežja. Ta dokument je del paketa ukrepov okoli inštrumenta za
               povezovanje Evrope, ki je bil namenjen spodbujanju privatnih investicij v
               infrastrukturo, tako na področju prometa, energetike in telekomunikacij. Ta prvotni
               predlog, ki je bil že obravnavan in tudi predstavljen temu telesu je praktično v
               celoti predrugačen in besedilo spremenjeno zaradi hujšega reza sredstev, ki je bil na
               temu segmentu kot posledica sprejetja s proračuna za naslednje večletno finančno
               obdobje iz predvidenih 9,2 milijarde evrov za področje telekomunikacij v okviru
               inštrumenta za povezovanje Evrope je bilo to zmanjšano samo na 1 milijardo, kar
               praktično ne zadošča niti zadosti za tisto kar je bilo prvotno predvideno za
               infrastrukturo elektronskih storitev, evropskih, kaj šele za širokopasovna omrežja.
               Tako da smo v petek dobili predlog povsem predrugačenega besedila na katerega
               stališče še pripravljamo, ga nismo še uspeli proučiti. Tudi tukaj bo samo
               informacija.</p>
               <p>Drugi dokument je predlog na temu področju predlog uredbe o ukrepih za znižanje
               stroškov z izrazno visoko hitrostnih elektronskih komunikacijskih omrežij. Tukaj
               praktično ni nikakršnih problemov, ker večina teh ukrepov, ki jih je Evropska
               komisija predlagala je Slovenija že z novim Zakonom o elektronskih komunikacijah že v
               naš pravni red uvedla, tako da tukaj ne pričakujemo nobene polemične razprave.</p>
               <p>Potem je naslednji dokument, ki je tudi v smislu spodbuditve enotnega digitalnega
               trga in povečanja konkurenčnosti evropskega gospodarstva. Je pa predlog direktive
               evropskega parlamenta in sveta o dostopnosti spletnih strani organov javnega
               sektorja. Ta dokument, mislim čeprav se sklicuje na zagotavljanje in pravzaprav
               izpolnjevanje zavez, ki so jih države članice podpisale s pristopom konvencije o
               pravicah invalidnih oseb. Gre dejansko za to, da bi se vzpostavili standardi,
               določili standardi za te spletne strani organov javnega sektorja in da bi potem
               industrija lahko pripravila rešitve in bila bolj konkurenčna. Tukaj se polemizira
               predvsem v roku za prenos tega v zakonodajni red držav članic in predvsem tudi
               smiselnosti tega, ker <stage type="mag"/> <stage>(nadaljevanje)</stage> je
               povezano z izrednimi stroški. Tudi do leta 2015, sredi leta 2015 bi morali praktično
               vse storitve in spletne strani, ki so dostopni preko portala e-uprava in pa tudi kar
               se tiče storitev iz zdravja dvigniti na standard, ki bi bil tukaj usklajen in
               zahtevan in to je povezano s precejšnjimi stroški. Zato mislim, da ta dosje ne bo ena
               izmed prioritet litvanskega predsedstva.</p>
               <p>Kar pa se tiče razprave v okviru ne zakonodajnega dela sem pa povedala že v katero
               smer, tako da mislim, da glede... Še to bi mogla povedati že na začetku, da je v
               delegaciji mislim da zaradi tega, ker gre samo za predlog poročila. Bil je predviden
               tudi direktor direktorata za informacijsko družbo vendar bodo to zdaj krili v celoti
               predstavniki stalnega predstavništva Republike Slovenije v Bruslju.</p>
            </sp>
            <sp xml:id="SDT6-OZZEU-redna-63-2013-05-31.sp18">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala za izčrpno predstavitev mag. Maruša Damjan.</p>
               <p>Preden pa začnem razpravo bi rada poudarila, da smo večino zadev na odboru že
               obravnavali, ob 10.00 začnemo z izredno sejo Državnega zbora in morda smo malo bolj
               racionalni s časom.</p>
               <p>Rada bi tudi čestitala mag. Babiču za včerajšnje imenovanje na mesto sekretarja na
               Ministrstvu za infrastrukturo in prostor in se nadejam uspešnega sodelovanje
               vnaprej.</p>
               <p>Kar pa zadeva udeležbo predstavnice Ministrstva za izobraževanje, znanost in šport bi
               prosila, da se naslednjič zagotovi udeležba nekoga iz ministrstva na današnjem
               sestanku kot to veleva Poslovnik Državnega zbora.</p>
               <p>Sedaj pa odpiram razpravo, želi kdo razpravljati? Če ne želi potem dajem na
               glasovanje predlog sklepa, ki se glasi: Odbor za zadeve Evropske unije se je seznanil
               z izhodišči za udeležbo delegacije Republike Slovenije na sveta Evropske unije za
               promet, telekomunikacije in energijo, ki bo v Luksemburgu 6. in 7. junija 2013 in jih
               podprl. Prosim, da glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>In ugotavljam, da je sklep sprejet.</p>
               <p>S tem končujemo 3. točko</p>
               <p>In prehajamo na <title>4. TOČKO DNEVNEGA REDA - TO JE ZASEDANJE SVETA EVROPSKE UNIJE ZA
                  PRAVOSODJE IN NOTRANJE ZADEVE, LUKSEMBURG 6. IN 7. JUNIJ 2013.</title>
               </p>
               <p>Gradivo k tej točki smo prejeli od Vlade, dne 30. 5. 2013 na podlagi 8. člena Zakona
               o sodelovanju med Državnim zborom in Vlado o zadevah Evropske unije.</p>
               <p>Prosim gospo Tino Brecelj, državno sekretarko na Ministrstvu za pravosodje in gospoda
               Boštjana Šefica, državnega sekretarja na Ministrstvu za notranje zadeve in javno
               upravo, da nam predstavi izhodišča. Izvolite, gospa Tina Brecelj.</p>
            </sp>
            <sp xml:id="SDT6-OZZEU-redna-63-2013-05-31.sp19">

               <speaker>TINA BRECELJ:</speaker>

               <p>Hvala predsedujoča za besedo, spoštovane poslanke in poslanci, ostali prisotni. Lepo
               pozdravljeni.</p>
               <p>Na zasedanju v prihodnjem tednu bodo obravnavani naslednji zakonodajni predlog: Kot
               prvi, predlog uredbe evropskega parlamenta in sveta o varstvu posameznikov pri
               obdelavi osebnih podatkov in o prostem pretoku takšnih podatkov.</p>
               <p>Gre za zelo pomembno reformo, pravnega okvira varstva osebnih podatkov, ki se nanaša
               zlasti na obveščanje posameznikov o odkritih kršitvah zavarovanja njihovih osebnih
               podatkov, vsebuje pa tudi uvedbo zahteve o vgrajenem varstvu osebnih podatkov v
               sredstva informacijske tehnologije in uvedbo obveznosti izvedbe, ocene vplivov, na
               varstvo osebnih podatkov. Bistvene spremembe so predlagane za področje presoje učinka
               rizičnih tehnologij, biometrije, pravice biti pozabljen in do izbrisa, pravice otrok
               in pravice njihovih staršev, obveznosti obveščanja posameznika o kršitvah,
               zavarovanja osebnih podatkov.</p>
               <p>Predlog uredbe je prioriteta komisarke Reding<stage>/?/</stage>, ki želi, da bi svet čim prej
               dosegel splošni <stage type="mag"/> <stage>(Nadaljevanje)</stage> pristop o
               predlogu uredbe zato irsko predsedstvo predlog tudi prednostno obravnava.</p>
               <p>Republika Slovenija se načeloma strinja z reformo varstva podatkov, saj je potrebno
               posodobiti pravni okvir, ki je že iz leta 1995, hkrati pa Republika Slovenija v tej
               fazi izraža mnenje, da je potrebna previdnost. Namreč, preuranjeno je še, da bi se
               Republika Slovenija lahko strinjala z rešitvami, kot jih predlaga predsedstvo saj jih
               je potrebno proučiti v celotnem kontekstu predloga uredbe. Zato bi se lahko Slovenija
               morda le pogojno strinjala z vsemi predlogi. Poleg tega še naprej ohranjamo svoje
               splošne pridržke na predlog uredbe.</p>
               <p>Nadaljujem s predlogom direktive Evropskega parlamenta in sveta o boju proti
               goljufijam, ki škodijo finančnim interesom Unije z uporabo kazenskega prava. Na
               zasedanju naj bi pravosodni ministri dosegli splošni pristop o predlogu direktive
               Evropskega parlamenta in sveta o boju proti goljufijam, ki škodijo finančnim
               interesom unije z uporabo kazenskega prava. Na podlagi splošnega pristopa se bodo
               nato začela pogajanja med Evropskim parlamentom in svetom pod prihodnjim litvanskim
               predsedovanjem.</p>
               <p>Predlog direktive se navezuje tudi na prihodnji predlog Evropske komisije glede
               vzpostavitve evropskega javnega tožilca. Republika Slovenija pozdravlja splošni
               pristop in si želi čimprejšnji sprejem direktive, saj bodo skupni, minimalni,
               kazenskopravni standardi za zaščito finančnih interesov Evropske unije zagotovili
               enakovredno zaščito finančnih interesov unije v vseh državah članicah. Na ta način bo
               dosežena boljša zaščita javnih sredstev unije ter posledično zmanjšana škoda, ki
               nastaja v proračunu zaradi goljufij in podobnih protipravnih dejanj.</p>
               <p>Med zakonodajnimi predlogi bo obravnaval tudi predlog uredbe Evropskega parlamenta in
               sveta o uvedbi evropskega naloga za zamrznitev bančnih računov, z namenom olajšanja
               čezmejne izterjave dolgov v civilnih in gospodarskih zadevah. Predsedstvo predlaga
               orientacijsko razpravo glede ravnovesja pravic upnika in dolžnika, ki bo
               predstavljala usmeritve za nadaljnje delo na zadevni uredbi. Glavni cilj uredbe je
               uvesti samostojni evropski postopek za zamrznitev bančnih računov dolžnikov na
               podlagi enakih pogojev ne glede na državo v kateri ima sedež pristojno sodišče.
               Uredba bo tako zagotovila, da dolžnik ne bo mogel umakniti sredstev iz svojega
               računa. S tem bo bistveno olajšana čezmejna izvršba in zagotovljena učinkovita
               čezmejna izterjava dolgov. </p>
               <p>V Sloveniji pozdravljamo ustanovitev samostojnega postopka, ki bo omogočil zamrznitev
               bančnih računov dolžnika in preprečil le-temu, da bi umaknil sredstva z računa, pred
               začetkom sodnega postopka, med sodnim postopkom ali tudi po pridobitvi sodne odločbe.
               Pri tem poudarjamo, da je potrebno zagotoviti ustrezno ravnovesje med pravicami in
               interesi dolžnika na eni strani in pravicami in interesi upnika na drugi starin, da
               bo instrument dovolj učinkovit in privlačen za upnike, hkrati pa bo preprečeval
               zlorabe ter zadostno varoval položaj dolžnika.</p>
               <p>Naj omenim še predlog sprememb in dopolnitev uredbe sveta o postopkih v primeru
               insolventnosti. Temeljni cilj Republika Slovenija podpira, namreč temeljni cilj je
               predvsem zasledovanje, večje učinkovitosti in preglednosti čezmejnih insolventnih
               postopkov s tem pa zagotavljaje nemotenega delovanja notranjega trga ter odpornost za
               gospodarske krize. Pri tem poudarjamo, da je nujna izbira ustreznih instrumentov za
               dosego opisanega cilja. Potrebno je jasno opredeliti posamezne pravne pojme in
               premišljeno določiti obseg njihovega učinkovanja. Republika Slovenija ni naklonjena
               širitvi pooblastil upraviteljev, ima pa tudi pomisleke o predlagani ureditvi
               hibridnih in sekundarnih postopkov. Uvedbo evropskega insolventnega registra pa močno
               podpiramo.</p>
               <p>Zaključujem s predlogom uredbe Evropskega parlamenta in sveta o spodbujanju <stage type="mag"/> <stage>(nadaljevanje)</stage> prostega gibanja državljanov in
               podjetij s poenostavitvijo sprejemanja nekaterih javnih listin v Evropski uniji ter o
               spremembi uredbe. Komisija bo ministrom predstavila predlog uredbe tako področje
               uredbe zajema predvsem javne listine, ki so jih izdali organi držav članic ter imajo
               uradno dokazno vrednost v zvezi z rojstvom, smrtjo, imenom, sklenitvijo zakonske
               zveze ali registracijo partnerske skupnosti, starševstvom, posvojitvijo, stalnim
               prebivališčem, državljanstvom, nacionalnostjo, nepremičninami, pravnim statusom in
               zastopanjem gospodarskih družb oziroma drugih oblik podjetij, pravicami intelektualne
               lastnine in odsotnostjo kazenske evidence.</p>
               <p>Predlog v bistvu vzpostavlja sklop pravil o tem, da za te javne listine ni potrebna
               legalizacija ali podoben postopek. Predvideva tudi poenostavitev drugih formalnosti v
               zvezi s čezmejnih sprejemanjem javnih listin in sicer overjenih kopij in overjenih
               prevodov. Za zagotovitev verodostojnosti javnih listin, ki prihajajo iz ene države
               članice v drugo uvaja učinkovito in varno upravno sodelovanje, ki temelji na
               informacijskem sistemu za notranji trg, ki je bil ustanovljen z uredbo, številka
               1024/2012. Predlog uvaja tudi večjezične standardne obrazce Unije. Republika
               Slovenija pozdravlja predlog uredbe, ni pa še uradnega stališča.</p>
               <p>Naj za konec še povem, da bo predsedstvo ministre na zasedanju informiralo tudi o
               trenutnih zakonodajnih in ne zakonodajnih predlogih.</p>
               <p>Na koncu bi rada še dala informacijo, da se bo s strani Ministrstva za pravosodje v
               bistvu se bo zgodila sprememba v sestavi delegacije, namesto ministra, dr. Senka
               Pličaniča se bom zasedanja udeležila sama, ker je minister v tistem času v bistvu
               zaseden s predstavitvijo predlogov Zakona o sodiščih in Zakona o sodniški službi na
               seji Vlade, oziroma zastopanjem obeh predlogov.</p>
               <p>Hvala lepa.</p>
            </sp>
            <sp xml:id="SDT6-OZZEU-redna-63-2013-05-31.sp20">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala. Gospe Tini Brecelj se zahvaljujem za predstavitev.</p>
               <p>Preden pa besedo dajem gospodu Boštjanu Šeficu bi rada poudarila, da izkoristimo teh
               deset minut do izredne seje, ker v nasprotnem bomo morali nadaljevati po izredni
               seji. Izvolite, imate besedo gospod Šefic.</p>
            </sp>
            <sp xml:id="SDT6-OZZEU-redna-63-2013-05-31.sp21">

               <speaker>BOŠTJAN ŠEFIC:</speaker>

               <p>Najlepša hvala gospa podpredsednica.</p>
               <p>Jaz bom izjemno kratek, ker mislim da ste v gradivu dobili vsa stališča vlade do vseh
               vprašanj, ki se bodo obravnavala na svetu za pravosodje in notranje zadeve. Poleg
               tega smo nekatere direktive že obravnavali tudi na temu odboru, zavzeli stališča tako
               da mislim, da tudi to ni potrebno ponavljati.</p>
               <p>Morda bi izpostavil kot novost samo to, da je pri področju upravljanja Schengena<stage>/?/</stage> v
               vmesnem času, da so potekala zelo intenzivna usklajevanja, dogovori, tako da so
               praktično ti pridržki, ki jih je imela Republika Slovenija oziroma razloge za te
               pridržke bi v razpravi ustrezno pojasnjeni in mislim, da bo lahko Slovenija seveda
               dala, bom rekel soglasje k tem dokumentom.</p>
               <p>Morda še to, največ razprave pričakujemo ravno v zvezi s položajem euro pola in
               C-pola<stage>/?/</stage>, to kar smo že na predhodnih sejah obravnavali in pa seveda vprašanjem
               zmanjševanja groženj, ki jih predstavljajo predvsem te strukture ali pa bom rekel
               tuji borci, ki se nahajajo zdaj v raznih kriznih žariščih in seveda se vračajo potem
               v države Evropske unije. Tukaj Slovenija zelo podpira aktivnost koordinatorjev, gre
               za proti terorizem na nivoju Evropske unije, tako da se zavzemamo, da bi v nadaljnjih
               postopkih čim več konkretnih ukrepov in aktivnosti s tudi dogovorili.</p>
               <p>Med temami še izpostavljam seveda področje migracij in pa zahtevo štirih<stage type="mag"/> <stage>(nadaljevanje)</stage> ministrov, predvsem torej
               Avstrije, Nemčije, Nizozemske in Velike Britanije, ki so zahtevali obravnavo, bom
               rekel, teme oziroma vprašanja prostega pretoka oseb in seveda problematiki
               izkoriščanja tega instituta, ki se nanaša tako na državljane Evropske unije kot
               državljane tretjih držav.</p>
               <p>Toliko mogoče res, samo dva, tri poudarke sicer pa, če bo kakšno vprašanje.
               Hvala.</p>
            </sp>
            <sp xml:id="SDT6-OZZEU-redna-63-2013-05-31.sp22">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala.</p>
               <p>Rada bi samo povedala, da stališče glede uredbe Evropskega parlamenta in sveta o
               agenciji Evropske unije za sodelovanje na področju kazenskega pregona in
               usposabljanja še ni bilo sprejeto, ker bo obravnavano na 64. nujni seji, naslednji
               petek v Državnemu zboru.</p>
               <p>Sedaj pa bi prišla na razpravo, tako da odpiram razpravo in dajem besedo gospe Kos,
               izvolite.</p>
            </sp>
            <sp xml:id="SDT6-OZZEU-redna-63-2013-05-31.sp23">

               <speaker>SAŠA KOS (PS PS):</speaker>

               <p>Hvala za besedo, gospa podpredsednica. Lep pozdrav vsem prisotnim.</p>
               <p>Gospa Brecljeva, mene zelo veseli, da se na področju pravosodja premika v to smer
               kakršno ste obeležila. Namreč, ker dejansko moje izhodišče oziroma miselnost je, da
               ko bo na področju pravosodja red bo potem zaupanje ljudi bistveno, bistveno večje.
               Torej, menim, da je pravosodje tisti inštrument, ki dejansko vliva zaupanje v ljudeh,
               torej sistem mora delovati, ker kot vemo, v preteklosti je bilo to zelo ohlapno. Meni
               še zdaleč to ni bilo nikoli všeč in zdaj, kot vidim pa vi delate na temu področju in
               me zelo veseli, da se to dogaja. Hvala lepa.</p>
            </sp>
            <sp xml:id="SDT6-OZZEU-redna-63-2013-05-31.sp24">

               <speaker>PODPREDSEDNICA ALEKSANDRA OSTERMAN:</speaker>

               <p>Izvolite, imate besedo gospa Brecelj.</p>
            </sp>
            <sp xml:id="SDT6-OZZEU-redna-63-2013-05-31.sp25">

               <speaker>TINA BRECELJ:</speaker>

               <p>Se vam zahvaljujem za vaše mnenje, tako da se strinjam z vami. Tudi sama nekako
               razmišljam oziroma verjamem, delujoče pravosodje oziroma zagotovljena vladavina prava
               je tisto kar državi tudi omogoča konkurenčnost in delovanje vseh njenih podsistemov. </p>
               <p>Tako da se popolnoma strinjam z vami, hvala lepa.</p>
            </sp>
            <sp xml:id="SDT6-OZZEU-redna-63-2013-05-31.sp26">

               <speaker>PODPREDSEDNICA ALEKSANDRA OSTERMAN:</speaker>

               <p>Želi še kdo razpravljati? Če ne bi morda sama še eno vprašanje za gospo Brecelj in
               glede pristopa EU k evropski konvenciji o človekovih pravicah me zanima, če je bil
               osnutek sporazuma o pristopu že posredovan v mnenje sodišča Evropske unije in kakšno
               mnenje bo po mnenju Vlade to sodišče do tega osnutka sporazuma zavzelo? In ali so že
               znana kakšna preliminarna stališča in kakšni so neformalni odzivi s strani vseh
               vpletenih akterjev? Bi prosila za odgovor.</p>
            </sp>
            <sp xml:id="SDT6-OZZEU-redna-63-2013-05-31.sp27">

               <speaker>TINA BRECELJ:</speaker>

               <p>Hvala lepa za vprašanje. Tukaj bom pa prosila kolega, gospoda Movrina in gospo
               Kavšek, ki je to prav njuno področje, če lahko podata odgovor. Hvala lepa.</p>
            </sp>
            <sp xml:id="SDT6-OZZEU-redna-63-2013-05-31.sp28">

               <speaker>PODPREDSEDNICA ALEKSANDRA OSTERMAN:</speaker>

               <p>Prosim, za kratek odgovor.</p>
            </sp>
            <sp xml:id="SDT6-OZZEU-redna-63-2013-05-31.sp29">

               <speaker>GOSPOD MOVRIN:</speaker>

               <p>Hvala za besedo.</p>
               <p>V zvezi s tem osnutkom moram reči, da nimam trenutno informacije ali je bilo že
               posredovano ali ne, je pa naše stališče v bistvu, stališče Slovenije ves čas v
               povezavi s tem pristopom konstruktivno. Se pravi smo v skupini tistih držav, ki smo
               pristop podpiramo aktivno.</p>
               <p>Glede tega osnutka v kateri fazi je zdaj vas pa lahko obvestimo naknadno. Hvala.</p>
            </sp>
            <sp xml:id="SDT6-OZZEU-redna-63-2013-05-31.sp30">

               <speaker>PODPREDSEDNICA ALEKSANDRA OSTERMAN:</speaker>

               <p>Hvala za odgovor.</p>
               <p>Glede na to, da nimamo več razpravljavcev dajem na glasovanje predlog sklepa, ki se
               glasi: Odbor za zadeve Evropske unije se je seznanil z izhodišči za udeležbo
               delegacije Republike Slovenije na zasedanje sveta Evropske unije za pravosodje in
               notranje zadeve, ki bo v Luksemburgu 6. in 7. junij 2013 in jih podprl. Prosim, da
               glasujemo.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>In ugotavljam, da je sklep sprejet.</p>
               <p>S tem končujemo 4. točko 63. seje Odbora za zadeve Evropske unije<stage type="mag"/> <stage>(nadaljevanje)</stage> in vam vsem skupaj želim lep dan še naprej.
                  Hvala. <stage type="time">Seja je bila zaključena 31. maja 2013 ob 9.58.</stage>
               </p>
            </sp>
         </div>
      </body>
   </text>
</TEI>
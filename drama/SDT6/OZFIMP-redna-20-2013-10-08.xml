<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-redna-20-2013-10-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">1474EFF055E6D99CC1257D1F005A7B39</idno>
               <idno type="custom" subtype="day">EF2F29A7625A054FC1257BFF00264526</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=EF2F29A7625A054FC1257BFF00264526</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-redna-20-2013-10-08.OZFIMP" n="20">
               <name>redna seja</name>
               <date when="2013-10-08"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-redna-20-2013-10-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-redna-20-2013-10-08.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">20. seja</stage>
            <stage type="date">(8. oktober 2013)</stage>
            <stage type="chairman">Sejo je vodil Bojan Starman, predsednik odbora.</stage>
            <stage type="time">Seja se je pričela ob 15.08. </stage>
            


            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Lep pozdrav vsem skupaj! Pričenjam 20. sejo Odbora za finance in monetarno
               politiko.</p>
               <p>Opravičil se je gospod Roberto Battelli. Namesto poslanca Aljoše Jeriča je na seji
               poslanka Lejla Hercegovac, namesto poslanke Renate Brunskole pa je prisoten Brane
               Golubović, s pooblastili.</p>
               <p>S sklicem seje ste prejeli naslednji dnevni red:</p>
               <p>1. Predlog zakona o spremembah in dopolnitvah Zakona o uravnoteženju javnih
               financ,</p>
               <p>2. Zakon o poroštvu Republike Slovenije za obveznosti iz 3. okvirnega kredita, ki ga
               najamejo Ekosklad, Slovenski okoljski javni sklad pri Evropski investicijski banki za
               financiranje okoljskih projektov,</p>
               <p>3. Poročilo Slovenske odškodninske družbe o upravljanju kapitalskih naložb za mesec
               julij 2013 <stage>(EPA 1439-VI)</stage>.</p>
               <p>Naknadno ste bili 7.10.2013 obveščeni o širitvi dnevnega reda z naslednjo, 2.a točko:
               Predlog stališča Republike Slovenije do Predloga direktive Sveta o spremembi direktiv
               2006/112/ES in 2008/118/ES, kar zadeva najbolj oddaljene francoske regije in zlasti
               Mayotte <stage>(EPA 1490-VI/EU-U/512)</stage>. Ker v poslovniško določenem roku nismo prejeli
               predlogov za spremembo dnevnega reda, je določen, kot je bil predlagan s sklicem
               seje, vključno z razširitvijo.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O URAVNOTEŽENJU JAVNIH FINANC (EPA 1308-VI).</title>
               </p>
               <p>Predlog zakona je Državnemu zboru v obravnavo 4.7.2013 predložila skupina volivk in
               volivcev na pobudo Zveze veteranov vojne za Slovenijo in Zveze policijskih veteranov
               Društva Sever. </p>
               <p>K obravnavi te točke so vabljeni: Ministrstvo za finance, Ministrstvo za delo,
               družino, socialne zadeve in enake možnosti, Zveza veteranov vojne za Slovenijo, Zveza
               policijskih veteranskih društev Sever ter Zakonodajno-pravna služba.</p>
               <p>Prejeli smo dodatno gradivo k predlogu zakona, in sicer mnenje Zakonodajno-pravne
               službe z dne 24.9.2013, mnenje Vlade z dne 26.7.2013 ter mnenje Komisije Državnega
               sveta za gospodarstvo, obrt, turizem in finance z dne 4.10.2013.</p>
               <p>Rok za vložitev amandmajev se je iztekel 2.10.2013. Kvalificirani predlagatelji k
               predlogu zakona niso vložili amandmajev.</p>
               <p>Pričenjam <title>drugo obravnavo</title> predloga zakona.</p>
               <p>Besedo dajem predstavniku predlagateljev Zveze veteranov vojne za Slovenijo. <stage>(Ga ni.)</stage>
               Predstavnik Zveze policijskih veteranskih društev Sever? <stage>(Ga ni.)</stage></p>
               <p>Besedo za dodatno obrazložitev dajem predstavnici Zakonodajno-pravne službe, gospe
               mag. Metodi Hrovat Pirnat. Precej obširno obrazložitev smo prejeli, zato prosim, da
               jo na kratko povzamete.</p>
            </sp>
            <sp who="SDT6:HrovatPirnatMetoda">

               <speaker>MAG. METODA HROVAT PIRNAT:</speaker>

               <p>Hvala lepa za besedo.</p>
               <p>Naše mnenje je resda,  kot je
               bilo povedano, obširno, predvsem zaradi tega, ker so bili pričakovani amandmaji.
               Torej, predlog zakona bi bilo treba precej popraviti, vendar se mi zdi na mestu, da
               vsaj zelo skrajšano povem vsebino našega mnenja.</p>
               <p>K 1. členu je treba povedati, da ima zakon takšne nomotehnične pomanjkljivosti in
               neustrezno normiranje, da ne bo dosegel cilja, ki bi ga predlagatelj želel doseči.
               Vrnitev pravice do polnega doplačila zdravstvenih storitev za vse vojne veterane po
               koncu krize, tudi za tiste, ki ne izpolnjujejo pogoja za veteranski dodatek. V 1.
               členu predloga zakona se ureja položaj vojnega veterana, ki mu je pravica iz 101.
               člena Zakona o uravnoteženju javnih financ s 1.1.2013 prenehala. Vendar 101. člen
               ZUJF ne določa nobene pravice, ki bi s 1.1.2013 prenehala, pač pa določa pravico, ki
               se je takrat začela uporabljati. Zato je pravilo logično neustrezno in ne bo privedlo
               do rezultata, kot ga predlagatelji želijo. Nadalje je še huje to, da se je tudi po
               sprejetju predlaganega zakona z letom, ki sledi letu, v katerem bo gospodarska rast
               presegla 2,5% bruto domačega proizvoda, torej po koncu krize, se pravica do doplačila
               do polne vrednosti zdravstvenih storitev ne bo mogla vrniti na staro ureditev, ker
               predlog zakona pušča nespremenjen 15. člen Zakona o vojnih invalidih, kot je bil
               spremenjen s 101. členom Zakona o uravnoteženju javnih financ, ki določa zmanjšano
               pravico, kakršna velja po Zakonu o uravnoteženju javnih financ, in sicer od 1.1.2013.
               Ker ta 15. člen Zakona o vojnih invalidih ne bo prenehal veljati s koncem krize, je
               predlagana ureditev notranje protislovna, kar je v nasprotju z načelom pravne države
               iz 2. člena ustave. Poleg tega je predlog zakona tudi v nasprotju z načelom enakosti
               iz 14. člena ustave, saj vrača polno doplačilo le tistim vojnim veteranom, ki so to
               pravico izgubili 1.1.2013, ne pa tudi vsem drugim.</p>
               <p>K 2. členu je tudi zelo resna pripomba, in sicer na upravni ravni predlog zakona ni
               ustrezno normiran. Upravna enota ne more začasno, s poudarkom začasno, razveljaviti
               odločbe, saj take razveljavitve upravni postopek ne pozna. Poleg tega bi tako začasno
               razveljavitev upravne enote lahko izvedle le za tiste morebitne primere, o katerih še
               niso odločale, saj v ostalih primerih so morale do sedaj odločbe o priznanju pravice
               do polnega doplačila zdravstvenih storitev že razveljaviti, in sicer trajno in ne
               začasno, trajno razveljavljene odločbe pa ne morejo oživiti. Celo če bi bilo začasno
               razveljavitev glede Zakona o upravnem postopku kako mogoče izvesti, pa določba o
               začasni razveljavitvi ni skladna s 1. členom predloga, ki predvideva, da se z letom,
               ki sledi letu, v katerem se konča kriza, pravica do polnega doplačila vojnim
               invalidom ponovno prizna s posebno odločbo upravne enote. To je bistveno drugače kot
               kakšno prenehanje začasne razveljavitve odločbe o priznanju pravice do polnega
               doplačila, saj bi tako prenehanje pomenilo, da se v celoti vzpostavi pravica od
               takrat, ko je bila priznana, torej tudi za nazaj. S tem je v zakonu povzročeno še
               drugo notranje protislovje, ki bi v praksi povzročilo, da ga sploh ne bi bilo mogoče
               izvajati.</p>
               <p>K 4. členu je naša pripomba glede skrajšanega ustavno določenega 15-dnevnega roka
               uveljavitve zakona le na en dan, ne da bi predlagatelj navedel razloge, zakaj je to
               potrebno. Glede na prakso Ustavnega sodišča je  tako skrajševanje dopustno le, če razlogi v splošnem
               interesu to narekujejo. Takih razlogov predlog zakona ne navaja, zato ni mogoče
               oceniti ali je skladen s 154. členom Ustave. Hvala lepa za besedo.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Če želi besedo predstavnik vlade Ministrstva za finance oziroma Ministrstvo za delo,
               družino? Izvolite gospod Mavko, Ministrstvo za finance.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Hvala lepa. Mogoče zgolj kratko dopolnilno mnenje poleg mnenja, ki ga je podala
               Zakonodajno-pravna služba. Kot omenjeno predlog sprememb zakona 101. člena Zakona o
               uravnoteženju javnih financ kot sta ga posredovali obe zvezi. Naslavljajo tri člene,
               ki jih je: Zakona o vojnih veteranih, ki jih je omenjen člen ZUJF-a amandmiral in
               sicer 15., člen, 231. člen in pa 250. člen. Nomotehnično mnenje vlade je zapisano, da
               s tem je prišlo do, z uveljavitvijo ZUJF-a je prišlo do same spremembe Zakona o
               vojnih veteranih in mislimo, da bi bilo nomotehnično ustrezneje zadevo nasloviti
               skozi spremembe Zakona o vojni veteranih, ne pa skozi spremembe Zakona o
               uravnoteženju javnih financ. Skupina 5 000 volivk in volivcev, ki je pobudo vložila,
               po našem mnenju izkazuje določeno mero razumevanja za vzdržnost javnih financ in tudi
               recimo javnofinančne vzdržnosti v letu podanega predloga sprememb vlada se z osnovno
               idejo pobudnikov strinja, z osnovnim vsebinskim predlogom, z vsebinskimi rešitvami,
               ki so predlagane, meni pa, da bi bilo ustrezneje nasloviti v Zakonu o vojni veteranih
               in zato namerava vlada na primeren in tudi nomotehnično skladen način tudi ob
               upoštevanju mnenja Zakonodajno-pravne službe Državnega zbora mora biti s predlogom
               sprememb zakona o vojnih veteranih.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo od vabljenih besedo? Če ne, prehajamo na razpravo in
               odločanje o členih predlaganega zakona. Želi kdo razpravljati? Gospod Vizjak,
               izvolite.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Jaz bi imel v bistvu eno vprašanje.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Izvolite.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Iz stališča vlade izhaja, da vlada zaradi vseh naštetih nomotehničnih pomanjkljivosti
               ne podpira tega predloga zakona. Dobesedno pa je napisano, da pa podpira predlagane
               vsebinske rešitve. To se pravi, če prav razumem je zakon katastrofalno nomotehnično
               napisan, kar smo danes že poslušali. Ampak vlada pa podpira vsebinske rešitve. To
               pomeni, da vlada, če prav razumem podpira vrnitev te pravice do dodatnega
               zdravstvenega zavarovanja, tudi za vojne veterane, ki presegajo cenzus, ki je osnova
               za dodelitev veteranskega dodatka. To se pravi, tudi za tiste, kjer je pač družinski
               proračun nekoliko višji in seveda te veterani nimajo pravice do veteranskega dodatka.
               Tudi za te podpira, če prav razumem. In zdaj vas sprašujem, kako bo to vlada uredila
               v Zakonu o vojni veteranih? Kajti vi pravite, da je pravi naslov za ureditev tega
               vprašanja, da se to zgodi, ko je gospodarska rast, da je tista takrat. Zakon o
               uravnoteženju javnih financ je vseboval nekatere stalne ukrepe in nekatere začasne
               ukrepe. Ta je bil med stalnimi. To se pravi, ta pravica je bila odvzeta veteranom, ki
               niso na socialnem robu ali pod njim, temveč so nekoliko višje. In si zelo težko
               predstavljam, kako boste v nekem drugem zakonu to uredili. Razen, če se motim, zato
               vas sprašujem, kako boste to uredili, kakšna je ideja, da boste to vsebinsko pravico
               vrnili, ko bo izpolnjen ta pogoj gospodarske rasti v onem zakonu? To vas sprašujem,
               ker kljub največji benevolenci, jaz tega ne bi znal narediti. Ne vem, kako boste vi
               to znali.  To je eno
               vprašanje.</p>
               <p>Drugo vprašanje je, ki je verjetno bolj retorično ali predvidevate dodatne
               obremenitve proračuna, zaradi vrnitve te pravice v proračunu za prihodnji dve leti,
               ki je v parlamentu, to se pravi na teh postavkah ali predvidevate več sredstev
               oziroma že večji krog upravičenosti?</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa gospod Vizjak. Lahko dobimo odgovor? Gospod Mavko, izvolite.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Bi zelo enostavno predlagal, da počakamo, da bo predlog zakona vlada pripravila, ga
               posredovala v Državni zbor in bodo lahko vse okoliščine in nomotehnično izpeljava
               pojasnjena tukaj pred poslanci. Mi menimo, če je bila ena stvar narejena v enem
               zakonu s posegom v drug zakon, zakoni so med seboj enakovredni, naj me tukaj
               Zakonodajno-pravna služba dopolni, ne vidimo, zakaj ne bi mogli ene druge rešitve, če
               je bila možnost izpeljave skozi ZUJF, zakaj ne bi bila možnost izpeljave skozi en
               drug zakon.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Očitno tudi ni kakšnega posebnega interesa predlagatelja. Gospod
               Vizjak.</p>
            </sp>
            <sp who="SDT6:VizjakAndrej">

               <speaker>MAG. ANDREJ VIZJAK (PS SDS):</speaker>

               <p>Rad bi povedal samo eno svojo ugotovitev. To stališče vlade oziroma zadnji stavek
               vlade, smatram osebno, kot neko laskanje predlagatelja s figo v žepu, kajti vlada
               tega ne namerava narediti. Če bi nameravala narediti bi vedeli tudi, kako to
               narediti. Verjetno ste pač v neki vnemi po laskanju predlagateljem oziroma veteranom
               zapisali nekaj, kar se pravzaprav ne da narediti oziroma je nemogoče narediti na
               takšen način, kot so oni to predlagali. Tako, da jaz smatram, da je temu tako. Jaz
               vas pa prosim, da me, kako bi rekel, negirate s konkretnimi dejanji.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo? Če ne, bom dal glede na vse povedano in slišano, predlagam
               odboru, da v skladu z drugim odstavkom 128. člena Poslovnika Državnega zbora
               razpravlja in odloča o naslednjem predlogu sklepa: Predlog zakona o spremembah in
               dopolnitvah zakona za uravnoteženje javnih financ ni primeren za nadaljnjo obravnavo.
               Želi kdo razpravljati? Če ne, pričenjamo glasovanje. Sklep se glasi: Predlog zakona o
               spremembah in dopolnitvah zakona za uravnoteženje javnih financ ni primeren za
               nadaljnjo obravnavo.</p>
               <p>Kdo je za? <stage>(11 članov.)</stage> Kdo je prot? <stage>(1 član.)</stage></p>
               <p>Predlog sklepa je bil sprejet.</p>
               <p>Ugotavljam, da predlog zakona ni primeren za nadaljnjo obravnavo, sprejet.</p>
               <p>S tem tudi zaključujem obravnavo predloga zakona na matičnem delovnem telesu. Odbor
               bo pripravil poročilo, v katerega bo vključil tudi ta sklep. Poročevalec na seji, če
               ni drugih pripomb bi bil predsednik odbora. Se strinjate? Hvala lepa.</p>
               <p>Prehajamo na <title>2. TOČKO DNEVNEGA REDA - TO JE PREDLOG ZAKONA O POROŠTVU REPUBLIKE
                  SLOVENIJE ZA OBVEZNOSTI IN IZ TRETJEGA OKVIRNEGA KREDITA, KI GA NAJAME ECO SKLAD,
                  SLOVENSKI OKOLJSKI JAVNI SKLAD PRI EVROPSKI INVESTICIJSKI BANKI ZA FINANCIRANJE
                  OKOLJSKIH PROJEKTOV, EPA 1355-VI.</title> Predlagatelj predloga zakona je vlada. K
               obravnavi so vabljeni Ministrstvo za finance, Ministrstvo za kmetijstvo in okolje ter
               Zakonodajno-pravna služba. Prejeli smo dodatno gradivo k predlogu zakona, to je
               mnenje Zakonodajno-pravne službe z dne 23. 9. 2013, mnenje Komisije Državnega sveta
               za gospodarstvo, obrt, turizem in finance z dne 7. 10. 2013 ter predlog za amandma
               odbora k 1. členu, ki ga je pripravilo Ministrstvo za finance, dne 8. 10. 2013. Rok
               za vložitev amandmajev se je iztekel 2. 10. 2013. Kvalificirani predlagatelji k
               predlogu zakona niso vložili amandmajev. Pričenjam torej drugo obravnavo predloga
               zakona in najprej dajem besedo predstavniku predlagatelja, če želi podati dodatno
               obrazložitev členom predloga zakona. Najprej Ministrstvo za finance. Izvolite, gospod
               Mavko.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Hvala lepa za besedo. Kot omenjeno pred vami je predlog Zakona o poroštvu Republike
               Slovenije za obveznosti  iz
               kredita, ki bi ga najel eko sklad pri Evropski investicijski banki. Kot veste
               tovrstna posojila pri Evropski investicijski banki so bila že v preteklosti večkrat
               uporabljena, ta isti eko sklad je že črpal dve posojili v skupini višini 40 milijonov
               evrov, pri tej isti Evropski investicijski banki, torej gre za nadaljevanje neke
               obstoječe dobre prakse. S sprejemom predlaganega zakona se zagotovi pravna podlaga za
               sklenitev poroštvene pogodbe med Republiko Slovenijo in Evropsko investicijsko banko,
               ta poroštvena pogodba ima naravo mednarodne pogodbe, torej mora biti nato tudi
               ratificirana v Državnem zboru. Sklenitev poroštvene pogodbe in njena ratifikacija,
               torej stopitev v veljavo pa sta pogoj, da lahko eko sklad dejansko začne črpati
               posojilo pri EIB-ju. EIB na ta način podpira večje število manjših okoljskih
               projektov v Sloveniji, ki se izvedejo preko eko sklada. EIB sama neposredno običajno
               podpira večje projekte investicijske narave kadar govorimo o zneskih 25 milijonov
               evrov in več, EIB sama lahko nastopa preko posojilojemalcev. V tem primeru gre za
               projekte preko finančnega posrednika, kjer se eno večje posojilo nameni eko skladu in
               ta potem z njim upravlja naprej za zagotovitev večjega števila Manjinih okoljskih
               projektov. EIB sam, kot veste ima neprofitni značaj, zato temu ustrezno tudi obrestna
               mera odraža pogoje, o katerih EIB lahko na trgu kapitala s svojo prvovrstno boniteto
               nastopa in pridobiva dobra razmeroma ugodna sredstva, ki jih lahko na to pod ugodnim
               pogoji plasira naprej posojilojemalcem. Zakon, ki je pred vami opredeljuje znesek in
               namen poroštva, torej kot omenjeno gre za 50 milijonov evrov glavnice s pripadajočimi
               obrestmi in drugimi stroški kredita. Sredstva kredita bodo namenjena financiranju
               projektov, ki so usmerjeni v energetsko učinkovitost v obnovljive vire, v varčevanje
               z vodo, v recikliranje vode, v oskrbo z vodo, predvsem mislimo tukaj na pitno vodo,
               odvajanje in čiščenje odpadnih voda ter ravnanje z odpadki. Pogoji posojila so
               takšni, da je skrajni rok črpanja 30.11.2016. Posojilo ima tudi moratorij na
               odplačilo glavnice v dobi petih let. Zadnji obrok glavnice pa nato zapade v plačilo
               najpozneje 15 let od dneva črpanja posamezne tranše.</p>
               <p>Kot omenjeno na podlagi sprejetega zakona ob lahko minister za finance v imenu
               Republike Slovenije pristopil k sklenitvi poroštvene pogodbe z EIB-jem. Hkrati pa
               bosta minister in eko sklad sklenila tudi pogodbo o poroštvu in o načinu in o pogojih
               zavarovanja poroštva Republike Slovenije.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Želi besedo predstavnica Zakonodajno-pravne službe? Gospa Lenča Arko
               Fabjan, izvolite.</p>
            </sp>
            <sp who="SDT6:ArkoFabjanLenča">

               <speaker>LENČA ARKO FABJAN:</speaker>

               <p>Hvala za besedo.</p>
               <p>Zakonodajno-pravna služba je pri pripravi mnenja izhajala iz rešitev, ki so že
               uveljavljane v primerljivih zakonih o poroštvu, z vidika vsebine pa je opozorila, da
               je pri opredelitvi namena treba poudariti, da gre za oskrbo s pitno vodo in ne zgolj
               za oskrbo z vodo, ker je tu kakovostna razlika, zato je tudi pričakovala amandma, ki
               je sedaj predlagan kot delovno gradivo oziroma kot amandma Odbora za finance in
               monetarno politiko. Napovedali smo pa tudi redakcijske popravke pred objavo zakona v
               Uradnem listu. Hvala.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi še kdo? Prehajamo na razpravo o členih. Odboru predlagam, da po končani
               razpravni v skladu s prvim odstavkom 128. člena Poslovnika glasujejo o vseh členih
               predloga skupaj. Kdo temu nasprotuje? Če ne, prehajamo na razpravo o členih predloga
                  zakona. V razpravo dajem 1.
               člen in predlog za amandma odbora k 1. členu, ki ga je na podlagi mnenja
               Zakonodajno-pravne službe pripravilo Ministrstvo za finance. Odpiram razpravo. Želi
               kdo razpravljati? Gospod Frangež, izvolite.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Hvala lepa za besedo.</p>
               <p>Živimo v svetu slabih novic, pa se mi zdi, da je vendarle pomembno, da smo soočeni z
               enim pozitivnim ukrepom, razvojno naravnalnim ukrepom, okolju prijaznim ukrepom,
               velja to, kljub temu, da gre za preprost zakon, pospremiti z nekimi besedami.</p>
               <p>Eko sklad že doslej opravlja izjemno pomembno vlogo, spodbujanja okolju naravnanih
               investicij, še posebej učinkovito rabo energije in vlaganja v obnovljive vire. Iz
               podatkov o poslovanju v preteklih letih kaže, da je bilo podeljenih mislim, da 640
               tovrstnih kreditov od katerih je glavnina posojil fizičnim osebam in pravzaprav z
               Zakonom o poroštvu zagotavljamo širšo podlago za ugodno financiranje iz naslova
               črpanja kreditov pri Evropski investicijski banki. Evropska investicijska banka sicer
               tudi neposredno pri večjih tovrstnih projektih vrednih več kot 25 milijonov evrov
               nastopa kot direktni kreditodajalec, pri vrsti posameznikov, družin, ki se odločijo
               za investicije v energetsko prestrukturiranje ali povečanje učinkovitosti pravi rabi
               energije ali celo pri generiranju obnovljivih virov energije v svojih gospodinjstvih,
               pa bo preko tega zakona in posledično sklenitve pogodbe slovenskim prebivalcem
               omogočena ugodna kreditna linija za financiranje tovrstnih investicij. S tem se
               uresničuje več ciljev hkrati. Na eni strani gre za vrsto majhnih decentraliziranih
               investicij, pri katerih bodo do posla prišli mali lokalni obrtniki,kar bo svoje
               prispevalo k zaganjanju gospodarske rasti, na drugi strani ima zadeva nedvomen
               ekonomičen učinek na gospodinjstva, na ljudi, ki se bodo za te investicije odločili,
               zato, ker z izvajanjem investicije zmanjšujejo svoje stroške bodisi ogrevanja ali
               rabe drugih vrst energije. Končno pa ima to tudi pomembne okoljske učinke predvsem
               pri zmanjšanju izpustov toplogrednih plinov. Ker nisem želel, da je ta preprost
               zakon, za katerega verjamem, da ga bomo vsi z veseljem podprli, gre samo rutinsko
               skozi obravnavo, se mi je zdelo pomembno izraziti prepričanje, da takšnih ukrepov
               rabimo čim več za neko poroštvo, o katerem je tudi ta odbor glasoval, sam nisem bil,
               ampak to poroštvo je povsem drugačno po svoji kakovosti in ga velja podpreti.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo? Če ne, prehajamo na glasovanje o amandmaju k 1. členu.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>V razpravo dajem člene od 2 do 6, h katerim ni vloženih amandmajev. Želi kdo
               razpravljati? Če ne smo zaključili razpravo o členih predloga zakona. V skladu s prej
               sprejeto odločitvijo odbora prehajamo na glasovanje o vseh členih skupaj. Pričenjam
               glasovanje. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Členi so sprejeti.</p>
               <p>S tem zaključujem obravnavo predloga zakona na Odboru za finance in monetarno
               politiko. Vsi sprejeti amandmaji bodo vključeni v dopolnjen predlog zakona, ki bo
               sestavni del poročila odbora številka 133/1 člen, ki bo sestavni del poročila.
               Poročevalec bo predsednik odbora, če temu ne nasprotujete, če ne, bo poročal predsednik odbora.</p>
               <p>Prehajamo na naslednjo <title>2. TOČKO DNEVNEGA REDA</title>, to je <title>PREDLOG STALIŠČA REPUBLIKE SLOVENIJE DO PREDLOGA DIREKTIVE SVETA O SPREMEMBI
               DIREKTIV 2006/112 ES IN 2008/118 ES, KAR ZADEVA NAJBOLJ ODDALJENE FRANCOSKE REGIJE IN
               ZLASTI MAYOTTE, EPA 1490-VI EU-U-512.</title>
               </p>
               <p>Predlagatelj stališča Republike Slovenije je vlada. Odbor je matično delovno telo za
               obravnavo te točke, ki jo bo obravnaval na podlagi drugega odstavka 154.H člena
               Poslovnika Državnega zbora. Odbor bo svoje poročilo z morebitnimi amandmaji, ki jih
               lahko sprejme k predlogu stališča posredoval pristojnemu odboru, torej Odboru za
               zadeve Evropske unije.</p>
               <p>K točki so vabljeni predstavniki Ministrstva za finance in dajem besedo predstavniku
               Ministrstva za finance, to bo gospod Mavko.</p>
               <p>Izvolite, beseda je vaša.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Lepa hvala.</p>
               <p>Stališče, ki je pred vami je zelo enostavno, predlog, ki ga zajema je, da bi se na
               podlagi predloga direktive o spremembah dveh direktiv, ki jih je pripravila Evropska
               komisija najbolj oddaljene Francoske regije, zlasti Mayotte izvzele iz uporabe
               direktive, ki ureja skupni sistem DDV in splošni režim za trošarino na območju
               Evropske unije, torej za ta ozemlja se omenjeni direktivi ne bi več uporabljali.
               Podoben status ima že cela vrsta drugih francoskih prekomorskih departmajev oziroma
               francoskih regij, kot so recimo francoska Gvajana, Martinique, Revignion, Saint
               Martin in podobna eksotična območja. Zdaj se na ta spisek dodaja tudi Mayotte in
               glede na to, da v našem sprejetem zakonu o davku na dodano vrednost in zakonu o
               trošarinah ta regija še ni bila uvrščena kot izvzeta, bo potreben tudi redakcijski
               popravek v naši notranji zakonodaji ko in če bo direktiva sprejeta na ravni EU, naš
               predlog vsekakor je, da to spremembo podpremo.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Odpiram razpravo, zaključujem razpravo. Odbor za finance in monetarno politiko<gap n="..."/>
               Glasovali bomo o naslednjem predlogu mnenje: Odbor za finance in monetarno politiko
               podpira predlog stališča Republike Slovenije do predloga direktive Sveta o spremembi
               direktiv 2006/112 ES in 2008/118 ES, kar zadeva najbolj oddaljene francoske regije in
               zlasti Mayotte, EPA 1490-VI EU U 512, ki ga je predložila vlada in predlaga Odboru za
               zadeve Evropske unije, da predlog stališča sprejme. Glasujemo o mnenju, pričenjam
               glasovanje. Glasujemo. Zaključujem glasovanje.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Mnenje je sprejeto.</p>
               <p>Predlagam, da je poročevalka na seji pristojnega odbora gospa Osterman.</p>
               <p>Hvala lepa.</p>
               <p>Prehajamo še na <title>3. TOČKO DNEVNEGA REDA - POROČILO SLOVENSKE ODŠKODNINSKE DRUŽBE
                  ZA UPRAVLJANJE KAPITALSKIH NALOŽB ZA MESEC JULIJ 2013, EPA 1439-VI.</title>
               </p>
               <p>Odbor bo poročilo obravnaval kot matično delovno telo v skladu s četrtim odstavkom
               41. člena Poslovnika Državnega zbora. V okviru te točke gre za obvezno poročanje Sod
               oziroma SDH o upravljanju z naložbami na podlagi 16. odstavka 38. člena zakona o
               slovenskem državnem holdingu. Na predlog vlade navedeno poročilo Sod predloži vladi
               do 15. dne tekočega meseca za pretekli mesec, vlada pa mora o posameznem poročilu
               obvestiti Državni zbor v 30. dneh po prejemu poročila.  Precej smo si zakomplicirali.</p>
               <p>K tej točki so vabljeni predstavniki Sod in Ministrstva za finance. Če je tukaj
               predstavnik Soda, ni, potem pa dajem besedo gospodu Mavku, predstavniku Ministrstva
               za finance.</p>
               <p>Izvolite, imate besedo.</p>
            </sp>
            <sp who="SDT6:MavkoMitja">

               <speaker>MAG. MITJA MAVKO:</speaker>

               <p>Hvala lepa.</p>
               <p>Uvodoma se strinjam, da smo si precej zakomplicirali življenje s tem členom, ampak
               kot veste je v javni razpravi nov predlog zakona, ki tudi v ta del posega. Del
               obravnavane tematike je bil obravnavan že v prejšnjih poročilih, zato zgolj kratko
               telegrafsko kaj se je dogajalo v mesecu juliju. Na področju pridobivanja naložb bi
               izpostavil dve temi, eno je Pozavarovalnica Sava, kjer Sod v postopku pozavarovalnice
               vplačal za 13,75 milijonov evrov sredstev, s tem, da je na ta način lahko ohranjal
               svoj 25% lastniški delež, hkrati se je v družbi NKBM zgodila konverzija obresti iz
               naslova CoCo obveznic in zato je prišlo do vpisa 2,4 milijona evrov novih delnic.
               Vmes na strani odsvojitev naložb pa bi izpostavili Zavarovalnico Maribor, kjer je Sod
               skladno s pogodbo o pravico v zvezi z delnicami Zavarovalnice Maribor na
               Pozavarovalnico Sava, ki je uveljavljala odkupno upravičenje in vplačala kupnino v
               višini dobrih 51 milijonov evrov, preknjižila vse delnice Zavarovalnice Maribor, ki
               so bile v lasti Sod, to je šlo za dober 39% delež v kapitalu.</p>
               <p>Toliko uvodoma z moje strani, če pa bodo kolegi s Soda želeli dopolniti, pa<gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Mavko.</p>
               <p>Zdaj so se nam pridružili še kolegi s Soda. Če želite slučajno dopolniti oziroma še
               kaj dodati k navedenemu, če ne pa. Želite, ne želite. Hvala lepa.</p>
               <p>Potem pa odpiram razpravo o samem poročilu, ki smo ga slišali.</p>
               <p>Gospod Frangež, Izvolite.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Morda mislimo, da smo si s tem stvari zakomplicirali, ampak jaz pa mislim, da je
               prav, da sodi poročilo o upravljanju med sicer rutinske točke Odbora za finance, zato
               ker je to del te javne odgovornosti.</p>
               <p>Jaz bi postavil eno vprašanje, tukaj vidimo, da je šlo za lastniške spremembe, ki so
               bile povezane predvsem z zahtevo, da Nova kreditna banka Maribor odsvoji nestrateški
               del svojih naložb v kontekstu izboljšanja svoje kapitalske ustreznosti. Kot vem so to
               pogoji, ki so bili povezani tudi s sklopom bančne sanacije, zato je Sod na eni strani
               dokapitaliziral Pozavarovalnico Sava zato, da je sorazmerno ohranil 25% lastniški
               delež, zbran kapital pa je Pozavarovalnica Sava namenila za nakup preostalega paketa
               delnic, ki do takrat ni bil v njeni lasti v Zavarovalnici Maribor. Pa vendarle tu pri
               odsvojenih kapitalskih naložbah se mi postavlja vprašanje, to naložbo je odsvojila
               Nova kreditna banka Maribor in ne Sod, kolikor jaz razumem<gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p><gap n="..."/> Lahko dobimo odgovor predstavnika<gap n="..."/></p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p><gap n="..."/>hvala za odgovor<gap n="..."/></p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p><gap n="..."/>Soda prosim<gap n="..."/></p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p><gap n="..."/>Namreč, če je tako, ta paket delnic je bil v lasti Nove kreditne banke Maribor,
               potem bi bilo seveda smiselno, da in je Sod deloval zgolj kot imetnik in upravljavec
               tega deleža v postopku privatizacije, bi bilo to smiselno, da se to v poročilu
               jasneje navede.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p><gap n="..."/>Meni iz podatkov o lastniški strukturi Zavarovalnice Maribor pred temi spremembami
               ni znano, koliko vem, sta bila tam dva ključna lastnika, Nova kreditna banka Maribor
                   na eni strani,
               Pozavarovalnica Sava na drugi strani, in nato je eden od teh dveh lastnikov kupil
               delež drugega.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa, gospod Frangež.</p>
               <p>Predstavnik SOD-a, prosim, če se predstavite, za magnetogram.</p>
            </sp>
            <sp who="SDT6:KolmanDragomir">

               <speaker>DRAGO KOLMAN:</speaker>

               <stage>(Drago Kolman, SOD.)</stage>
               <p>Glede tega posla smo opozorili že pri enem od prejšnjih poročil, mislim, da je bilo
               za mesec maj, ki smo ga pred približno 10, 14 dnevi že obravnavali na tem odboru.</p>
               <p>Dejstvo je, da sta bila v Zavarovalnici Maribor dva velika delničarja, Nova kreditna
               banka Maribor in Pozavarovalnica Sava, potem je bilo pa še nekaj manjših delničarjev
               s skupno nepomembnim deležem. Ta lastniški odnos, kjer ni mogel prevladati eden ali
               drugi, Nova kreditna banka Maribor ali Pozavarovalnica Sava, je bil v bistvu
               nevzdržen. V strategiji Pozavarovalnice Sava je bilo vedno, da pridobi odločujoč
               lastniški delež, in to je s to operacijo tudi dosegla. Medtem ko pri Novi kreditni
               banki Maribor je ta ambicija, da bi dobila večinski ali pomembnejši, odločujoč
               lastniški delež, ta zadeva v kontekstu siceršnjih problemov, ki jih je imela in jih
               ima Nova kreditna banka Maribor, ta ambicija ni mogla postati realna. Zato je prišlo
               tudi v luči potrebe po sanaciji Nove kreditne banke Maribor do odločitve, da se ta
               delež proda, in v tem prodajnem postopku ali nakupnem postopku je sodelovala
               Slovenska odškodninska družba kot pomembna 25% delničarka Pozavarovalnice Sava. Tako
               da zdaj, ali je bilo to v teh poročilih ali pa v današnjem poročilu, je to pomembno
               razkriti. Zdaj, kako je ta začetek bil, mislim, da smo na to opozorili v prejšnjih
               poročilih.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi še kdo besedo? Še gospod Frangež. Niste dobili pravega odgovora?</p>
            </sp>
            <sp who="SDT6:FrangežMatevž">

               <speaker>MATEVŽ FRANGEŽ (PS SD):</speaker>

               <p>Se opravičujem, gospod Kolman, ampak res ne. V poročilu trdite, da je bilo v
               imetništvu SOD 39,21% osnovnega kapitala te zavarovalnice. To po moji presoji ne
               drži. Zato opozarjam na to, da poročilo navaja podatke, ki po moji presoji in po
               mojem vedenju ne držijo, samo na to opozarjam.</p>
               <p>Imam pa še eno vprašanje, na katero lahko kar odgovorite. V tej državi se gremo neko
               težnjo po privatizaciji. In v naslednji točki poročilo govori o neki družbi, ki je
               pri najboljši volji ne moremo uvrstiti med kakšne strateške ali pomembne naložbe. Gre
               za manjši delež neke majhne družbe, kjer je večinski lastnik te družbe ponudil SOD-u,
               da odkupi dva poslovna deleža Republike Slovenije, ki skupaj predstavljata v tej
               družbi manjšinski 49% delež. Ta ponudba je veljala do 15. julija 2013. Pogodba pa je
               bila sklenjena z odložnim pogojem, seveda po določilih Zakona o Slovenskem državnem
               holdingu, da pri tej prodaji da soglasje Državni zbor. Jaz pa se ne spomnim, da bi
               bil kdajkoli začet postopek tega, da Državnemu zboru kdo predlaga prodajo
               manjšinskega deleža v tej družbi, ker mislim, da ne obstaja noben racionalen razlog
               za to, da Državni zbor tega ne bi potrdil. Gre za kupnino v višini 221 tisoč evrov.
               Jaz bi vendarle rad vedel, zakaj tu do realizacije te ponudbe ni prišlo. Kolikor
               razumem, se je SOD s tem strinjal, vendar postopek v nadaljnji fazi ni bil ne začet
               in ne izpeljan.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Kolman.</p>
            </sp>
            <sp who="SDT6:KolmanDragomir">

               <speaker>DRAGO KOLMAN:</speaker>

               <p>Hvala.</p>
               <p>Kar se zadnjega tiče, je stvar v tem, zdaj po zakonu mora seveda  v odločanje Državnemu zboru o prodaji te
               naložbe dati Vlada. Vlada tega še ni dala, kot je tu zapisano, je bil razlog v tem -
               in ta ugotovitev se bo pojavila tudi v avgustovskem poročilu -, da Vlada ni dala
               oziroma Ministrstvo za finance ni dalo zadeve naprej, z utemeljitvijo, da te naložbe
               ni na seznamu 15 naložb, ki jih je v juniju potrdil Državni zbor, se pravi, 15 naložb
               za prodajo. Mi smo sicer v dogovoru zdaj s tem kupcem še vedno v upanju, da bi
               podaljšal veljavnost te ponudbe, lahko pa se zgodi, da pač ne bo več zainteresiran,
               glede na to, da je imel tudi on v ozadju, po njegovi izjavi, neke finančne aranžmaje,
               kjer naj bi dobil neka sredstva, ne vem, kakšna sicer, neke subvencije ali podobno,
               tako da je zadeva odprta. Res ne gre za veliko naložbo vrednostno. Mi smo izpeljali
               postopek zbiranja ponudb in v bistvu je dal ponudbo samo on. Tako da, ali bo zdaj ta
               naložba prodana ali ne, vam v tem trenutku ne morem z gotovostjo zatrditi. Je pa
               dejstvo to, da je pač morda proceduralen problem tu nastal, ker ni bila naložba
               takrat uvrščena na seznam 15, ki jih je potem Državni zbor potrdil s sklepom junija
               meseca.</p>
               <p>Kar se tiče prve zadeve, sem morda pozabil povedati. Ta naložba in ta nakup
               Zavarovalnice Maribor, je v enem delu sodelovala tudi Pozavarovalnica Sava. Tako da
               sta za nakup tega deleža Nove kreditne banke Maribor, ki je bil večji od tega, teh
               39%, sta sodelovala SOD in Pozavarovalnica Sava, SOD v tem deležu, Pozavarovalnica
               Sava pa z manjšim deležem. Tako da je pridobila Pozavarovalnica Sava delež direktno v
               prvem koraku, pa potem posredno z uveljavljanjem te opcije še povečala v drugem
               koraku, ki je pa tu opisan.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Še gospod Bogovič.</p>
            </sp>
            <sp who="SDT6:BogovičFranc">

               <speaker>FRANC BOGOVIČ (PS SLS):</speaker>

               <p>Tudi sam sem opazil isto določilo, na katerega je opozoril gospod Frangež. Nisem
               želel posebej izpostavljati, pa je prav, da povemo klasičen primer, kako ne bi smeli
               početi v tej državi. To je podjetje, ki se ukvarja z lesno biomaso, z oskrbo z
               energijo, napredno, sposobno, propulzivno podjetje, na polju, kje bi lahko v tej
               državi naredili, pa se takole hecamo, da se, ne vem, nekomu pač ne zdi to vredno
               predlagati, zato ker ni na nekem seznamu, ki je bil tudi za lase privlečen. Za božjo
               voljo, bodite operativni in delajte take stvari, ki so za državo dobre! Tole je
               šlamastika od Vlade, če tega Vlada res ni naprej dala. Lahko tudi izredno sejo
               Državnega zbora zaradi tega skličete, če bomo katero od podjetij naredili, da bo
               lahko vršilo razvoj, predvsem pa na področju energetike in lesne biomase.</p>
            </sp>
            <sp who="SDT6:StarmanBojan">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Želi še kdo? Če ne, zaključujem razpravo.</p>
               <p>V odločanje dajem naslednji predlog sklepa: Odbor za finance in monetarno politiko se
               je seznanil s poročilom Slovenske odškodninske družbe o upravljanju kapitalskih
               naložb za mesec julij 2013 <stage>(EPA 1439-VI)</stage>. Glasujemo.</p>
               <p>Kdo je za? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in 20. sejo Odbora za finance in monetarno
               politiko. Vse skupaj prav lepo pozdravljam! <stage type="time">Seja je bila končana 8. oktobra 2013
                  ob 15.56.</stage>
               </p>
            </sp>
         </div>
      </body>
   </text>
</TEI>
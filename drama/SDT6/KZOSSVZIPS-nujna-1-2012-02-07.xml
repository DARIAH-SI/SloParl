<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-KZOSSVZIPS-nujna-1-2012-02-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">DF93F72FB5F9597DC1257D1F005A577C</idno>
               <idno type="custom" subtype="day">0C8747D432F850C4C125799D00639B4A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=0C8747D432F850C4C125799D00639B4A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-KZOSSVZIPS-nujna-1-2012-02-07.KZOSSVZIPS" n="1">
               <name>nujna seja</name>
               <date when="2012-02-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-KZOSSVZIPS-nujna-1-2012-02-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-KZOSSVZIPS-nujna-1-2012-02-07.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA  DRŽAVNI ZBOR  KOMISIJA ZA ODNOSE S SLOVENCI V ZAMEJSTVU IN PO SVETU</stage>
            <stage type="session">1. nujna seja</stage>
            <stage type="date">(7. februar 2012)</stage>
            <stage type="chairman">Sejo je vodil Franc Pukšič, predsednik komisije.</stage>
            <stage type="time">Seja se je pričela ob 18.00.</stage>


            <sp xml:id="SDT6-KZOSSVZIPS-nujna-1-2012-02-07.sp1">

               <speaker>PREDSEDNIK FRANC PUKŠIČ:</speaker>

               <p>Prav lep pozdrav vsem članicam in članom, kandidatki za ministrico. Lep pozdrav
               medijem in ostalim prisotnim. Pričenjam 1. nujno sejo Komisije za odnose s Slovenci v
               zamejstvu. Obveščam vas, da bodo na seji namesto Kavtičnika gospa Lejla Hercegovac,
               moramo dobiti samo pooblastilo, tako da bo formalno. In potem gospoda Ivana Simčiča
               nadomešča Ivan Hršak. S sklicem seje sem predlagal dnevni red za predstavitev
               Ljudmile Novak, kandidatke za ministrico brez resorja za področje odnosov med
               Republiko Slovenijo in avtohtono slovensko narodno skupnostjo v sosednjih državah, in
               med Republiko Slovenijo in Slovenci po svetu. Ker do začetka seje ni bilo nobenega
               predloga za umik ali <stage type="mag">(nadaljevanje)</stage>
               dopolnitev dnevnega reda, smatram, da je takšen dnevni red določen kot ste ga dobili
               s sklicem.</p>
               <p>Prehajamo na <title>1. TOČKO - PREDSTAVITEV LJUDMILE NOVAK KANDIDATKE ZA MINISTRICO
                  BREZ RESORJA S PODROČJA ODNOSOV MED REPUBLIKO SLOVENIJO IN AVTOHTONO SLOVENSKO
                  NARODNO SKUPNOSTJO V SOSEDNJIH DRŽAVAH TER MED REPUBLIKO SLOVENIJO IN SLOVENCI PO
                  SVETU.</title> Na sejo sem povabil kandidatko za ministrico. Gradivo ste dobili s
               sklicem, 4. 2. 2012. Prehajamo na predstavitev kandidatke Ljudmile Novak, zato bi vas
               prosil, gospa Ljudmila Novak za predstavitev. Prosim, izvolite. Beseda je vaša.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp2">

               <speaker>LJUDMILA NOVAK (PS NSi):</speaker>

               <p>Spoštovani, gospod predsednik. Spoštovane kolegice in kolegi. Spoštovani, vsi tukaj
               zbrani. Lepo pozdravljeni.</p>
               <p>Najprej se zahvaljujem za povabilo na to predstavitev. Preden bom prešla na Slovence
               v zamejstvu in v tujini dovolite, da najprej nekaj povem o sebi in kje sem se do
               sedaj pri svojem dosedanjem delu že srečevala s Slovenci v zamejstvu in v tujini.</p>
               <p>Rojena sem v Mariboru, mladost sem preživela v Slovenskih Goricah tik ob meji z
               Republiko Avstrijo, zaradi tega sem že v mladosti spoznavala, katere so prednosti in
               težave, s katerimi se srečujejo ljudje ob meji. Predvsem se mi je pa zdelo koristno,
               da ljudje ob meji znajo tuji jezik sosednje države, ker jim to odpira nove možnosti
               in priložnosti tako v življenju kot tudi pri delu. Potem sem se odločila za študij
               slovenskega in nemškega jezika na Filozofski fakulteti v Ljubljani in zaradi študija
               sem pogosto počitnice preživela v Nemčiji, kjer sem imela tudi svoje sorodnike. Tam
               sem imela spet priložnost spoznati veliko slovenskih rojakov in s tem sem videla, kaj
               doživljajo naši rojaki v tujini in sicer sem imela priložnost spoznati, da je srce
               teh rojakov po navadi še zelo močno v domovini, zato se povezujejo tudi v različnih
               kulturnih društvih in na drugih področjih, zato da ohranjajo košček domovine v srcu.
               Tudi tukaj sem spoznala, kako pomembno je, da starši omogočajo svojim otrokom, da se
               otroci učijo materinščine, da z njimi govorijo v slovenskem jeziku, kajti vedno znova
               sem tudi to doživela, da otroci, ki so starši doma govorili slovensko so se radi
               vračali v Slovenijo, tukaj navezovali nove stike in to jim je, potem prišlo prav tudi
               pri njihovi izobrazbi, delu in vključevanju v družbo. Na drugi strani sem pa srečala
               kar nekaj otrok, že odraslih, ki so pa obžalovali, da jim starši niso omogočili tega,
               da bi z njimi govorili v materinščini in zato je niso poznali in so imeli pri tem
               težave, pri srečevanju s sorodniki, itd.</p>
               <p>Skratka, želim povedati to, da je velika dobrina, če nekdo, ki se izseli v tujino
               ohrani svoje povezave z domovino, odnos do slovenske kulture, slovenske identitete in
               to prenaša tudi na druge rodove.</p>
               <p>Potem sem tudi članica in predsednica Kulturnega društva v Moravčah, ki je pogosto
               obiskovalo naše rojake v tujini tako v Belgiji, Franciji, Mühlbach, kjer je močna
               slovenska skupnost. V Belgiji, kjer je slovenska skupnost. Tam so se naselili
               Slovenci v 50., 60-letih, ker so bili delujoči rudniki, zato je tam velika slovenska
               skupnost, vendar jih je vedno manj, seveda, ker se pa sedaj rudniki so se zaprli in
               zato ni novega priseljevanja tja iz Slovenije. Tudi srečala sem se s Slovenci v
               Münchnu, Stuttgartu, na Dunaju. Obiskala sem tudi Slovence v Avstraliji, ker sem bila
               tam na neki poti in se tudi pogovarjala o njihovih težavah, prednostih, o tem, kako
               tam živijo, kako so s svojimi rokami <stage type="mag">(nadaljevanje)</stage> ustanavljali, delali različne klube. Sedaj imajo pa druge težave,
               kajti mladi so se integrirali in zaradi tega pač je včasih težava kaj sedaj narediti
               s tem, kar so si oni zgradili.</p>
               <p>Ko sem opravljala različne politične funkcije sem navezovala stike s tujino, tako ko
               sem bila županja občine Moravče sem navezala stike z občino iz Koroške, Poreče, kjer
               sicer ni bil slovenski župan ali župan slovenskih korenin, pa vendar sem tu videla
               novo možnost in priložnost povezovanje Koroške in Slovenije. K temu sem pritegnila
               tudi osnovno šolo in kulturna društva in je prišlo kar do nekaj izmenjav s Slovenci
               na Koroškem.</p>
               <p>Kot evropska poslanka sem se pa vključila v skupino za manjšine v Evropskem
               parlamentu. Organizirala sem tudi srečanje predstavnikov slovenske manjšine iz
               Koroške in pa enkrat slovenske manjšine iz Italije v tej skupini. Obe manjšini sta
               predstavljali problematiko tem manjšin na Koroškem, vemo, v zvezi z neizpolnjevanjem
               člena 7 iz avstrijske državne pogodbe in pa neizpolnjevanje zaščitnega zakona v
               Italiji, tako da sta obe skupini predstavili to svojo problematiko. In je ta skupina
               za manjšine potem zavzela tudi neka stališča, jih posredovala naprej. Z delegacijo pa
               smo tudi obiskali slovensko manjšino na Koroškem. Tudi ta skupina je izdala zbornik o
               manjšinah, v katerem sem tudi jaz predstavila položaj manjšin v Sloveniji in
               slovenskih manjšin izven njenih meja.</p>
               <p>Ta problematika, čeprav nisem članica neke manjšine, ampak me je vedno zelo zanimala.
               Zato sem v času, ko sem bila evropska poslanka organizirala celo natečaj za
               srednješolce iz manjšin v Sloveniji in slovenskih manjšin v sosednjih državah. Torej
               bil je literarni, likovni natečaj. Potem nagrajence tega natečaja sem tudi povabila v
               evropski parlament. To sem naredila z namenom, da bi mlade spodbudila k temu, da bi
               bili ponosni na to, da so Slovenci oziroma da so pripadniki manjšine in da je lahko
               tudi prednost, ne pa samo ovira, ki jo včasih ti pripadniki manjšin tudi doživijo na
               svoji koži.</p>
               <p>V parlamentu sem večkrat opozarjala na probleme slovenskih manjšin. Velikokrat na
               neizpolnjevanje 7. člena avstrijske državne pogodbe. Še posebej v času avstrijskega
               predsedovanja Evropski uniji. Takrat je bil kancler Schüssel, in moram reči, da ko
               sem mu to omenila, da bo Avstrija težko predsedovala, če ne bo doma izpolnila
               obveznosti, da je to naletelo na kar precejšen odmev znotraj evropskih poslancev.
               Tudi spomnim se, da sem opozarjala na požig slovenskih jasli na Tržaškem in na druge
               probleme.</p>
               <p>Seveda pa vse te moje izkušnje niso razlog za to, da sem predlagana sedaj za
               kandidatko za ministrico za Slovence v zamejstvu in po svetu. Zdi se mi dobro, da je
               ta koalicija predvidela ali ohranila to ministrstvo oziroma ministra, ker ni
               ministrstvo, ampak ministra za Slovence v zamejstvu po svetu, prav zaradi tega odnosa
               do Slovencev, ki so se izselili ali so pripadniki slovenske avtohtone manjšine. In na
               ta način Slovenija izpolnjuje 5. člen slovenske ustave, ki pravi, da Slovenija mora
               ohranjati stike in pomagati pri ohranjanju slovenske identitete pri Slovencih v
               zamejstvu in v tujini. In tudi zakon o odnosih Republike Slovenije s Slovenci zunaj
               njenih meja nalaga Sloveniji, da ima svojega ministra in na ta način tudi na simbolni
               ravni, seveda, pa tudi na konkretni, izrazi svojo dolžnost, svojo obvezo, da Slovence
                  <stage type="mag">(nadaljevanje)</stage> v zamejstvu in pa po svetu
               in pomaga ohranjati njihovo identiteto, njihovo kulturo, jezik in pa pomaga pri
               navezovanju kulturnih stikov, stikov na gospodarskem področju, pri znanosti,
               izobraževanju in tako naprej.</p>
               <p>Ko sem pregledovala kaj Urad za Slovence po svetu, v zamejstvu počne sem videla, da
               je program kar obsežen, da je Slovenija sprejela uredbo s katero so zagotovljena tudi
               sredstva za financiranje, tako v naši skupnosti zamejstva kot po svetu, da se ta
               sredstva delijo na področje A, torej pretežni del sredstev pripada ali pa je namenjen
               različnim programom našim predstavnikom slovenskih manjšin v vseh štirih sosednjih
               državah, nekaj sredstev pa Slovenija namenja tudi Slovencem po svetu. No pripravljene
               so tudi strategije, res da nisem mogla do konca proučiti in spoznati, to upam da bom
               v prihodnosti, v kolikšni meri se te strategije izvajajo, tako je napisana strategija
               za sodelovanje gospodarskem razvoju, strategija sodelovanja na področju znanosti.
               Potem program urada predvideva tudi podpiranje različnih programov, vključevanja ali
               pa sodelovanja med mladimi, na področju izobraževanja, kulture, predvideva tudi
               ustanavljanje poslovnih klubov po svetu, podpiranje inštitutov. Skratka, porogam je
               kar bogat.</p>
               <p>In kakšno bo moje delo v prihodnosti? Najprej seveda želim ohraniti tiste prakse, ki
               so se izkazale v preteklosti za dobre, strategije so dobro pripravljene seveda pa
               moram proučiti v kolikšni meri so bile izvajane in zakaj, kje pa niso bile, kje to
               sodelovanje ni bilo dobro in kaj je potrebno izboljšati. Vsekakor pa se mi zdi
               pomembno in potrebno, da Slovencem v zamejstvu in po svetu dajemo velik pomen, da se
               čutijo da so del slovenskega narodnega telesa, če tako rečemo, da Slovenija skrbi za
               odnose z njimi, da si želi sodelovanja z njimi in pa da tudi ceni in spoštuje vse
               tisto kar so naši rojaki v preteklosti naredili tudi za Slovenijo, še posebej v času
               slovenskega osamosvajanja, ko so mnogi slovenski rojaki zelo pomagali odpirati vrata
               po svetu zato, da so nas druge države priznale ali pa pomagali navezovati stike na
               gospodarskem področju in na drugih področjih. Tudi znotraj Nove Slovenije smo imeli
               dva takšna pomembna moža, predsednika dr. Andreja Bajuka in pa tudi nekdanjega
               poslanca dr. Jožeta Bernika, ki je leta 2005 dobil celo odlikovanje predsednika
               države za njegove zasluge pri priznavanju Slovenije, ko je s svojimi vezami, s
               svojimi povezavami, znanstvi, omogočil, da je Slovenija lažje prišla tudi do oblasti
               v Združenih državah Amerike oziroma do drugih držav kjer je imel te povezave.</p>
               <p>To se mi zelo pomembno poudariti kajti večkrat doživljamo tudi ne preveč pozitiven
               odnos do vseh tistih, ki se vračajo v Slovenijo tako, da so mnogokrat tudi razočarane
               zaradi tega odnosa Slovencev, ker premalo spoštujemo pridobljeno znanje v tujini in
               tudi vse to kar so naredili za Slovenijo ali pa slovensko skupnost v preteklosti.</p>
               <p>Zato si želim, d bi se odnosi s Slovenci v zamejstvu in v tujini še okrepili,
               poglobili, vidim da so med vami tudi takšni, ki te odnose že imate, poznate
               zamejstvo, poznate slovenske manjšine, ste člani ali pa predstavniki celo manjšin v
               Sloveniji. In zdi se mi tudi pomembno in se bom tudi trudila za to, da ne samo da bi
               navezovala stike z našimi manjšinami v tujini ampak tudi z lokalnimi oblastmi na teh
               področjih kajti potem s te oblasti tudi bolj <stage type="mag">(nadaljevanje)</stage> dovzetne ali pa pripravljene da imajo več polsuha za pripadnike
               slovenskih manjšin v zamejstvu.</p>
               <p>Seveda podpirala bom pa tudi vse dejavnosti na področju izobraževanja, kulturnega
               sodelovanja na področju povezovanja s športom, to še posebej velja za povezovanje
               mladih na obeh straneh meja in po svetu. In pa podpirala bom tudi medije, tako
               elektronske kot časopise, revije, ki izhajajo v tujini in jih urad preko svojih
               programov tudi podpira. Ko sem brala strategijo povezovanja med znanstveniki pa sem
               ugotavljala oziroma ta strategija sama ugotavlja, da ta pa to povezovanje na področju
               znanosti še ni dovolj zaživelo, da je to potrebno še izboljšati in da je potrebno
               olajšati to sodelovanje tujih profesorjev, torej profesorjev Slovencev iz tujine na
               slovenskih univerzah in pa seveda tudi obratno. Potem so težave tudi pri priznavanju
               diplom... Skratka, tukaj mislim, da mora ta Urad za Slovence po svetu in za to si bom
               tudi prizadevala, sodelovati tako z Ministrstvom za gospodarstvo kot z Ministrstvom
               za izobraževanje in kulturo in znanost in šport vse to kakor se bo to ministrstvo v
               prihodnosti imenovalo. In pa tudi z drugimi ustanovami, ki že sodelujejo ali pa je
               njihov namen prav sodelovanje s Slovenci po setu, tako s svetovnim slovenskim
               kongresom kot s slovensko matico in z drugimi podobnimi organizacijami.</p>
               <p>Ker so mi prej naročili, da ne smem biti predolga bom tukaj zaključila s svojo
               predstavitvijo in sem seveda na razpolago za vaša vprašanja.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp3">

               <speaker>PREDSEDNIK FRANC PUKŠIČ:</speaker>

               <p>Hvala lepa kandidatki za ministrico za Slovence v zamejstvu in po Svetu da bolj na
               kratko povem kot je dolgi uradni naslov. Torej smo pred tem, da dam besedo članicam
               in članom naše komisije, da postavite kandidatki vprašanja. Predlagam, da naredimo v
               nekaj sklopih in sicer, zdi se mi dovolj, če postavimo pet vprašanj in po petih
               vprašanjih odgovori in potem gremo na drugi sklop vprašanj. Malo sem razmišljal ali
               bi izkoristil priložnost, ker sem pri besedi kot predsedujoči, da bi to naredil prvi
               pa ne bom, najprej bom dal vam članice in člani potem pa bom še jaz na koncu dopolnil
               tisto česar vi ne boste.</p>
               <p>Kolegice in kolegi, na vrsti ste. Prvi se je prijavil gospod Bevk, potem gospod
               Meršol, čakam dalje. Izvolite, gospod Bevk, beseda je vaša.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp4">

               <speaker>SAMO BEVK (PS SD):</speaker>

               <p>Hvala lepa za besedo gospod predsednik, lep pozdrav vsem prisotnim, še posebej
               kandidatki za ministrico, gospe Ljudmili Novak.</p>
               <p>Torej več kot pol milijona naših rojakov živi izven meja republike Slovenije. Žal
               velik del izmed njih ne govori več slovensko, slovenskega jezika so pa naši rojaki ni
               to po srcu tudi čutijo, so člani številnih društev in prav je, da Urad za Slovence v
               zamejstvu skrbi, poleg naše komisije seveda in številnih društev civilne družbe, za
               te naše rojake po celem svetu in v zamejstvu. Jaz se spominjam, ko je bila
               ustanovljena naša komisija leta 1997 v Državnemu zboru je bila to edina komisija, ki
               ni bila sestavljena po principu rezultata na volitvah ampak je iz vsake poslanske
               skupine v tej komisiji bil delegiran samo po eden poslanec oziroma poslanka. To
               pomeni, žal se je kasneje to čez mandat ali dva spremenilo ampak še zmeraj ni
               popolnoma odslikava volilnega <stage type="mag">(nadaljevanje)</stage>
               rezultata v tej komisiji. To pomeni, da je bila komisija in politika, ki smo jo v
               komisiji vodili državniška, da smo pustili strankarske izkaznice v predalu in smo
               delovali na tak način, da smo poiskali pri vseh odločitvah politični konsenz
               praktično v vseh parlamentarnih strank v Državnem zboru. Jaz si želim, da bi bilo čim
               večkrat v bodoče tudi tako, na komisiji kot tudi na vladi in samem uradu, kajti
               postala boste ministrica za vse naše rojake, ki živijo izven meja Republike
               Slovenije, ne glede na politično, svetovno nazorsko ali kakšno drugačno prepričanje.
               Moje edino vprašanje na današnji predstavitvi pa je, kakšno je vaše stališče do
               notifikacije avstrijske državne pogodbe. Nobena od dosedanjih vlad še ni formalno
               začela tega postopka na naši komisiji in tudi na odboru za zunanjo politiko smo
               velikokrat odprli to vprašanje. Tudi predsednik vlade, sedanje, bodoče, Janez Janša
               je na eno izmed poslanskih vprašanj leta 2005 dejal, da če bi bilo to tako enostavno
               vprašanje bi ga uredila že kakšna prejšnja vlada, zato vas, spoštovana gospa Ljudmila
               Novak zanima, kakšno je vaše stališče do notifikacije avstrijske državne pogodbe?
               Hvala lepa.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp5">

               <speaker>PREDSEDNIK FRANC PUKŠIČ:</speaker>

               <p>Hvala lepa, gospodu Bevku. Besedo ima gospod Meršol.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp6">

               <speaker>MITJA MERŠOL (PS PS):</speaker>

               <p>Gospod predsednik, hvala lepa za besedo. Pozdrav vsem skupaj.</p>
               <p>Spoštovani kolegici pa iskrene čestitke, zato ker se kot edina kandidatka za
               ministrico postavila po robu istospolnosti prihajajoče vlade, ampak kljub temu se ne
               morem znebiti še enega izraza pri celotni zadevi, ki ga je pravzaprav ob imenovanju
               uvajal minister Žekš, ko je rekel, da se počuti kot klošar v vladi, ker je minister
               brez listnice. Zanima me, spoštovana gospa Novak, kako se boste vi počutili v tej
               novi vladi, še zlasti, ker imam vtis, da bi morda za voljo tega, ker je kulturno
               ministrstvo po svoje lahko bolj operativno zmogljivo, da lahko pomaga Slovencem po
               svetu, še zlasti s pričo dejstva, da EU pripravlja ta svoj program ustvarjale Evrope,
               za katerega namenja skoraj 2 milijarde oziroma 1,6 ali 1,8 milijarde evrov za razvoj
               kulturnih projektov za promocijo nacionalnih kultur preko državnih meja posamičnih
               članic s tem v zvezi se pravi tudi globalno za Slovence po svetu in v zamejstvu? Bi
               se dalo, verjetno, poleg tega, da ne govorim o tem, da je Evropska unija pripravila
               itak zvišanje proračuna za kulturo v teh naslednjih letih do leta 2020 za približno
               68 % se pravi iz 9-ih na 15 milijard evrov, da bi morda bilo, zanima me vaše mnenje,
               res o tem, ali ne bi bilo morda bolje, da bi imeli res kulturno ministrico, ki bi
               pravzaprav v okviru svojih pooblastil skrbela še za Slovence v zamejstvu in po svetu,
               ker se tiče zlasti kulturnih pospešitev delovanja in pomoči pravzaprav Slovencem pri
               njihovih dejavnostih na področju kulture. </p>
               <p>Drugo me pa zanima tudi, kako pravzaprav bi bolj konkretno ne samo strateško,
               bontonsko, ampak bolj konkretno pomagali Slovencem in jaz vem za primere v
               preteklosti v teh zadnjih 20-ih letih, kako so pravzaprav Slovenci, ki živijo v
               tujini poskušali s svojimi raznimi podjetniškimi, gospodarskimi projekti priti v
               Slovenijo, ampak so tukaj v Sloveniji naleteli na <stage type="mag">(nadaljevanje)</stage> velike težave. Na takšne težave, da so bili praktično
               odvrnjeni potem od teh svojih projektov in zamisli in pobud in tako naprej. Zanima
               me, kako nameravate pravzaprav urejati to stvar ne na področju samo kulture, ampak
               zlasti na področju gospodarstva, na področju znanosti in tako naprej, da se tu lahko
               več naredi in da ni birokratskih zastojev? Ne na ravni vašega brezlistničnega
               ministrstva, ampak na ravni drugih ministrstev tudi.</p>
               <p>In pa, zanima me, kako pravzaprav gledate na pobude, ki se zlasti v zadnjem času
               pojavljajo v Italiji glede naših manjšin po združevanju krovnih organizacij? Namreč,
               so precejšnje pobude, da bi se krovne organizacije Slovencev, slovenskih manjšin v
               Italiji združevale v skupno in bi s tem ustrezno lažje nastopale.</p>
               <p>Ker pa odhajam konec meseca v Cleveland, bi me zanimalo, kaj naj Slovencem v
               Clevelandu v vašem imenu sporočim? Hvala lepa.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp7">

               <speaker>PREDSEDNIK FRANC PUKŠIČ:</speaker>

               <p>Hvala lepa gospodu Mitju Meršolu. Besedo ima Mirko Brulc.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp8">

               <speaker>MIRKO BRULC (PS SD):</speaker>

               <p>Hvala lepa. Lep pozdrav gospe kandidatki in vsem prisotnim. Najprej izražam
               zadovoljstvo, da je ta koalicija ohranila ministrstvo, tudi če je brez listnice,
               ampak se bo dalo stvar peljati naprej. Vidim, da imate veliko znanja o koroških
               Slovencih, o Slovencih v Belgiji, Avstraliji in tako dalje. Malo manj ste omenjali
               manjšino v Italiji. Ker sem s tega območja vam bom zelo rad, ko boste izvoljeni,
               pomagal in vas seznanjal z njihovimi potrebami, ker jih dobro poznam. In moram
               povedati, da smo recimo v petek podpisali evropsko teritorialno združenje, to je
               posebno pogodbo, kjer imajo Slovenci v sosednji Gorici veliko težo. Predsednik je
               Fratini, nekdanji zunanji minister Italije, in vam bo gradivo te pogodbe predal, da
               boste mogoče še v nekih drugih okoljih čezmejnega sodelovanja lahko ponudili ta
               vzorec, ki je v Evropi edinstven.</p>
               <p>Imam pa tri vprašanja. Seveda problem financ je bil že danes omenjen. Vlada v
               odhajanju je kljub težavam povečevala ta sredstva za Slovence po svetu in zamejce.
               Jaz vem, da bo potrebno varčevanje, vendar z nekim racionalnim delom in pa z našo
               pomočjo, vseh, bomo mogoče le še kakšen evro pridobili v to blagajno za te
               potrebe.</p>
               <p>Potem imam ugotovitev. Poglejte, predsednik Komisije Državnega zbora za Slovence v
               zamejstvu gospod Pukšič, je natanko pred enim letom v intervjuju za Reporter dejal
               tako: "Na avstrijskem Koroškem imamo res tri slovenske organizacije, toda krovna je
               le ena: narodni svet koroških Slovencev. Pri ostalih dveh gre bolj za srečanje ob
               kranjski klobasi ali domačih kolinah." Mislim, da to niti za Moped show ni. Z zamejci
               se ne smemo šaliti v nobenem primeru. Jaz sem vesel, da je akademik Žekš kot minister
               v odhajanju uspel mnogo razlik med posameznimi komponentami, kot pravijo to v
               Italiji, združiti, da, moram pohvaliti tudi predsednika komisije gospoda Petka, ki ga
               sedaj ni v parlamentu, da je bil zelo apolitičen in to, kar je rekel kolega Bevk, mi
               smo v glavnem vedno vse izglasovali soglasno, brez politikantstva. Kakšen bo vaš
               odnos kot ministrica do posameznih teh organizacij v Avstriji, v Italiji, povsod se
               pojavljajo, seveda?</p>
               <p>Prebral sem tudi vaš volilni program, Nove Slovenije. Tam ko govorite o zamejstvu in
               Slovencem po svetu pravite, da bodo potrebna sodobna sredstva. Kaj je mišljeno s temi
               sodobnimi sredstvi? V koalicijski pogodbi pa piše, da bo treba proučiti modele
               podpore. če mi ti dve zadevi malo pojasnite, da bom vedel kaj je mišljeno v vaši in
               koalicijski pogodbi s temi nazivi? Hvala lepa. <stage type="mag"/>
               </p>
            </sp>
            <sp xml:id="SDT6-KZOSSVZIPS-nujna-1-2012-02-07.sp9">

               <speaker>PREDSEDNIK FRANC PUKŠIČ:</speaker>

               <p>Hvala lepa gospodu Mirku Brulcu. Besedo ima Franc Breznik prosim. Izvolite.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp10">

               <speaker>FRAN BREZNIK (PS SDS):</speaker>

               <p>Hvala gospod predsednik za besedo, tudi lep pozdrav kandidatki za ministrico za
               Slovence po svetu tudi z moje strani in seveda tudi s svojim poslanskim kolegom.</p>
               <p>Ko ste dane omenili v svoji predstavitvi, predvsem ste omenili neka določena dejstva
               naših rojakov, ki so neko srce tudi naše kulture v tujini. To je bila kultura, ki je
               obstajala brez kulturnega ministrstva ravno v teh časih, ko govorimo o ukinitvi, del
               ljudi nekako to razume, kot ukinitvi kulturnega ministrstva kar seveda ni res.</p>
               <p>Me pa zanima seveda na kakšen način boste peljali neko stališče v Sloveniji do vseh
               tistih Slovencev, ki so zaradi različnih zgodovinskih dejstev ostali zunaj naših meja
               ali so se odselili, ker so hoteli nekaj več. Večina teh Slovencev potrjuje, načeloma
               smo Slovenci res priden narod, delavni narod, marljivi narod in da v Sloveniji morda
               res imamo neke sistematične napake zaradi katerih te ljudje nekako niso uspevali v
               teh časih, da širom po svetu živijo Slovenci, ki so vrhunski strokovnjaki, ki so
               morda bili izgnani iz te domovine in nekako tudi ko so hoteli prihajati v domovino,
               našteli ste dr. Bernika, dr. Bajuka, bila je ista zgodba z dr. Pučnikom, poznamo dr.
               Bernika vrhunskega pravnega strokovnjaka, ki je delal v multinacionalki, dr. Bajuka
               vrhunskega finančnega strokovnjaka, ki je bil že v samem začetku stigmatiziran v
               samem prihodu v našo domovino.</p>
               <p>Ljudje, jaz sem sam živel v tujini nekaj let, v tujini ni omrežij, ni ljudi, ki bi te
               spravili nekaj skozi veze. Tam resnično uspevajo vsi naši rojaki po nekih
               meritokratskih načelih in nedvomno so ti ljudje vrhunski strokovnjaki, brez neke
               pomoči so morali uspeti.</p>
               <p>In ravno me veseli dejstvo, da ste nekako opozorili danes v svoji razpravi na te
               ljudi, ko prihajajo v svojo matično domovino, da so stigmatizirani kot nekaj slabega,
               ne nekaj boljšega od nas, ker uspeti v družbi, ki je tako majhna, kot je Slovenija,
               kjer vsak pozna vsakega iz nekaj dobrimi strici lahko dostikrat presežeš nekaj tudi
               svoje intelektualne možnosti, mogoče uspevaš in si na nekih pozicijah, ki si jih
               mogoče nisi zaslužil.</p>
               <p>Ravno tu imamo danes problem, tudi v matični domovini, da nismo kadrovali po
               meritokratksih načelih zaradi negativne kadrovske selekcije imamo na visokih
               položajih ljudi, ki so povprečneži. In ravno s tega dejstva ti naši rojaki s tujine
               dostikrat dokazujejo, da so morali začeti z nič in da so uspeli brez neke velike
               pomoči matične domovine in da so vredni vsega zaupanja in spoštovanja.</p>
               <p>Moje vprašanje je na kakšen način in s kakšno strategijo mislite prepričati slovensko
               javnosti, da bodo ti ljudje ali pa tisti, ki bodo prihajali, kot vemo prva četa ali
               pa prvi rod teh ljudi, ki je hotel po slovenski osamosvojitvi priti v matično
               domovino in pokazati svoje sposobnosti, te svoje sposobnosti za časa svojega
               življenja ni dobil. Nikoli mu ni bilo rečeno, ne Bajuku ne Berniku ne Pučniku, vi ste
               vrhunski strokovnjak, dosti ste naredili za slovenski narod, vas spoštujemo, uspeli
               ste. Tega nikoli niso začasa svojega življenja ti ljudje dobili.</p>
               <p>Danes se vsi jočemo, hodimo na pogrebe teh ljudi, postavljamo spomenike in vse
               ostalo, verjamem, da je kot bodoči ministrici brez listnice je to ena stigma
               slovenskega naroda, je to en čuden pogled neke postotalitarne družbe slovenske na te
               rojake in verjamem, da vas čaka tudi tu kar težka naloga, ker nekako ljudje nismo
               navajeni, nekako vedno z neko slabšalno noto gledamo na te Slovence, v bistvu pa je
               resnica ali pa vsaj dejstva dokazujejo, da bi moralo biti ravno obratno.</p>
               <p>Zato vas nekako sprašujem ali imate kakšno strategijo kako prepričati predvsem
               Slovence tukaj in pa institucije v Sloveniji, da se nekako bolj posvetijo tem našim
               predvsem strokovnjakom v prvi vrsti in ostalim Slovencem po svetu, da jih nekako
               spremljamo z bolj odprtimi rokami, z boljšo neko pozitivno energijo in da nekako
               gradimo to družbo vsaj v tej novi vladi, malo drugače, kot smo v prejšnjih, da med
               nami ni nekih večjih kulturnih razlik, da smo prestali neke okope in da tudi te okope
               pokažemo tudi, da jih ni več ...<stage>/Nerazumljivo/</stage>... zato se verjamem <stage type="mag">(Nadaljevanje)</stage> da zavedate, da tudi minister brez listnice
               igra pomembno vlogo predvsem pri združevanju različnih tipov ministrstev in predvsem
               vlogo tudi promotorja slovenske odličnosti v svetu in zato je to vprašanje nekako ta
               strategija teh Slovencev kako naj pridejo nazaj v Slovenijo, kako naj bodo
               pripravljeni na to kulturno okolje v Sloveniji, da se mi zdi pomembno. Hvala.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp11">

               <speaker>PREDSEDNIK FRANC PUKŠIČ:</speaker>

               <p>Hvala lepa gospodu Francu Brezniku. In zadnja v tem sklopu ima besedo gospa Mateja
               Pučnik, prosim.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp12">

               <speaker>MATEJA PUČNIK (PS SDS):</speaker>

               <p>Hvala lepa za besedo gospod predsednik, spoštovane kolegice in kolegi, spoštovana
               kandidatka za ministrico. Najprej hvala lepa za osebno in strokovno predstavitev
               vašega programa, ki je verjetno tudi odsev vaših sposobnosti in poznavanja področja
               dela, ki se mu boste v prihodnje posvečali.</p>
               <p>Tudi sama sem zelo vesela, da smo uspeli dobiti vsaj eno kandidatko za ministrico in
               prepričana sem, da tematiko zamejskih Slovencev in Slovencev po svetu dobro poznate
               in boste zmogli kompetentno voditi ta resor.</p>
               <p>Imam pa dve vprašanji in sicer glede na to, da po zakonu obstaja tudi svet za
               Slovence po svetu in je bil le ta v zadnjih letih nekako zapostavljen, mogoče
               zanemarjen sprašujem ali boste ta svet zopet obudili.</p>
               <p>In če se mogoče še navežem na kolega Breznika, ki je govoril na začetku, da ogromno
               vrhunskih strokovnjakov in znanstvenikov živi s Slovenci po svetu, zasledila sem iz
               tega vladnega akcijskega načrta, da bi naj bilo teh strokovnjakov več kot tisoč
               oziroma tisoč dvesto. Ali imate mogoče kakšno strategijo kako bi te znanstvenike in
               strokovnjake nekako povabili in privabili, da bi tukaj pri nas ustvarjali naprej, ne
               samo v smislu povezovanja z njimi ampak mogoče tudi jih pribaviti nazaj v Slovenijo
               in z njimi pridobiti neko dodano vrednost. Hvala lepa.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp13">

               <speaker>PREDSEDNIK FRANC PUKŠIČ:</speaker>

               <p>Hvala lepa tudi gospe Mateji Pučnik. Gospa kandidatka Ljudmila Novak za ministrico
               izvolite na ta prvi sklop dati odgovore. Izvolite.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp14">

               <speaker>LJUDMILA NOVAK (PS NSi):</speaker>

               <p>Hvala za besedo. Najprej odgovor gospodu poslancu Samu Bevku. Govorili ste o mojem
               stališču do notifikacije avstrijske državne pogodbe. To res ni v pristojnosti urada
               vlade Republike Slovenije za Slovence v zamejstvu in po svetu, torej v moji
               pristojnosti, si bom pa vsekakor prizadevala, da vsi problemi, ki se pojavljajo na
               tej ravni, na politični ravni in ne bodo v pristojnosti tega urada, si bom
               prizadevala, da bom nanje opozarjala predsednika vlade oziroma ministra za zunanje
               zadeve.</p>
               <p>Tudi sama menim in tudi stališča Nove Slovenije je in smo ga mogoče lani, predlani
               tudi večkrat izrazili, da Slovenija mora pristopiti k tej notifikaciji avstrijske
               državne pogodbe.</p>
               <p>Vemo, da to ni enostavno, ker skrbnica mislim, da je Rusija te državne pogodbe in
               torej da je to stvar zunanje politike.</p>
               <p>Jaz kot bodoča ministrica lahko k temu prispevam samo v tem smislu, da spodbujam tako
               ministra za zunanje zadeve, kot predsednika vlade, da na tem področju naredimo nek
               napredek, korak naprej.</p>
               <p>Potem gospod Meršol, kako se bom počutila v novi vladi. Denarja je toliko, kot ga je,
               vem, da je bil razpis že izveden, razpis je bil novembra, potem do konca januarja naj
               bi bile že podpisane pogodbe za vse te programe na katere so se prijavili
               interesenti, zato ne vem koliko denarja je ostalo v tej blagajni, si bom pa ves čas
               prizadevala, da bi bil čim bolj racionalno uporabljen.</p>
               <p>Mislim pa, da je veliko stvari mogoče še vedno narediti tudi z dobro voljo, s
               pozitivnim pristopom, vzdrževanjem dobrih odnosov, z navezovanjem novih stikov z
               dobro organizacijo tako da v prvi vrsti si bom za to prizadevala potem pa seveda
               kolikor bo še denarja, da bo čim bolj racionalno uporabljen in za tiste projekte, ki
               imajo neko dodano vrednost in ki dejansko pomenijo neko povezovanje ali pa <stage type="mag">(nadaljevanje)</stage> ohranjanje slovenske identitete,
               povezovanje na znanstvenem, gospodarskem in drugih področjih.</p>
               <p>Kot ste omenili, gospodarski projekti v Sloveniji. Tudi sama sem se srečala s kar
               nekaj Slovenci v tujini, ki so bili razočarani, ki so želeli vlagati v Slovenijo, pa
               se jim je zdelo, da je vse skupaj prekomplicirano oziroma da niso čutili, da je
               njihov denar naložen v Sloveniji varen. Zato bomo v Sloveniji morali najprej
               poskrbeti za to, da bodo predpisi bolj enostavni pri ustanavljanju podjetij, da bodo
               davčno bolj znosni in da bo delovala pravna država. Prav zaradi tega so mnogi menili,
               da je v Slovenijo težko vlagati oziroma se bojijo vlagati, ker ne čutijo varnosti za
               svoja naložena sredstva. Vem pa da je še vedno veliko Slovencev, ki so uspeli, ki
               imajo denar, ki so potencialni vlagatelji in bom spodbujala te poslovne klube, ki jih
               sofinancira tudi Urad za Slovence po svetu, ki združujejo Slovence gospodarstvenike
               po svetu, da bi se povezovali in navezovali stike s slovenskim gospodarstvom in se na
               ta način vključili v slovensko gospodarstvo.</p>
               <p>Združevanje krovnih organizacij v Italiji ali Avstriji. Povsod imamo nekaj različnih
               organizacij. Moj namen ni, da bi te organizacije spreminjala, seveda pa si želim, da
               bi te organizacije med seboj dobro sodelovale, se povezovale in na ta način tudi za
               manjšino več dosegle. K temu jih bom spodbujala. To je pač tako, tisti, ki živijo
               zunaj slovenskih meja, pravijo: Slovenci, zakaj se delite, dajte se bolj povezati. Mi
               si to želimo, pa vendar to težko zmoremo ali pa nam gre težko od rok, čeprav si vsi
               skupaj želimo, da se ne bi tako delili na leve in desne na takšne in drugačne. Nekaj
               od tega je prisotnega tudi pri naših manjšinah, pomembno pa se mi zdi, da v ključnih
               trenutkih se povezujejo, sodelujejo. Vem, da pri italijanskih manjšinah jim je kar
               nekaj projektov zaradi tega uspelo. Seveda tudi na Koroškem sem bila priča, ko so se
               povezovali, ko so skupaj delovali in sama si bom prizadevala, da se bom za to
               zavzemala.</p>
               <p>Kaj naj sporočite Slovencem v Clevelandu. Najprej lepe pozdrave, potem upam na dobro
               sodelovanje in nato, da se bomo srečali, najprej v domovini na različnih seminarjih,
               kongresih Slovencev v domovini. Seveda, v kolikor pa bo moj program dopuščal, jih bom
               obiskala tudi tam.</p>
               <p>Mislim pa da imamo sodobne tehnologije, tako da na kakšno njihovo srečanje,
               prireditev se da preko videokonferenc javljati, tako da bomo tudi na ta način lahko
               bolj povezani.</p>
               <p>Gospod Mirko Brulc. Manjšina v Italiji. Resda nisem veliko govorila o tej manjšini,
               imam pa kar nekaj stikov. Z gospodom Trpinom sem se že večkrat srečala, z gospodom
               Pavšičem, gospodom Štoka. Skratka, tudi slovensko manjšino v Italiji kar poznam, sem
               bila tudi že na njihovih srečanjih. Kot sem dejala, sem jih pripeljala tudi v
               Evropski parlament, kjer so predstavili svojo problematiko. Zavzemala sem se za
               njihove pravice. Zdaj sem prebrala, da bo Italija izdajala dvojezično osebno
               izkaznico. Tudi to je nek napredek, sicer je razlika v velikosti črk, v italijanščini
               so črke velike, v slovenščini pa manjše, kar seveda ni najbolje, najlepše, ampak
               napredek v teh odnosih pa je, tudi pri izvajanju zaščitnega zakona za Slovence.
               Srečala sem se tudi, že pred leti, z njihovimi kulturnimi društvi, slovenskim
               gledališčem in lokalnimi oblastmi. To bom tudi v prihodnosti nadaljevala.<stage type="mag">(nadaljevanje)</stage> Kot sem že dejala. Vi ste
               spraševali glede krovnih organizacij. Mislim, da je to najprej stvar slovenske
               manjšine, tako v Italiji, kot na Koroškem. In kot sem dejala, spodbujala bom
               sodelovanje in da bo tudi denar pravično razdeljen, glede na dane možnosti
               seveda.</p>
               <p>Gospod Breznik. Govorili ste o vrhunskih strokovnjakih. Res je, imamo novi val
               izseljevanja slovenskih strokovnjakov, mladih, ki v Sloveniji ne najdejo možnosti,
               bodisi zaposlitev, bodisi za vrhunsko raziskovalno delo. No, prav ta strategija, ki
               jo je pripravil dosedanji minister, predvideva popis ali imenik vseh teh
               znanstvenikov v tujini in olajšanje možnosti, da bi ti strokovnjaki, bodisi se vrnili
               v Slovenijo in tukaj dobili nove možnosti, priložnosti, bodisi da pridejo in
               sodelujejo na različnih konferencah, slovenskimi instituti, univerzami in tako
               naprej. Vsekakor se bom za to zavzemala, da bi bilo tega sodelovanja čim več in bom k
               temu spodbujala tudi ministra, pristojnega za znanost, da bo pozoren na to področje
               in na ta način spodbujal to sodelovanje in povezovanje tudi na področju znanosti.</p>
               <p>Gospa Mateja Pučnik. Svet za Slovence po svetu naj bi se sestajal enkrat letno,
               vendar ta svet vodi in sklicuje predsednik Vlade. Spet bo moja dolžnost, da ga bom k
               temu spodbujala. Imamo pa tudi svet za Slovence v zamejstvu, ki pa se dvakrat letno
               srečuje. Seveda so še druga srečanja, ki so organizirana. Spomnim se lanskoletne
               konference, ki jo je organiziral svetovni slovenski kongres. To je bila konferenca
               znanstvenikov, udeležilo se je zelo veliko znanstvenikov iz sveta. Tako, da imamo
               vrhunske strokovnjake po svetu in bom skušala Slovence tudi ozaveščati oziroma
               pripomoči k temu, da se bomo zavedali, da so tudi ti strokovnjaki za nas pomembni, da
               se od njih lahko veliko naučimo in da je prav da spoštujemo njihovo znanje, izkušnje
               in to poskušamo vključiti v Slovenijo. </p>
               <p>Tako.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp15">

               <speaker>PREDSEDNIK FRANC PUKŠIČ:</speaker>

               <p>Hvala lepa, kandidatka.</p>
               <p>Imamo še tri prijavljene. In sicer: gospod Göncz, gospa Janja Napast in gospod Jožef
               Horvat.</p>
               <p>Besedo dajem gospodu Gönczu.</p>
               <p>Izvolite.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp16">

               <speaker>DR. LÁSZLÓ GÖNCZ (PS IMNS):</speaker>

               <p>Hvala lepa, gospod predsednik. Spoštovana gospa kandidatka, kolegice in kolegi.</p>
               <p>Želel bi dati nekaj spodbudnih besed, pred tem pa naj ugotovim, da razmišljanja, ki
               ste jih navedli danes in ki smo jih lahko zasledili tudi v preteklih dneh v zvezi s
               tem področjem, kažejo v pravo smer. Razen tega bi morda dodal še to, da pri tem
               ministrovanju je razen kognitivnih vrednot in danosti je zelo pomembno srce. Prej na
               nekem drugem odboru smo govorili o srcu, kot pomembnem dejavniku, tukaj je še toliko
               bolj pomembno in verjamem, da pri tem ne bo težav.</p>
               <p>Kar se tiče določenih vsebinskih spodbud bi pa rekel naslednje. Nedvomno je za ceniti
               in morda iz mojih ust to zveni še bolj pozitivno, kot tudi od pripadnika neke druge
               narodne skupnosti, da je ta pristop, ta čut Slovenije do vprašanja zamejskih
               Slovencev oziroma Slovencev po svetu res pozitiven, lahko trdimo precej nad neko
               virtualno evropsko ravnijo. In to je vsekakor, po moji oceni, spodbudno tudi za tiste
               skupnosti, ki so iz takšnih ali drugačnih razlogov, ali zgodovinsko žal ostali ali pa
               iz nekih političnih ali drugih vzrokov se morali odseliti oziroma izseliti iz matične
                  domovine.<stage type="mag">(nadaljevanje)</stage> Kakorkoli. Zame,
               kot tudi za osebo, ki se s tem veliko let tudi strokovno ukvarjam, predvsem zdi
               pomembno, da tudi identiteti manjšinske populacije pristopamo z nekimi drugimi
               pristopi, kot je bilo to v preteklosti. Danes se moramo marsikdaj sprijazniti z
               dejstvom dvojne pripadnosti. In dvojna pripadnost je tudi zelo pomembna in pomeni
               veliko več, kot nepripadnost, ker žal smo danes marsikdaj v situaciji, ko se nekateri
               odpovedujejo identiteti pa to ne namerno oziroma ne da bi se tega zavedali, ampak iz
               razlogov, ki jih vsi dobro poznamo in se zdaj ne bi spuščal v te nianse. Ampak,
               skratka v strategiji bi bilo nedvomno prav moči usmeriti tudi v dvojno pripadnost v
               tistih primerih, kjer druge možnosti ni na dlani.</p>
               <p>Naslednja zadeve, ki je po moje zelo pomembna, prvenstven pristop do večinskega
               naroda na območju kjer živijo, v tem primeru slovenske narodne skupnosti. Namreč, mi
               ne moremo ustvarjati dodane vrednosti, če okolje ni prijazno do sprejemanja
               drugačnosti in manjšin. Zato je pomembno, tudi na osnovi bilateralnih odnosov,
               spodbujati okolje, da tudi večinski narod postane multikulturen oziroma da sprejema
               drugačnost, da sprejema slovenski jezik, slovenske vrednote, ker sicer je manjšina
               izredno zaprta in tako rekoč že nima prostora za lastno ustvarjalnost. Torej, mogoče
               kakšen program, kakšna spodbuda v to smer, pa naj ne bom narobe razumljen, mogoče več
               pomeni, kot v določenem segmentu konkretno financiranje neke izvirne manjšinske
               dejavnosti. Pa ne da bi se zdaj kakorkoli primerjale te zadeve, ampak je pomembno, da
               okolje kjer živijo slovenske skupnosti v zamejstvu, da je to prijazno. Če smo iskreni
               in odkriti, na tem področju se zato nekaj spreminja, na bolje. Bili so časi, ko je
               bila zadeva, bom rekel, totalno zaprta, totalno tudi sovražna do neke mere in tudi
               neprijazna. Danes temu ni tako. In tudi, kot oseba, ki prihajam iz Prekmurja oziroma
               ki imam neposredne stike s porabskimi Slovenci, ki so me tudi zdaj spodbujali da naj
               bom v tem odboru oziroma komisiji, ker morda najbolj neposredno poznam njihove
               težave, je pomembno, da se tudi ta porabski del tretira enakovredno z ostalimi.
               Namreč, zaradi političnih okoliščin temu ni bilo tako, tega se moramo vsi zavedati.
               Res je tudi to, da madžarska država še ne izpolnjuje zagotovljene oziroma obljubljene
               pogodbe na takšni ravni, kot bi si to želeli, čeprav se to tudi do neke mere premika,
               ampak res je da se je v preteklosti matični narod drugače oziral na neko državo
               varšavskega pakta, kot denimo proti Avstriji ali Italiji. Tako, da tudi s tega vidika
               je nekaj rezerv, in porabskim Slovencem veliko pomeni, da se lahko počutijo
               enakovredni v tem kontekstu. V zvezi s tem bi vas vse skupaj samo seznanil z dvema
               pomembnima zadevama, ki sta neka novost. V Sloveniji se je veliko govorilo o
               madžarski zakonodaji, o nekem sindromu Orba in tako naprej. V to se ne bi spuščal,
               ampak bi poudaril dve stvari. Prvič. Kljub vsemu, volilna zakonodaja od zdaj naprej,
               od naslednjega mandata naprej omogoča tudi porabskim Slovencem vsaj zastopnika v
               madžarskem parlamentu. Torej, formalno omogoča tudi poslanca, vendar, ker so žal
               vnesli neke količinske dejavnike, bodo težko imeli poslanca, ker bodo za to morali
               imeti 10 glav, 10 tisoč oseb, se opravičujem, ampak kljub temu bodo imeli zastopnika,
               ki bo imel vse pravice poslanca, razen pravice do glasovanja. Torej, vse ostale, na
                  <stage type="mag">(nadaljevanje)</stage> plenarni seji in na seji
               odborov. Razen tega so radijski program zdaj s 1. januarjem dvignili na 4 ure dnevno,
               kar je tudi nedvomno korak naprej. Torej, zadeva še zdaleč ni v celoti izpolnjena,
               ampak se pa le premikajo in zato bi poudaril, da je mogoče pomemben tudi dialog na
               področju bilaterale, ki zdaj, ko se le nekaj premika, ne zatre oziroma ne spodbudi
               spet neke nepotrebne konflikte, ampak da se dejansko nadgrajuje to vprašanje.</p>
               <p>In za konec še dve vprašanji oziroma do neke mere tudi dilema, ampak vseeno bolj kot
               vprašanje....navajam. Jaz menim, da kljub vsemu, da je na nivoju Evropske unije odnos
               do manjšinskih zadev takšen kot je, pa kljub vsemu kar je gospod Meršol pred mano
               poudaril, da bodo verjetno neke finančne spodbude višje kot so bile do zdaj. Jaz
               menim, da je še marsikaj za postoriti na tem področju. Sprašujem gospo ministrico,
               potencialno ministrico, če ne bi skupaj z ostalimi srednjeevropskimi narodi, kjer je
               veliko tovrstnih zahtev, prošenj, trendov, le več naredili za neko skupno
               srednjeevropsko platformo na področju manjšinskega vprašanja? Namreč to vprašanje se
               pojavlja tukaj drugače kot se pojavlja v zahodni Evropi, v Kataloniji, v Bretoniji,
               na Irskem ali kjer drugje, torej tu je predvsem drugačna ta zadeva. Prvič, bom rekel,
               kar zbrišejo z mize, z evropske mize te ali druge, po mojem ne moremo se še s tem
               sprijazniti, ampak moramo vedno načenjati vprašanje kar je za naše slovenske manjšine
               in za vse druge manjšine, ki so v tem prostoru, izrednega pomena.</p>
               <p>In za konec, da ne bi bilo napak razumljeno, jaz izredno cenim sleherno narodno
               skupnost ali pa manjšino kjerkoli že živi, ampak sem pa prepričan, da ne moremo
               dajati enačaje v tem smislu, torej zamejska slovenska skupnost ni identična kot neka
               migracijska skupnost kjerkoli, obe sta enako pomembni, ampak ne moremo dajati
               enačaja, čisto drugo strategijo pač se mora sprovesti pri enem kot pri drugem, ker
               tam se tudi prostor kot takšen, območja se ohranja in me zanima ali je pristop
               oziroma ali bo pristop v bodoče takšen, ker to je izrednega pomena, kot tudi jaz ne
               bi dajal enačaja med kategorijo avtohtonost in pa druge skupnosti. In spet ne bi
               posploševal in ne bi enega dvignil nad drugo skupnost nikakor ne, ampak izrecno
               poudarjal, da je avtohtonost nekaj kar je vezano na teritorij, na kulturne in pa
               jezikovne tradicije, tista druga zadeva je pa zaradi nekih okoliščin zgodovinskih
               takšnih ali drugačnih se je prav tako zgodilo, ne moremo je zanemarjati, treba je
               poiskati tudi metode in pa možnosti za razvoj, vendar enačaje bi pa težko dajali.
               Skratka kakšno je v zvezi s tem vaše stališče? Če sem bil preveč poglobljen in
               strokoven se opravičujem, ker se bomo s tem vprašanjem še vračali.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp17">

               <speaker>PREDSEDNIK FRANC PUKŠIČ:</speaker>

               <p>Hvala lepa, gospod Gönczu. Besedo ima gospa Janja Napast. Izvolite.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp18">

               <speaker>JANJA NAPAST (PS SDS):</speaker>

               <p>Hvala lepa, gospod predsednik. Pozdravljeni vsi navzoči, gospa kandidatka za
               ministrico.</p>
               <p>Jaz v bistvu nimam nobenih vprašanj, me pa zelo veseli vaš pozitivni pristop k
               ohranjanju kulturnega stika in tako naprej. V bistvu imam samo ene par razmišljanj.
               Glede tega, da sem na jezikoslovju bila v Ljubljani na filozofski fakulteti, sem bila
               seznanjena mogoče malo z znanjem slovenskega jezika Slovencev v zamejstvu. In moram
               povedati, da sem bila sama kar dosti razočarana, ko sem izvedela, sicer nisem šla
               sama tja, ker smo imeli organiziran izlet, ampak sem bila malo razočarana nad znanjem
               teh mladih otrok tam. In mogoče bi bilo treba malo bolj spodbujati to sporazumevanje,
               jezikovno sporazumevanje v slovenskem jeziku mogoče v domačem okolju, <stage type="mag">(nadaljevanje)</stage> ker se je kar nekako zabrisalo in
               pa tudi v šoli mogoče, ker vseeno sta to dva čisto različna okolja in mogoče znanje
               slovenščine vseeno pri mlajših generacijah upada. In mogoče je to ravno problem, ker
               ta generacijski prelom, starejši, ki so se preselili ali pa že nekaj časa živijo v
               tujini, nekako so še znali ohranjati, s tem pa tudi kulturo slovensko, ker s tem je
               takoj omejeno obzorje v bistvu ne more niti slovenskih knjig prebrati in več je
               starejšega prebivalstva mogoče, ki zna to in zato bi se morali malo bolj bati za
               slovenski jezik v tujini, ker mogoče smo tudi malo Slovenci preveč labilni v tujini
               in se hitro materni jezik s tem zabriše in ni več materni jezik slovenščina. Tako, da
               je zato tudi ohranjanje toliko težje. Glede sprejemanja večinskega naroda, mogoče, da
               bi bilo dobro tudi povezovanje študenti slovenščine oziroma jezikoslovja ali
               kakorkoli že z dvema skupinama mladih v tujini ali pa v zamejstvu tukaj, recimo
               Slovenci, študentki, ki živijo v tujini, pa recimo nimajo drugače nobenega stika s
               slovenščino kot v domačem okolju in tako naprej in pa študenti, ki študirajo
               slovenščino, ki sicer po narodnosti niso Slovenci. Tako, da mogoče bi se kakšne take
               povezave z lokalnimi skupnosti dale tudi narediti, da bi se naredila mogoče kakšna
               raziskava, statistika na kakšen način bi se lahko tudi povezali. To je pa to v
               bistvu. Hvala.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp19">

               <speaker>PREDSEDNIK FRANC PUKŠIČ:</speaker>

               <p>Hvala lepa gospe Janji Napast. Besedo ima gospod Jože Horvat.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp20">

               <speaker>JOŽEF HORVAT (PS NSi):</speaker>

               <p>Hvala lepa za besedo, gospod predsednik. Spoštovane poslanke, spoštovani poslanci,
               spoštovana kandidatka za ministrico vse vas prav lepo pozdravljam!</p>
               <p>Zadovoljen sem, da zakon, ki ureja sodelovanje Republike Slovenije s Slovenci izven
               njenih meja še vedno velja. Ta zakon smo spisali in ga sprejeli v mandatu 2004-2008
               in prav prizadevanja Nove Slovenije so šla v tej smeri, da v zakon zapišemo, da to
               področje pokriva oziroma da zanj skrbi minister oziroma ministrica.</p>
               <p>Zadovoljen sem tudi ko poslušam razprave dosedanje, so izjemno kvalitetne in mislim,
               da skupaj z ministrico bo ta komisija lahko naredila kvaliteten premik naprej v
               smislu izboljšanja sodelovanja Republike Slovenije s Slovenci izven njenih meja. Res
               je, vsi vemo, da ena petina slovenskega narodovega telesa približno živi zunaj meja
               Republike Slovenije. Upam pa si trditi, da ob pravilnem nagovarjanju, ob pravilnem
               negovanju teh odnosov, da bi pa lahko rekli, da zunaj meja Republike Slovenije živi
               več kot 20%, se pravi več kot ena petina potenciala slovenskega, tu seveda mislim na
               rodoljubje, tu mislim na vrhunske strokovnjake, ki so povsod po svetu, tukaj mislim
               tudi na ljudi, ki imajo denar, kapitaliste v pozitivnem smislu in predvsem mislim na
               potencialne investitorje v Republiki Sloveniji. Se pa globoko strinjam z mnenjem
               kolega Meršola, ki je ugotovil, da pa tem investitorjem in tudi ostalim, ki bi želeli
               priti v Slovenijo tako ali drugače, prej zapiramo vrata kot pa odpiramo. In tu je
               naša naloga in tudi bo to naloga naše ministrice, da se bodo te razmere
               izboljšale.</p>
               <p>Tudi sam prihajam iz okolja, kjer je po drugi svetovni vojni izključno iz ekonomskih
               razlogov praktično od vsake hiše v povprečju eden šel v tujino, običajno v Združene
               države ali pa v Kanado, od kakšne družine tudi 6. Zato smo v moji občini, pa zdaj ne
               zamerite, da tako lokalno razmišljam, v občini Črenšovci leta 2006 menda prvi in do
               sedaj edini v Sloveniji postavili en pomik Slovencem, <stage type="mag">(nadaljevanje)</stage> ki živijo po svetu in vas vabim, da si ga ob priliki
               tudi ogledamo. In z veseljem tudi vsaka štiri leta pomagam slovenski šoli iz
               Hamiltona iz Kanade, da pridejo v Slovenijo, med drugim si ogledati tudi Državni zbor
               in to bo tako tudi letos.</p>
               <p>Kolega Lazslo Göncz je že govoril o porabskih Slovencih in spoštovana kandidatka, ker
               prihajam iz Prekmurja, kot veste, mi je ta problematika gotovo najbolj poznana,
               podobno kot kolegu Brulcu, Slovenci, ki živijo v Italiji. Mene pravzaprav veseli, ker
               imam nekaj informacij, da ste nekaj že sodelovali s porabskimi Slovenci, mislim, da v
               čezmejnem projektu Moranija, da se je o tem projektu govorilo tudi ko ste bili še
               evropska poslanka v Evropskem parlamentu, kjer je govoril o tem mislim, da lendavski
               župan, mag. Balažek. Druga zadeva, ker trdim, da so tu, morda se motim in upam, da se
               motim, da so prav pri Slovencih v Porabju šle zadeve v zadnjih letih najbolj hitro
               navzdol. In tukaj imam eno upanje ravno zaradi tega, ker sem zasledil, ko je v
               lanskem letu bil v Republiki Sloveniji na uradnem obisku madžarski predsednik, gospod
               Smith, da se je želel tudi z vami srečati, ker sta bila kolega v evropskem parlamentu
               in mislim, da tudi na tej ravni bi lahko to povezavo te kolegialne odnose bi lahko
               izkoristili, da bi se razmere pri porabskih Slovencih nekoliko izboljšale, gotovo si
               vsak član naše komisije to tudi želi in si bomo v tej smeri tudi prizadevali. Zato bi
               želel morda vaše videnje reševanja problematike porabskih Slovencev, da komisiji
               predstavite. Želim vam pa veliko uspehov pri izvrševanju pomembne funkcije kljub
               temu, da nimate listnice, je pa ta funkcija izjemnega pomena, saj vendarle gre za
               slovenski narod, morda toliko večjega pomena, ko smo 1. maja 2004 stopili v Evropsko
               zvezo, kjer radi večkrat govorimo o družini evropskih narodov. Zahvaljujem se vam za
               vaš odgovor in še enkrat želim vam veliko uspehov pri vašem delu. Hvala lepa.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp21">

               <speaker>PREDSEDNIK FRANC PUKŠIČ:</speaker>

               <p>Jožetu Horvatu hvala lepa. Če bo tako bo predzadnja, ki bo postavljala vprašanja,
               podpredsednica in zadnji potem sam, bom pa tudi deseti, tako da s tem bomo
               zaključili. Če se bo še kdo medtem prijavil, bom sam počakal na konec. Dajem besedo
               podpredsednici Tini Komel. Prosim, izvolite.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp22">

               <speaker>TINA KOMEL (PS PS):</speaker>

               <p>Hvala, gospod predsednik za besedo. Dober večer vsem skupaj. Iskrene čestitke tudi v
               mojem imenu za našo kandidatko za Ministrstvo za Slovence po svetu.</p>
               <p>Tako vam bom povedala, jaz prihajam iz Kopra, jaz dobro poznam kaj pomeni biti del
               ene manjšine, ene manjše skupnosti, ker tudi sama sem del italijanske manjšine v
               Kopru na Obali. Veste na žalost vam bom povedala, da prevečkrat so te manjšine, te
               male skupnosti priča netolerantnosti in nekulture, nespoštovanja do drugačnosti, do
               drugih, do drugače mislečih. Jaz sem obiskala tudi vse italijanske šole, tudi te šole
               niso tako, saj gospod Göncz točno ve o čem govorim, ljudje ne vidijo to tako zelo
               dobro in kako bi rekla raznoliko in da tisti, ki živijo zraven meje in poznajo zelo
               dobro en in drugi jezik, da bi bilo to nekako neka vrednota, na žalost ni tako.</p>
               <p>Vi, v vašem govoru, ste govorila, da bi bilo treba te zadeve spremeniti, to čustveno
               inteligenco, to spoštovanje. Veste, jaz kot novopečena poslanka vam lahko povem, da v
               zadnjem mesecu in pol jaz te tolerance v tej hiši nisem videla, jaz nisem bila priča
               tega. <stage type="mag">(nadaljevanje)</stage> Na žalost vam bom
               povedala, da me izredno moti, ko med sejo zvonijo telefoni. Ljudje se javljajo na
               telefon. To je dokaz, da tudi mi sami ne znamo biti tolerantni do drugih in nimamo
               zelo visoko postavljene cilje, kar se tiče naše kulture, našega sobivanja, pa čeprav
               je to drugače misleča oseba. Ni nujno, da je del druge kulture. Mislim, da je sedaj
               prilika, da se mi vsi osredotočimo prav, da bomo mi začeli te stvari spreminjati. Mi
               smo vzor našim ljudem. Mi moramo spremeniti naš način. Hvala.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp23">

               <speaker>PREDSEDNIK FRANC PUKŠIČ:</speaker>

               <p>Hvala lepa, podpredsednici Tini Komel. Če sem deseti, torej še z moje strani.</p>
               <p>Mogoče najprej komentar. Glede na to, da smo se danes tu tako ali drugače tudi
               spoznavali, navsezadnje nov mandat, prva seja. Sam sem že četrti mandat v tej
               komisiji za Slovence v zamejstvu in po svetu. Prvega in četrtega očitno bomo vodil.
               Zato sem vesel kolega Sama Bevka, ki je na začetku povedal tisto, kar je bilo
               pravilo, potem se je spremenilo, in sedaj je pač tako kot je, ko je govoril okoli
               konsenza. Prav v mandatu 2000-2004, ko sem ga vodil, smo uspeli sprejeti tako
               resolucijo o Slovencih po svetu, bila je resolucija o Slovencih v zamejstvu in tudi
               pripraviti zakon tako daleč, da je bil potem v zelo kratkem času naslednjega mandata
               2004-2008 tudi sprejet tu v Državnem zboru. Prav na osnovi tega zakona imamo danes
               pred seboj kandidatko za ministrico za Slovence v zamejstvu in po svetu. Prepričan
               sem, da bomo tudi v tem mandatu imeli velikokrat različna stališča, ampak do meje ko
               jih bomo probali uskladiti in potem čim bolj enotno tudi zastopati in sprejeti kot
               stališča.</p>
               <p>Razmišljanja nekaterih danes tu, tudi že nekajkrat omenjeni gospod Meršol, gospod
               Breznik in ostali v zvezi z možnostmi in pogoji naših rojakov iz zamejstva in po
               svetu, pomagati in narediti kaj za to državo. Glede na to, da tozadevno problematiko
               zelo dobro poznam, velikokrat se vprašajo ne to kaj lahko dobijo, ampak kaj lahko
               naredijo za domovino. In takrat, ko je bilo ključno, so marsikaj naredili. Vesel sem,
               da bo bile na uradu sprejete strategije, ker pač to sprejema ministrstvo, vlada,
               kakorkoli, resolucije pa sprejema Državni zbor. Če bomo skupaj ocenili, da bi s
               sprejetjem spremembe iz strategije v resolucije tako o mladih, znanstvenikih,
               gospodarstvenikih in tako dalje, doprineslo k temu, da boste gospa kandidatka za
               ministrico, potem v ministrski ekipi imela tudi več možnosti prav te koordinacije
               bomo šli tudi po tej poti. V parlamentu bomo sledili vsemu tistemu, kar bo doprineslo
               sodelovanju in razvoju, ter na koncu ohranitvi tega, da naši rojaki živijo po
               svetu.</p>
               <p>20 let imamo svojo domovino in, tako kot sem rekel, trajalo je dolgo, da smo prišli
               do zakona, drugič imamo torej ministrico na tem mestu. Mogoče bom zelo drzen, pa
               vendar, če nisi, nismo mi politiki vizionarji, kdo pa potem bo. Ali bomo v tem
               mandatu prišli do spremembe Ustave, tako da bi imeli v slovenskem parlamentu tudi dva
               poslanka ali poslanki oziroma enega iz zamejstva in enega iz Slovencev iz sveta, bo
               odvisno prav od nas poslank in poslancev v tej komisiji. Torej, če se bomo tu
               poenotili, <stage type="mag">(nadaljevanje)</stage> potem nihče temu
               ne bo mogel nasprotovati. Veste, za to pač rabimo Ustavo in zakon o volitvah, 60%,
               torej dve tretjini.</p>
               <p>Še eno drzno razmišljanje. Prav na področju zakonodaje postane ta komisija tudi
               matično delovno telo pri določeni zakonodaji, ki se tega tiče. To pa je možno le ob
               tem, če postanemo iz komisije odbor. Vem, da je bilo v prejšnjem mandatu okoli tega
               že nekaj razmisleka, nekaj narejenega, pa potem pač niso stvari stekle do konca. To
               možnost imamo.</p>
               <p>Gospa kandidatka za ministrico, ko boste izvoljeni, jaz seveda v to ne dvomim in ne
               dvomim tudi v izvolitev vlade, predlagal bi, včasih je dobro malo čez planke
               pogledati, kako sosedje delajo. In če je kaj dobrega, je to dobro vzeti. Ob obiskih
               naših ministrov, predsednika vlade v sosednjih državah, kjer živi naša manjšina, bi
               bilo vedno zelo dobro, da bi imel tako imenovan briefing z našimi rojaki, ki živijo v
               manjšini, in seveda ob teh obiskih se tudi takrat s slovensko skupnostjo v kateri
               državi bi že bil, tudi srečal. To se mi zdi zelo dobro.</p>
               <p>Drugo, v vladi, seveda tudi z naše strani bo apel, da bomo v komisiji dovolj dobro
               informirani. Zato bo potrebno vzpostaviti informacijski sistem tako, da bodo iz
               veleposlaništev vsaj tiste depeše, ki se nanašajo na naše rojake, seveda, se nanašajo
               tudi na gospodarstvo, znanost, kulturo in tako dalje, ki nas bodo zanimale, prihajale
               tudi v Državni zbor oziroma komisijo. To je nekoč, ko sem sam komisijo že vodil,
               bilo. Kot so me informirali, tega več ni, to je potrebno spremeniti.</p>
               <p>Kolegu Brulcu bom pokazal nekaj dokumentov, na osnovi česa sem takrat to tudi
               izjavil. Ko bo to videl se bo začudil tistim dokumentom, ne moji izjavi. Tu danes ne
               bova polemizirala, ker nisva danes zato tukaj.</p>
               <p>Želim, da prav namen, ki ga ima tako komisija, kot urad, ministrica, kandidatka za
               ministrico, in potem celotna vlada, narediti v dobrobit tako države, posameznikov,
               doma in v tujini, na vseh področjih. To se mi zdi pomembno, tudi izredno močno
               sodelovanje na področju z zunanjim ministrstvom in tako imenovano gospodarsko
               diplomacijo na eni strani, na drugi strani močno sodelovanje s kulturo oziroma
               Ministrstvom za šolstvo, znanost, kulturo in tako dalje. Verjamem, da boste imeli pri
               nas podporo. Verjamem, da bomo tudi z vaše strani imeli relevantne informacije, da
               bomo lahko čim bolj soglasno odločali, tako kot je to praksa, vsaj kolikor sem jaz
               zraven, od leta 2000 naprej.</p>
               <p>Toliko z moje strani. Gospa kandidatka za ministrico, izvolite, beseda je vaša.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp24">

               <speaker>LJUDMILA NOVAK (PS NSi):</speaker>

               <p>Najprej bi odgovorila, ali pa komentirala to, kar je rekel gospod Göncz. Dvojna
               pripadnost oziroma težave s katerimi se srečujejo pripadniki manjšin, tudi vi ste o
               tem govorili. Slovenci na Koroškem bi ravno tako podobne stvari povedali, Slovenci v
               Porabju ravno tako. Žal so pač te napetosti posledica preteklih odnosov <stage type="mag">(Nadaljevanje)</stage> oziroma tudi neke zgodovine, ki
               se je dogajala na tem območju. Tako vemo, ko je prišlo do delitve, cona B, cona A, pa
               potem ozemlje, ki je pripadlo Italiji, pa tisto, ki je pripadlo Sloveniji, pa še
               različni državni ureditvi sta bili, Italija na zahodu, med tem, ko je bila takrat
               Jugoslavija socialistična država in podobno. Ali pa tudi porabski Slovenci so se
               čutili ogrožene, če so se izrazili kot Slovenci. Skratka zaradi vseh teh zgodovinskih
               dogodkov se danes še kažejo tudi neke posledice. Seveda pa Evropska unija nas tudi
               spodbuja. Ko so padle meje, nas spodbuja k temu medsebojnemu sodelovanju in zaradi
               tega so tudi razpisani različni projekti iz programa Interek. Gospod Brulc vem, da je
               zelo dobro sodeloval z italijansko stranjo na drugi strani. Mislim, da je tukaj bila
               Nova Gorica in Gorica, ste bolje sodelovali kot pa recimo je bil Trst včasih ali pa
               Videmska pokrajina, kjer so imeli Slovenci še večje težave. Upam pa, da se vse to
               spreminja. Tudi na Koroškem vemo, da je nekdo vodil svojo politiko prav na račun
               koroških Slovencev in tako zmagoval. Vendar, če pa pogledamo koliko je pa prednosti,
               ki se jih pa sedaj mladi čedalje bolj zavedajo, in ko sem bila na Koroškem, so
               povedali, da se veliko Neslovencev vpisuje sedaj v slovenske šole oziroma otroke
               opisujejo v te dvojezične vrtce, ker se zavedajo, da če znaš jezik, potem imaš več
               možnosti na področju poslovanja itn. Upam, da s padcem teh mej bodo počasi tudi padle
               meje v glavi in bo tega sodelovanja čedalje več in čedalje manj nestrpnosti, čeprav
               žal postajamo družba, kjer je čedalje več nestrpnosti, ampak upam, da ne, zaradi
               narodne pripadnosti.</p>
               <p>Tudi s porabskimi Slovenci sem se kar nekajkrat srečala. Predvčerajšnjim sem
               poslušala celo intervju z gospo Marijano Sukič, ki je ravno o tem govorila, kako so
               se Slovenci počutili tam kot manjvredne, se niso upali povedati, da so Slovenci.
               Sedaj se pa ta pripadnost celo izboljšuje oziroma zavest o tem. Žal pa jih je
               številčno vedno manj, zato pač nimajo poslanca.</p>
               <p>Ker je gospod predsednik Pal Schmid, predsednik Madžarske, tudi moj prijatelj iz
               evropskega parlamenta. Ko sem se z njim srečala, sem mu vedno omenila tudi, naj se
               zavzame za slovensko manjšino v Porabju. Prav tako pri veleposlaniku, sedanjem, ki je
               bil prav tako moj kolega v Evropskem parlamentu, tako da vedno rečem kakšno dobro
               besedo oziroma spodbudo. Seveda pa tudi Slovenija bo morala izboljšati tako prometne
               povezave s Porabljem, gospodarske povezave. Slišala sem tudi, da sedaj na področju
               izobraževanja dobro sodelujejo s Prekmurjem, tako da hodijo vzgojiteljice, slovenske,
               tja v vrtce. To je zelo dobro.</p>
               <p>Res sem bila častna članica Združenje Moranija, če vam je to poznano, ki ga v
               Sloveniji vodi gospod Balažek, župan Lendave. Že pred leti me je v to združenje
               povabil. To združenje ima namen povezati obmejne kraje v Sloveniji, na Madžarskem, na
               Hrvaškem in celo v Avstriji, na ta način, da se povezujejo na področju turizma,
               kulture, gospodarstva. Meni se to zdi primer zelo dobre prakse, ki ga je treba
               spodbujati. In ta projekt je gospod Balažek imel priložnost predstaviti tudi v
               Evropskem parlamentu na mojo pobudo, z namenom, da smo pokazali, da je možno izvajati
               take projekte na dvojezičnem območju oziroma kako dobro je, če se ljudje ob meji
               povezujejo, kar Evropa tudi spodbuja. In Slovenija je pri tem zagotovo Evropi
               pozitiven zgled. Vsa poročila, ki smo jih poslušali, so povedala, da Slovenija zelo
               dobro skrbi za manjšine, ki so na njenem območju. To me zelo veseli. Seveda pa
               Slovenija pričakuje podobno tudi s strani sosednjih držav <stage type="mag">(nadaljevanje)</stage> in sem vesela, da se tudi s strani madžarske
               spreminja, izboljšuje. Seveda mi bi si želeli, da bi slovenska manjšina v Porabju
               bila tudi zastopana v parlamentu, vem pa, da ima Madžarska zelo veliko manjšin, zato
               tudi verjetno je postavila neke omejitve.</p>
               <p>Prej ste omenili srednje evropsko platformo za manjšine. Ja, da ne boste mislili, da
               so manjšine po celi, po vsej Evropi, da imajo zelo dobre pogoje. Nimajo. Prav tiste
               stare države članice, ki so najprej postale članice, torej najprej tiste prvotne
               skupnosti pa potem naprej, imajo to področje najslabše urejeno. Sedaj v zadnjem času
               je urejena manjšinska problematika celo pogoj za vstop v Evropsko unijo. Zato nove
               države članice morajo to področje veliko bolje urediti kot pa stare države članice.
               Vemo, da Francija nobene manjšine ne priznava, pa ima kar nekaj manjšin. Vemo kakšne
               težave so tudi v Španiji. Nekatere države imajo to zgledno urejeno, recimo Danska
               vem, da je zelo dobro urejena. Na švedskem, tudi v Nemčiji. Zato je Slovenija na tem
               področju kar en zgled. Seveda bi si tudi jaz želela, da bi cela Evropa imela več
               posluha za manjšine, ker je pa to povezano tudi s težnjami po odcepitvi, po
               spremembah, pa se seveda nekatere države temu upirajo.</p>
               <p>Govorili ste o avtohtonih manjšinah in pa o migracijah. Avtohtone manjšine, to so
               manjšine, ki so zaradi spremembe meja ostale izven svoje matične domovine in zagotovo
               to niso prostovoljno ti ljudje postali člani neke druge države, zato zagotovo
               zaslužijo vso pozornost, vso našo skrb, možnost, da ohranjajo svojo identiteto, svojo
               kulturo, svoj jezik in zato tudi Slovenije prav slovenskim manjšinam namenja veliko
               več sredstev kot pa na primer Slovencem po svetu, čeprav je tudi to zelo pomembno, pa
               vendarle smo tukaj nekako bolj pozorni do ohranjanja slovenstva in slovenske kulture
               pri manjšinah. Se pa strinjam, da je potreben dialog in na ta način lahko imata obe
               strani ali pa manjšinski narod in pa večinski, veliko več prednosti, če je kulturen
               medsebojni dialog in pa spodbujanje.</p>
               <p>Gospa Janja Napast, to ste vi govorili, da smo Slovenci labilni. No, tako bom rekla,
               so tudi taki, vendar jaz sem srečala po svetu veliko Slovencev, ki so pa zelo narodno
               zavedni, ki spremljajo vsa slovenska poročila, po internetu vse sledijo. Včasih imam
               občutek, da vedo več o Sloveniji kot pa mi sami. Jaz sicer še nisem bila v Argentini,
               ampak tisti, ki so bili tam pravijo, da bi se Slovenci morali tja iti učiti kaj
               pomeni domoljubje. Vem, da ni v vseh državah tako. Tam kjer pa so slovenski klubi,
               kjer se tudi mladi udeležujejo raznih dejavnosti v klubih, tam pa je te zavesti
               veliko več in se tudi ohranja jezik tudi na naslednje generacije. Za to pa so
               potrebni programi, po katerih so možne izmenjave študentov, dijakov, učencev, tečaji
               slovenščine v Sloveniji, tabori, ki se jih mladi udeležujejo, športna srečanja. To so
               vse takšne prireditve, dogodki, ki pripeljejo mladino tudi v Slovenijo, in da so
               potem tudi sami zainteresirani za učenje slovenskega jezika.</p>
               <p>Gospod Jože Horvat. Pravzaprav sem že posredno odgovorila na vse to. Pri Porabju
               zagotovo so pomembne boljše prometne povezave. Mislim, da je že bil pred leti celo
               položen nek temeljni kamen, <stage type="mag">(nadaljevanje)</stage>
               vendar ni prišlo do ureditve ceste. To je vsekakor smiselno. In te izmenjave, tako
               učiteljev, učencev, čim več teh programov. Zagotovo pa je Porabje tudi zato na nek
               način prikrajšano, ker tam gospodarske dejavnosti niso tako zelo razvite, in bi
               verjetno Slovenija morala spodbujati to čezmejno sodelovanje na gospodarskem
               področju.</p>
               <p>Netolerantnost do drugačnih, gospa Tina Komel. To sem vam že odgovorila. To vidim kot
               prednost, če si na dvojezičnem območju in dobro poznaš oba jezika, poznaš obe
               kulturi, tako da si bom prizadevala za ozaveščanje tega, da je dvojezičnost prednost,
               da je manjšina lahko tudi prednost. In vam želim, da bi se tudi, kot; ali ste
               pripadnica manjšinskega naroda; da bi se v Sloveniji dobro počutili in tudi v
               slovenskem parlamentu in da imamo možnost, priložnost. Jaz sicer verjetno ne bom več
               v parlamentu, da smo dejansko poslanci in ministri vzor za druge, kar se tiče
               kulturnega obnašanja, govorjenja in tudi ravnanja, tako da tu se z vami popolnoma
               strinjam.</p>
               <p>Gospod predsednik, se opravičujem, da sem ravno vas spregledala. Izpostavili ste
               možnost ustavnih sprememb, da bi Slovenci po svetu dobili svojega poslanca v
               zamejstvu. Vem da si je v preteklosti Nova Slovenija za to prizadevala, tako, da mi
               bomo to vsekakor podprli, seveda pa za ustavne spremembe je potrebna ustavna večina,
               tako da če boste preostali za to, potem bomo to tudi dobili. Vsekakor pa bi bila to
               dodatna spodbuda Slovencem, ki živijo v zamejstvu ali tujini, da jih spoštujemo, da
               so cenjeni, da so dobrodošli v Sloveniji in da se še bolj aktivno vključijo v
               slovensko politično dogajanje.</p>
               <p>Si pa želim, da bi z vašo komisijo, ki jo vodite, dobro sodelovali, da bi dajali
               dobre pobude, ki bi jih jaz morala uresničevati, tako da bomo vsi skupaj naredili čim
               več dobrega na tem področju, da bomo na koncu lahko rekli, da smo zadovoljni, da je
               bil narejen nek napredek. Tako, da jaz se vam priporočam in upam na dobro
               sodelovanje.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp25">

               <speaker>PREDSEDNIK FRANC PUKŠIČ:</speaker>

               <p>Hvala lepa.</p>
               <p>Glede na to, da nimam več prijavljenih, pa vendarle gledam levo in desno če bi še kdo
               želel. Ugotavljam, da ne. Zato zaključujem predstavitev kandidatke. Kandidatko bi
               prosil, da zapusti sobo, kot je to v navadi, da bomo opravili glasovanje. Po tem pa
               vas vabim nazaj, da vam povem kakšen bo rezultat. Prosim.</p>
               <p>Hvala lepa. Najprej tehnično navodilo. Glede na to, da imate neke mašine poleg sebe,
               je treba stisniti na plus če glasujete za oziroma na minus če glasujete proti. Takrat
               ko bom jaz dal signal za glasovanje, tako mi tu gor piše. Želi kdo od članic ali
               članov obrazložiti glas? Prosim, izvolite.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp26">

               <speaker>MAG. LEJLA HERCEGOVAC (PS PS):</speaker>

               <p>Nisem članica odbora, ampak ker sem zamenjava za gospoda Kavtičnika, bom izkoristila
               da povem zakaj bom glasovala za gospo Ljudmilo Novak za izvolitev ministrice.</p>
               <p>Prvo in osnovno je to, da je edina ženska od ministrov.</p>
               <p>Drugo, ker opravlja zelo posebno funkcijo za ljudi, ki živijo izven države Slovenije
               in to je nekaj posebnega. Ljudje, ki so izven Slovenije, veste ne pripadajo svoji
               državi in ne pripadajo tam kjer živijo. Pravzaprav njihova država je tam, kjer
               živijo. Ampak, duša pa vedno delček tega ostaja tam v državi. <stage type="mag">(nadaljevanje)</stage> In resnično, to je plemenita funkcija, jo je
               treba spodbujati. Vsakemu človeku je treba narediti vse ko pride v Slovenijo in tudi
               izven Slovenije, zato je to nekaj posebnega in bom glasovala za.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp27">

               <speaker>PREDSEDNIK FRANC PUKŠIČ:</speaker>

               <p>Hvala lepa, gospe Lejli Hercegovac.</p>
               <p>Še kdo za obrazložitev glasu? Če ne, potem bom prebral mnenje, ki ga bom dal na
               glasovanje: Predstavitev Ljudmile Novak, kandidatke za ministrico brez resorja za
               področje odnosov med Republiko Slovenijo in avtohtono slovensko narodno skupnostjo v
               sosednjih državah in med Republiko Slovenijo in Slovenci po svetu, je bila
               ustrezna.</p>
               <p>Zdaj pa gremo na glasovanje. Glasujemo. Zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>Hvala lepa.</p>
               <p>Prosim, da povabite kandidatko.</p>
               <p>Gospa kandidatka za ministrico, kot vidite celo na tabli, vsi prisotni, ki smo
               glasovali, smo glasovali za. Torej, 10 za in nihče proti. Vaša predstavitev je bila
               ustrezna. Jaz vam v imenu, svojem imenu, in v imenu vseh članic in članov iskreno
               čestitam... <stage>/ aplavz/</stage>.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp28">

               <speaker>LJUDMILA NOVAK (PS NSi):</speaker>

               <p>... <stage>/mikrofon ni vključen/</stage> Kot sem rekla, se priporočam za sodelovanje.</p>
            </sp>
            <sp xml:id="SDT6-KZOSSVZIPS-nujna-1-2012-02-07.sp29">

               <speaker>PREDSEDNIK FRANC PUKŠIČ:</speaker>

               <p>Samo trenutek. Glede na to, da verjamem, ne boste koga drugega predlagali, da prebere
               poročilo, bom to naredil jaz.</p>
               <p>S tem zaključujem 1. točko in 1. nujno sejo.</p>
               <p>Hvala lepa. <stage type="time">Seja se je končala 7. februarja ob 19.41.</stage>
               </p>
            </sp>
         </div>
      </body>
   </text>
</TEI>
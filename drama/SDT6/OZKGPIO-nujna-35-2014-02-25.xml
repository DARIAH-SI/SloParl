<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZKGPIO-nujna-35-2014-02-25">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo, gozdarstvo, prehrano in okolje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">37330548DB75DE5DC1257D1F005A8656</idno>
               <idno type="custom" subtype="day">163CA731E97B4B6CC1257C8A00442A56</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=163CA731E97B4B6CC1257C8A00442A56</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZKGPIO-nujna-35-2014-02-25.OZKGPIO" n="35">
               <name>nujna seja</name>
               <date when="2014-02-25"/>
            </setting>
         </settingDesc>
         <particDesc>
            <listOrg>
               <org xml:id="OZKGPIO-nujna-35-2014-02-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZKGPIO-nujna-35-2014-02-25.OZKGPIO">
                        <orgName key="OZKGPIO">Odbor za kmetijstvo, gozdarstvo, prehrano in okolje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KMETIJSTVO, GOZDARSTVO, PREHRANO IN OKOLJE</stage>
            <stage type="session">35. nujna seja</stage>
            <stage type="date">(25. februar 2014)</stage>
            <stage type="chairman">Sejo je vodil Jakob Presečnik, predsednik odbora.</stage>
            <stage type="time">Seja se je pričela ob 8.30. </stage>
            


            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Spoštovani vsi prisotni. Pričenjam s 35. nujno sejo Odbora za kmetijstvo, gozdarstvo,
               prehrano in okolje. Pozdravljam vse vabljene in vse prisotne, še poseben pozdrav
               državni sekretarki, mag. Tanji Strniša.</p>
               <p>Obveščam vas, da na seji sodeluje gospod Matjaž Zanoškar namesto gospoda Jožeta
               Velikonjo. Opravičila se je članica odbora, gospa Iva Dimic. Drugih obvestil o
               zamenjavi ali opravičil do tega trenutka nisem prejel.</p>
               <p>Prehajamo na določitev dnevnega reda seje odbora. S sklicem seje, 21. februarja 2014
               ste prejeli naslednji dnevni red:</p>
               <p>1. – Predlog zakona o dopolnitvi Zakona o odpravi posledic naravnih nesreč po nujnem
               postopku.</p>
               <p>Do pričetka seje nisem prejel nobenega predloga za spremembo dnevnega reda in zato
               velja dnevni red, ki smo ga dobili s sklicem.</p>
               <p>Prehajamo torej na <title>1. TOČKO DNEVNEGA REDA – TO JE PREDLOG ZAKONA O DOPOLNITVI
                  ZAKONA O ODPRAVI POSLEDIC NARAVNIH NESREČ.</title> Predlagateljica predloga zakona je
               vlada. K obravnavi te točke sem vabil Ministrstvo za kmetijstvo in okolje ter
               Zakonodajno-pravno službo.</p>
               <p>S sklicem seje smo prejeli predlog zakona in pa naknadno, 24. februarja še mnenje
               Zakonodajno-pravne službe, danes pa na klop tudi mnenje Komisije za lokalno
               samoupravo in regionalni razvoj Državnega sveta. Zdaj ne vem ali imamo na klopi že
               predlog amandmaja odbora ampak bo pa razdeljen amandma odbora k 1. členu.</p>
               <p>Pričenjam drugo obravnavo predloga zakona v okviru nujnega postopka, v kateri bomo
               opravili razpravo in glasovanje o členih  predloga zakona. Predlog zakona je kratek, ima samo dva člena.
               Magistrico Tanjo Strniša prosim za dodatno obrazložitev predloga. Gospo državno
               sekretarko. Izvolite.</p>
            </sp>
            <sp who="SDT6:StrnišaTanja">

               <speaker>MAG. TANJA STRNIŠA:</speaker>

               <p>Hvala za besedo gospod predsednik. Spoštovane poslanke, poslanci. Vlada se je
               odločila da predlaga spremembo zakona o odpravi posledic naravnih nesreč, ker je
               zakon o uravnoteženju javnih financ črtal določilo, da se za naravno nesrečo štejejo
               tudi neugodne vremenske razmere kot je zmrzal, toča, led ali žled, deževje ali suša,
               če povzročijo škoda na stanovanjskih stavbah, kulturnih spomenikih ter na
               gospodarskih objektih kmetijskega gospodarstva in na stvareh, za obnovo katerih je do
               sredstev za odpravo posledic nesreč po tem zakonu upravičen državni organ ali občina
               in torej mi nimamo v tem sistemskem zakonu pravne podlage za v ukrepanje v takih
               primerih v primeru takih naravnih nesreč, kot smo jim bili priča nedavno. In zaradi
               tega smo se poleg tega, da smo pripravili Interventni zakon, ki sicer za to naravno
               nesrečo ureja, smo pripravili še spremembo sistemskega zakona, zato da bi v bodoče,
               če bi ponovno prihajalo zaradi žleda do podobnih upamo, da nikoli več tako hudih
               posledic v gozdu, da bi imeli pač v sistemskem zakonu tudi možnost za ukrepanje in ne
               bi bil potreben interventni zakon. Zato spreminjamo samo ta člen. Toliko mogoče za
               pojasnilo, zakaj to spremembo predlagamo. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa gospe državni sekretarki. V gradivu imamo tudi mnenje Zakonodajno-pravne
               službe pa za dodatno pojasnilo prosim magistrico Sonjo Bien Karlovšek. Izvolite.</p>
            </sp>
            <sp who="SDT6:BienKarlovšekSonja">

               <speaker>MAG. SONJA BIEN KARLOVŠEK:</speaker>

               <p>Hvala za besedo. Kot je razvidno iz našega pisnega mnenja smo na začetku vzpostavili
               pravno sistemski razmislek o tem, ali je predlagana dopolnitev dovolj obsežna za
               morebitne prihodnje nesreče, ki bodo posledica žleda, sicer pa smo imeli tudi
               pripombo z nomotehničnega vidika, ki se tiče, ki se nanaša na oblikovanje same
               določbe in njeno umestitev. Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Predlog zakon je obravnavala tudi Komisija za lokalno samoupravo in
               regionalni razvoj Državnega sveta pa sprašujem gospoda Mirka Kozelja, če želi dodatno
               pojasniti njihovo mnenje. Prosim, izvolite.</p>
            </sp>
            <sp who="SDT6:KozeljMirko">

               <speaker>MIRKO KOZELJ:</speaker>

               <p>Hvala za besedo predsednik. Poslanke in poslanci, lep pozdrav, lepo dobro jutro. Naša
               komisija, to je Komisija Državnega sveta za lokalno samoupravo in regionalni razvoj
               je na včerajšnji 22. seji obravnavala ta predlog in je soglasno podprla predlog
               zakona s tem, da ima nekaj pomislekov še. Sicer komisija opozarja, da zagotavljanja
               sredstev v državnem proračun zaradi zaostrenih fiskalnih razmer v zadnjem obdobju ne
               sledi dejanskim potrebam na terenu in sprejetim programom odprave posledic preteklih
               naravnih nesreč. Na to kaže primer Posočja, kjer se bo po vsem verjetnosti zaradi
               pomanjkanja sredstev upočasnila sanacija po potresu leta 2004. Glede na oceno
               predstavnika Ministrstva za kmetijstvo in okolje, da se bo razkorak med potrebami in
               zagotovljenimi sredstvi le še povečeval je sploh vprašanje, ali je predvidena
               dinamika odpravljanja posledic škode zaradi žleda realno postavljena in bomo sprejeli
               zakon, ki ga ne bo možno izvajati. Komisija ob tem opozarja, da nepravočasno
               zagotavljanje sredstev pomeni daljše obdobje sanacije to pa povečuje obseg potrebnih
               sredstev za odpravo posledic naravnih nesreč. Sicer pa komisija ni imela posebnih
               pripomb. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa predstavniku Komisije Državnega sveta. Ja zdaj dobivamo na klop predlog
               amandmaja Odbora, ki sem ga že prej omenjal. Amandma na prvi člen predloga zakona.
               Torej če želi še kdo od vabljenih gostov besedo? Ugotavljam, da ne želi. Potem
               prehajamo na razpravo članic
               oziroma članov Odbora. Kolega Robert Hrovat, izvolite. Ja se opravičujem. Torej
               razpravo gremo na samo moment še. Torej Odboru predlagam, da ob koncu glasujemo o
               obeh, glede na to, da sta dva člena, o obeh členih hkrati. Najprej bomo seveda
               obravnavali amandma k prvemu členu. A se kdo ne strinja s takim potekom? Ugotavljam,
               da ne. zaradi tega lahko dajem v obravnavo in torej prvi člen in amandma k prvemu
               členu. Prosim, kolega Robert Hrovat, izvolite.</p>
            </sp>
            <sp who="SDT6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa za besedo. Spoštovani prisotni. V Slovenski demokratski stranki zagotovo
               pozdravljamo odločitev vlade, da je prišla s spremembo zakona. Zdaj jasno je, da neke
               prave pravne podlage za ukrepanje do zdaj ob takšni nesreči, kot je žledolom ali pa
               žled kot takšen, ni bilo in mi ne verjamemo mislim verjamemo oziroma ne dvomimo v
               dobre namene Vlade, ampak zdi se nam, da določene stvari pa v tem zakonu kljub vsemu
               manjkajo. Zdaj že Zakonodajno-pravna služba je prej omenila, da se sprašujejo, če so
               spremembe dovolj obsežne. In ali zajemajo vse segmente. Na kar kjer se je pač
               povzročila škoda. Jaz menim, da tukaj v tem zakonu spuščamo gospodarstvo, ne vem
               zakaj, zakaj spuščamo infrastrukturo, infrastrukturne objekte, zakaj tega ni zajetega
               v samem zakonu, ker po mojem mnenju je škoda na teh objektih in pri sami
               gospodarstvenikih ravno tako velika in če komu, potem je treba pomagati tudi njim.
               Zato bi jaz predlagal, da kot amandma odbora, da za besedno zvezo na gospodarskih
               objektih kmetijskega gospodarstva se doda besedilo gospodarstva in infrastrukture in
               potem v nadaljevanju gozdov in tako naprej, kot je v samem predlogu zapisano. Zdaj
               zanima me najprej resnično odgovor, zakaj je to izpuščeno, kakšen je namen, ali bo to
               zajeto v kakšnem drugem zakonu, ali smo na infrastrukturo in na gospodarstvo
               pozabili. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>A ste končali? A želite zdajle gospa državna sekretarka, izvolite besedo ja.</p>
            </sp>
            <sp who="SDT6:StrnišaTanja">

               <speaker>MAG. TANJA STRNIŠA:</speaker>

               <p>Torej hvala za vprašanje gospodu poslancu. To kar je povedal drži. Ta predlog zakona
               širi učinkovanje Zakona o odpravi posledic po naravnih nesrečah na naravno nesrečo
               žled, vendar ne na vsa področja, kjer bi nastala škoda po žledu. Zdaj razlog je v tem
               kot je bilo tudi že omenjeno in ugotovljeno tudi na Komisiji za lokalno samoupravo
               Državnega sveta, da je premalo pač, da so ti zakoni, ki so že od preteklosti,
               povzročajo take obveznosti, ki jih pač v zaostrenih finančnih razmerah ni mogoče
               izvrševati. Če samo navedem za letošnje leto je v proračunu našega ministrstva na
               voljo 4,9 milijona za odpravo posledic v naravnih nesrečah, ker vemo, da po tem
               zakonu se samo prvo leto poravnajo sredstva s proračunske rezerve potem naprej pa
               morajo ta sredstva za izboljševanje sanacijskih programov zagotoviti v svojih, na
               svojih <stage>(nerazumljivo)</stage> postavkah pristojna ministrstva pač ministrstvo, medtem ko bi,
               če bi sledili sanacijskim programom potrebovali v letošnjem letu 60 milijonov evrov
               za tekočo sanacijo v skladu z načrti. Se pravi ta razkorak je zaradi finančne krize
               zelo velik. Mi smo s tem zakonom
               pokrili gozdarstvo iz enega razloga, namreč škoda, ki nastane v gozdu ima zelo
               dolgoročne posledice, ker gre, če se uniči gozd ali pa bistveno zmanjša njegova
               proizvodna funkcija je to možno tudi potem, tudi če recimo v letošnjem letu, ko bomo
               morali določene hektarje, 665 hektarjev popolnoma obnoviti ali pa druge močno
               poškodovane gozdove, kjer je te sanitarne sečnje za več kot deset letni posek in
               podobno. Tu imajo potem ta, ti gozdovi zelo slabo sposobnost se zelo hitro obnoviti.
               Zato se nam je zdelo ključno, da to sistemsko rešimo. Medtem ko bo pa potrebno druge
               take škode, ki bi jih povzročal žled, pa smo jim priča tudi letos, reševati z
               Interventnim zakonom še naprej na interventen način. Širitev še na vse te dejavnosti
               bi pa dejansko potem pomenila težave pri izvajanju zakona, tako kot je bilo tudi
               omenjeno že prej.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Še preden dam besedo naprej gospodu Tomažu Liscu, vas obveščam, da
               namesto člana Odbora gospoda Ljuba Žnidarja seji prisostvuje gospa Romana Tomc.
               Izvolite gospod, replika, izvolite Robert Hrovat.</p>
            </sp>
            <sp who="SDT6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa. No me veseli, da je spoštovana gospa državna sekretarka povedala, da vse
               tisto, kar sem jaz navedel prej v svojih vprašanjih ali pa v svojem izvajanju drži.
               Zdaj resnično me moti to, da po eni strani govorimo o najhujšem žledolomu, najhujši
               ne vem katastrofi ali pa v velikih težavah je gospodarstvo, v ogromnih težavah je
               infrastruktura in tako naprej. In po drugi strani kaj naredimo. V zakon, ki bi
               omogočal sanacijo s pomočjo države enostavno te segmente izpustimo. Ne vem, če je
               potem to sistemski zakon. Ne vem, če je to tisto, kar si pravzaprav gospodarstvo
               želi. Poglejte že včeraj, sinoči pravzaprav na seji državnega zbora sem rekel, da je
               proračun vedno odraz prioritete vsakokratne oblasti in vi ste se odločili, da po
               takšni naravni katastrofi ne boste pomagali gospodarstvu in ne boste pomagali
               obnoviti infrastrukturo in poglejte. Ne mi govoriti, da ni denarja. Če se kreditiramo
               za sanacijo privatnih bank in govorimo o milijardnih zneskih, tukaj govorimo o nekaj
               milijonih in jih ne morete zagotoviti. To je nesprejemljivo in je sprenevedanje,
               sprenevedanje. Zato jaz predlagam in bom tudi dal predlog amandmaja za amandma
               Odbora, da se doda besedilo, tudi gospodarstvo oziroma te dve besedi, gospodarstvo in
               pa infrastruktura, da se vključi v sam zakon. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Besedo dajem gospodu Tomažu Liscu. Izvolite.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Ja hvala. Dobro jutro tudi v mojem imenu, lep pozdrav vsem gostom, članicam, članom
               Odbora. Najprej, ko sem prebral celotno besedilo zakona, ne samo zakona, ampak tudi
               uvod sem se spet vprašal, koliko uradnikov je blagovolilo napisati ta zakon, kajti z
               vsem spoštovanjem, lahko jih naštejete, da jih je bilo veliko. Tak zakon s tako
               pomanjkljivo obliko in vsebino sem sam kot strokovni sodelavec rekel <stage>(nerazumljivo)</stage>
               poslanski skupini pripravljen napisati v enem dnevu. To, da eno besedo damo oziroma
               eno besedo niti ne vemo kam bi jo dali, niti pa ne vemo, kakšno vsebino bi dali tej
               obliki. To je katastrofa in to mi pišemo sistemski zakon takole?. Z vsem
               spoštovanjem, vem, da se je mudilo ampak 14 dni ste pisali tak zakon? Z vsem
               spoštovanjem. Če bi mi prišli, kot naša bivša vlada s takim zakonom na Odbor jaz si
               sploh ne predstavljam, kakšen gnev bi bil na strani sedanje koalicije oziroma tedanje
               opozicije zmerjala bi nas, da smo zmazek in ne vem kaj vse napisali. Oblika napačna,
               vsebina pa popolnoma nedodelana. Pa da začnem preden grem na samo obliko in
                  vsebino, z naslednjim. V
               predlogu zakona ste napisali eno zelo zanimivo zadevo glede ocene finančnih posledic.
               Napisali ste: <q>»Predlog zakona nima finančnih posledic za državni proračun in druga
               javnofinančna sredstva. Predlog zakona namreč samo izenačuje pojav žleda z drugimi
               pojavi, ki so opredeljeni kot naravna nesreča.«</q> Pa me zanima, če tega zakona ne bi
               bilo, torej pomeni, da ni nobenih finančnih posledic. To sprašujem.</p>
               <p>Zdaj pa grem na člen, ki ste ga pripravili oziroma ki ga danes tudi s pomočjo mnenja
               Zakonodajno-pravne službe, na katerega smo se tudi ne samo mi oprli, ampak preden smo
               ga dobili, smo že razmišljali o tem, kar je prej kolega Robi Hrovat povedal, da ste
               izpustili dva zelo pomembna segmenta, to pa sta segment gospodarstva in
               infrastrukture. Če ste izpustili segment gospodarstva in infrastrukture, kako se vam
               je potem zapisalo, da <q>»če žled povzroči škodo na stanovanjskih stavbah in kulturnih
               spomenikih…«</q> Z vsem spoštovanjem do kulture, ampak kulturni spomeniki – njih rinete v
               sistemski zakon, gospodarstvo in infrastrukturo, o čemer smo največ poslušali v teh
               dneh po tej ujmi, vsi smo govorili o cestah, problemih v gospodarstvu, energetiki –
               ne, to pa ni debata za sistemski zakon. Spoštovana Vlada, spoštovano ministrstvo,
               žalosten dan za slovensko gospodarstvo in infrastrukturo, če blagovolite napisati
               kulturne spomenike, izpustite pa gospodarstvo in infrastrukturo.</p>
               <p>Naj grem na 4. člen zakona, kjer se opredeljujejo pojmi v tretjem odstavku oziroma
               tretji alineji oziroma v 3. točki, se opravičujem, kaj so naravne nesreče. Že zdaj je
               zapisano v drugi alineji: <q>»Neugodne vremenske razmere, kakor so zmrzal, toča, led ali
               žled, deževje ali suša, če povzročijo škodo…«</q> in tako naprej. In zdaj ste vi dali v
               četrto alinejo, da je pa poseben napor oziroma mora država nekaj narediti, če se
               naredi žled in tako naprej, kakor ste zapisali. Zanima me, ali bomo v primeru, da
               nas, recimo, tekom poletja zadane neka toča in naredi ogromno gospodarsko škodo -
               ampak očitno gospodarska škoda za vas ni pomembna -, naredi škodo na področju
               stanovanjskih stavb, kulturnih spomenikov, gospodarskih objektov, kmetijskih
               gospodarstvih in gozdovih, ali bomo dodali v ta zakon, v ta sistemski zakon novo peto
               alinejo, kjer bomo opredelili, recimo, točo, verjetno jeseni pa morda s šesto alinejo
               deževje, ali bomo to kako drugače <q>»spacali«</q>, ali pa si bomo pri tem sistemskem zakonu
               morda vzeli več kot eno uro in dobili amandma minuto pred sejo na mizo in se
               opredeljevali, kaj z naravnimi nesrečami v naši Sloveniji. Govorimo o žled, kot da je
               to nek nov pojav. Sicer nočem delati epp-ja, ampak zjutraj sem odprl RTV Slovenija,
               žled se pojavlja vsakih nekaj let. Pa predlagam, da si vsi preberete ta članek,
               koliko škode dela ta žled. In zdaj se pa leta 2013, resda v največji količini, kar je
               žled zadel Slovenijo, spravljamo pisati zakon. In zelo me je strah, da bomo podoben
               zakon pisali takrat, ko nas bodo prizadeli tudi toča, led, deževje ali suša, in bomo
               reševali vsak segment posebej, izpuščali pa najbolj pomembne vsebinske točke teh
               segmentov, to pa sta gospodarstvo in infrastruktura.</p>
               <p>Z vsem spoštovanjem, še enkrat, če ste napisali stanovanjske stavbe, predvsem pa
               kulturne spomenike, pri tem pa izpustili gospodarstvo in infrastrukturo, nas je lahko
               vse skupaj sram, da s takim zakonom prihajate na sejo Državnega zbora! In je lahko
               sram vse tiste, ki bodo tak zakon, brez teh dveh pomembnih točk, podprli.</p>
               <p>Skratka, finančne posledice, zapisali ste, da jih ni. Resnično me zanima, kaj potem
               sploh s tem zakonom delamo, ker če nima finančnih posledic, potem nima smisla
               debatirati. In ko je prej državna sekretarka rekla, kako je pomembno sklicevanje na
               finance, govorila je o 60 milijonih, če sem si pravilno zapomnil, za 3
                  milijarde ste se zadolžili –
               pa vem, da to ni tema današnjega odbora -, pa noben človek<gap n="…"/></p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Dajmo ostati pri zakonu, prosim, in dajmo o žledu govoriti.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Ja, pa noben človek v tej Vladi ne zna povedati, zakaj smo se zadolžili za 3
               milijarde. Če smo se zadolžili za 3 milijarde za vse, se lahko, in mislim, da se bomo
               vsi strinjali, zadolžimo tudi za 60 milijonov ali pa 100 milijonov – 100 milijonov,
               ne 3 milijarde! –, da bomo reševali tudi slovensko gospodarstvo in slovensko
               infrastrukturo po tej naravni nesreči ali pa še po kakšni naravni nesreči.</p>
               <p>Skratka, tak zakon je v posmeh vsem državljanom, predvsem pa tistim, ki jih je ta
               ujma najbolj prizadela.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Ste končali? <stage>(Da.)</stage> Hvala lepa.</p>
               <p>Zdaj se še sam javljam k besedi.</p>
               <p>Torej, nekaj bi prosil. Mi na današnji seji obravnavamo to dodatno dejstvo, da
               vnašamo v ta zakon pojav, ki se mu reče žled. Res je, da je bil ta pojav v predhodnih
               obdobjih že večkrat, ampak je bil v bistveno manjšem obsegu, v minimalnem obsegu. In
               zaradi tega očitno smo do zdaj vsi skupaj, ko smo velikokrat spreminjali ta zakon, to
               dejstvo tudi spregledali. Jaz verjamem, da bo še kdaj kakšna stvar, ki bo priletela z
               neba ali pa od koderkoli, na primer, meteorit, kakšen tak, kot je padel v Rusiji, da
               bo takrat mogoče treba napisati v zakon še meteorit, ampak to ne pomeni, da bi na
               današnji seji morali to napisati, no.</p>
               <p>Prosil bi, da se omejimo. Je pa to, kar je prej kolega Hrovat govoril, to je
               vsebinska zadeva, katere stvari bomo tudi v zvezi z žledom ali kakšno drugo nesrečo –
               saj podobne zadeve se pojavljajo tudi pri drugih elementarnih nesrečah, ki vodijo k
               istemu cilju ali pa k isti težavi. Samo toliko, kot moje razmišljanje pri tem
               sorazmerno kratkem času, ne glede na to, kako je narejeno, kar je bila pripomba.</p>
               <p>Besedo dajem mag. Katarini Hočevar.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Hvala za besedo.</p>
               <p>Poglejte, ko zdaj berem ves ta paket zakonodaje za pomoč po tej naravni nesreči,
               mislim, da nismo pozabili na gospodarstvo, gospod Hrovat. Berem 4. člen interventnega
               zakona, ki poteka ravno zdajle na Odboru za infrastrukturo in ga bomo jutri imeli na
               plenarni seji. In tu lepo piše: <q>»Škoda, nastala zaradi žleda med 30. januarjem in 10.
               februarjem 2014, vključuje neposredno škodo na gospodarski infrastrukturi, objektih,
               kmetijskih zemljiščih, gozdovih, parkih, vrtovih, drevoredih ter gospodarstvu, kakor
               je ugotovljena v končnem poročilu o ocenjeni škodi iz drugega odstavka tega člena…«</q>
               in tako naprej. To se pravi, gospodarstva se ne izpušča, pač pa se to ureja v tem
               interventnem zakonu. In mislim, da res niso na mestu besede o kakšnih kritikah,
               predvsem tistih, ki smo dali glas za ZUJF, ki je pa, vemo, v treh členih popravljal
               Zakon o odpravi posledic naravnih nesreč, ki ga danes tudi spreminjamo. In mislim, da
               gre tu res za to spremembo, da žled uvrščamo nazaj v naravno nesrečo. Na gospodarstvo
               pa seveda nismo pozabili, zato pa imamo jutri na plenarni seji interventni zakon.
               Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Gospod Robert Hrovat.</p>
            </sp>
            <sp who="SDT6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa. </p>
               <p>Spoštovana kolegica Hočevar, ne vem, ali ste poslušali državno sekretarko, kaj je
               navedla kot razlog, da tega v sistemskem zakonu ni – razlog je pomanjkanje sredstev.
               Torej, denarja ni, da bi lahko pomagali gospodarstvu in infrastrukturi, to je rekla
               državna sekretarka v svoji obrazložitvi na moja vprašanja. Torej, ne drži to, kar ste
               vi zdaj povedali, ampak najbrž drži tisto, kar je povedala državna sekretarka. Če se
               motim, bi prosil za odgovor predstavnico Vlade. Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospa državna sekretarka, izvolite.</p>
            </sp>
            <sp who="SDT6:StrnišaTanja">

               <speaker>MAG. TANJA STRNIŠA:</speaker>

               <p>Hvala za besedo.</p>
               <p>No, najprej  bi ponovila to, da
               Vlada popravlja to, kar je prejšnja Vlada iz tega zakona črtala.</p>
               <p>Kar se tiče infrastrukture, je v tem Zakonu o odpravi posledic po naravnih nesrečah
               vključena, razen zasebnega sektorja.</p>
               <p>Zdaj bi pa prosila strokovne službe, da bolj natančno razložijo, kako je z umeščanjem
               teh področij po ZOPPN-ju. Gospod predsednik, če dovolite, bi gospod Ervin Vivoda bolj
               natančno pojasnil, kako je sistemsko urejena odprava posledic oziroma ukrepi za
               odpravo posledic po naravnih nesrečah na teh sektorjih. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Gospod Ervin Vivoda, izvolite. Pa če predstavite tudi svojo funkcijo, zaradi
               magnetograma. Hvala lepa.</p>
            </sp>
            <sp who="SDT6:VivodaErvin">

               <speaker>ERVIN VIVODA:</speaker>

               <p>Moje ime je Ervin Vivoda, sem vodja Sektorja za odpravo posledic naravnih nesreč na
               Ministrstvu za kmetijstvo in okolje.</p>
               <p>Sam sistem odprave posledic naravnih nesreč od leta 2003 poteka na podlagi veljavnega
               Zakona o odpravi posledic naravnih nesreč, ki določa pogoje in način zagotavljanja
               sredstev za odpravo posledic naravnih nesreč iz državnega proračuna. V teh letih smo
               se srečali nekajkrat s pojavi, ki jih sam sistem leta 2003 ni upošteval pri
               sprejemanju, zato je bil leta 2007 zakon dopolnjen z delom, ki se nanaša na
               gospodarstvo, in tudi 2008 z delom, ki se je nanašal na tako imenovane neugodne
               vremenske razmere, predvsem zaradi toče, ki je takrat prizadela pretežni del
               Republike Slovenije v poletnih mesecih leta 2008 in povzročila škodo predvsem na
               strešni kritini. V nadaljevanju je bil z ZUJF-om ta del izločen zaradi zahteve po
               zmanjševanju socializacije tveganj na področju odprave posledic naravnih nesreč.
               Torej tisto, kar je zavarovaljivo, bi se naj v največji možni meri izločilo iz
               sistema dodeljevanja sredstev, pri čemer bi naj pa le ostala konotacija socialne
               države, ki pa ob velikih nesrečah prizadetim pomaga z delnim povračilom nastale škode
               oziroma ker ne govorimo o odškodninskem sistemu, z delnim povračilom sredstev, ki jih
               posamezniki vložijo v obnovo. V nadaljevanju je treba ugotoviti, da je na ta način
               vključena sedaj z uvedbo žleda kot pojava naravne nesreče v sistemski zakon vsa
               infrastruktura, razen gospodarstva, kot je pravilno ugotovljeno, in elektro
               infrastrukture. Vsa ostala infrastruktura - pardon, in avtoceste -, vsa ostala
               infrastruktura, ki je v javni lasti, torej, ali v lasti države ali v lasti občin, ali
               v upravljanju oseb javnega prava, in tudi gozdne ceste, ki so sicer v zasebni lasti,
               vendar imajo javni značaj, so na ta način vključene v sistem. Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Želi še kdo besedo? Mag. Katarina Hočevar, izvolite.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Želela sem samo to poudariti, da zato pa gospodarstvo rešujemo z interventnim zakonom
               za to naravno nesrečo od 30. januarja do 10. februarja. Zato se mi je zdelo, da niso
               na mestu ti očitki, da se v tej naravni nesreči na gospodarstvo pozablja. Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Robert Hrovat, izvolite.</p>
            </sp>
            <sp who="SDT6:HrovatRobert">

               <speaker>ROBERT HROVAT (PS SDS):</speaker>

               <p>Hvala lepa.</p>
               <p>Torej, odprava posledic iz državnega proračuna ne bo dosegla gospodarstva. Ne bo, po
               tem zakonu ne, zato ker nimamo vključenega v ta sistemski zakon. To je bilo zdaj
               ravnokar  povedano in o tem jaz
               vseskozi govorim, da smo pozabili na gospodarstvo. Kaj je gospodarstvo drugačno, kot
               gozdovi, kot takšni, ki so tudi v lasti zasebnikov? Poglejte, izločene so avtoceste,
               gospodarstvo in elektro infrastruktura. Vse to je izločeno iz tega zakona, da bi
               lahko država v velikih nesrečah pomagala s povračilom sredstev za obnovo. Torej tiste
               ključne stvari, ki so seveda zelo obremenjene oziroma so zelo poškodovane, vsa
               elektro infrastruktura, tukaj notri ni vključena. Ravnokar je bilo rečeno, da ni
               vključena in to želimo mi, da bi se vneslo v zakon. Mi želimo, da bi v tem sistemskem
               zakonu pisalo tudi infrastruktura in gospodarstvo in seveda govorim o zasebnem
               gospodarstvu, ker je prej državna sekretarka prav posebej izpostavila in mislim, da
               bi bilo prav.</p>
               <p>Poglejte, mi razumemo intenco predlagatelja kaj je pravzaprav želel. Pomagati.
               Zagotovo pomagati ampak na žalost se je izpustilo zelo pomemben del komu je treba
               pomagati. Poglejte si koliko je na elektro infrastrukturi ene škode, da ne govorim v
               gospodarstvu. Zakaj se izogibamo temu? Pa ne govoriti, ali veste, te izgovori, da ni
               denarja, te se mi zdijo že malo smešni. Zakaj vse najdemo denar ampak za takrat ko je
               treba ljudem pomagati, to pa ne. In na koncu boste še rekli ali pa ko se bomo
               pogovarjali o proračunu za naslednje leto, ali bomo dali gasilcem 3 milijone evrov
               sredstev nazaj za sofinanciranje nakupa opreme in tako naprej, ali ne, bo spet debata
               tekla dva dneva. Ko so v igri milijarde pa to naredimo z levo roko in to čez noč.
               Veste, večkrat sem že povedal in še enkrat bom ponovil in verjemite, da se tega
               zavedajo tudi Slovenke in Slovenci. Vsak proračun je odraz prioritet vsakokratne
               oblasti in če ste se odločili, da ne boste pomagali gospodarstvu, ne boste pomagali
               obnoviti infrastrukture iz državnega denarja prav ampak to povejte na glas in nas
               samo to moti, da se izgovarjamo, da nimamo denarja, da zato ne bomo gospodarstvu in
               infrastrukturi pomagali. Poglejte, dajmo narediti ta napor, vpišimo to notri in
               država je dolžna zagotoviti oziroma poiskati denar in ga zagotoviti za obnovo te
               gospodarske infrastrukture in pa infrastrukture, kot takšne. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Tomaž Lisec.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Hvala.</p>
               <p>Strinjam se, da vlada pripravlja interventne zakone ampak če pripravlja interventne
               zakone tako, da morajo spremeniti tudi sistemske zakone, je očitno nekaj narobe s
               sistemskimi zakoni in tukaj pred nami je sistemski zakon. In če mi danes izpustimo
               eno zadevo, bomo lahko drugič reševali nek interventni zakon in bomo ponovno odpirali
               ta zakon, ki je sistemski zakon, kar pa je nesprejemljivo.</p>
               <p>Še enkrat opozarjam, preberite si tretjo točko, 4. člena, naravna nesreča je nesreča,
               ki jo povzroči potres, snežni ali zemeljski plaz, udor ali poplava. Druga alineja,
               neugodne vremenske razmere kakor so zmrzal, toča, led, žled, deževje ali suša. In mi
               danes iz tega že itak sistemskega zakona, damo še posebno točko žled, pozabljamo pa
               na vse ostalo. Sem že prej rekel kaj se lahko zgodi, primer Planinsko polje. Po čem
               bodo oni upravičeni do česarkoli? Ali so posledice žleda ali pa morda posledice
               deževja, ali bodo poleti morda posledice suše ali bo drugo zimo morda posledica
               zmrzali, kdaj toče in tako in naprej. To je prvi segment na katerega pozabljamo,
               kajti samo žled dajemo na posebno mesto.</p>
               <p>In pa druga stvar. Če preberete to drugo alinejo in ta amandma oziroma ta člen, ki
               ste ga vi pripravili, zakaj vse, govorim o vsebini, se lahko dodaja neke ugodnosti,
               kmetijstvo, stanovanjske stavbe, kulturni spomeniki, gospodarski objekti kmetijskega
               gospodarstva, gozdovi in potem ste tako napisali, ali če povzroči škoda na drugih
               stvareh. To je že  neka
               teorija in praksa se lahko tukaj veliko skregajo.</p>
               <p>In še enkrat opozarjam. Če ste bili toliko pogumni, da ste tukaj napisali kulturni
               spomeniki, z vsem spoštovanjem, napišite zraven še tako, kakor mi predlagamo,
               gospodarstvo in infrastrukturo, kajti drugače bo zakon invaliden.</p>
               <p>In še enkrat opozarjam, finančne posledice bi bilo prav, da bi pripravljavci zakona
               napisali vsaj, da bodo posredno preko interventnega zakona finančne posledice
               izražene, ne pa napisati, da finančnih posledic ne bo. Zakaj potem sploh zakon
               spreminjamo? Prav bi bilo, da drugič, ko pišete zakon, napišete, da bo imel na drugih
               segmentih oziroma preko drugega zakona, pa čeprav je to interventni zakon, zakon
               finančne posledice, kar jih bo dejansko imel. Na žalost, če ne bo sprejet naš
               amandma, bo imel premajhne finančne posledice, če bo po vašem bodo pa minimalne
               finančne posledice preko drugega zakona, kar pa je škoda, ker govorimo o sistemskem
               zakonu. Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Mirko Brulc.</p>
            </sp>
            <sp who="SDT6:BrulcMirko">

               <speaker>MIRKO BRULC (PS SD):</speaker>

               <p>Hvala lepa za besedo.</p>
               <p>Glejte, vsaka taka nesreča je velikokrat priložnost za prerivanje kdo je bolj pameten
               in kdo hoče več prispevati k temu, da bi se odpravile posledice ampak včasih tudi s
               figo v žepu. Če bi kolegi, ki sedaj postavljajo neke pogoje, sedeli zdaj ta trenutek
               na Odboru za infrastrukturo in tako dalje, bi videli, da je tam zapopadeno vse to kar
               zahtevajo in sicer če omenim samo 13. člen tega predloga Zakona o ukrepih za odpravo
               posledic žleda med 30. januarjem in 10. Februarjem, piše jasno, oceno škode v
               gospodarstvu pripravi ministrstvo pristojno za gospodarstvo ne glede na predpise, ki
               urejajo odpravo posledic naravnih nesreč. Oškodovanci prijavijo oceno škode na
               obrazcu, ki ga ministrstvo pristojno za gospodarstvo objavi na svoji spletni strani,
               mi sedimo pa na Odboru za kmetijstvo, kar je logično.</p>
               <p>Glejte, mi moramo strniti vrste vsaj v tem primeru. Tu ne more biti visoke politike,
               nagajanje en drugemu in podobno in nabiranje nekih političnih točk. Mislim, da je
               jutri priložnost, da se pod 2. točko dnevnega reda, sprejme ta predlog zakona in da
               se prične z akcijo. Vse ostale besede o tem, ki so dobesedno žalitve vseh, ki so
               pripravljali zakone in tako dalje, pa mislim, da ne spadajo zdaj v to situacijo in s
               temi se pač ne bo dalo pridobivati točk.</p>
               <p>Mislim, da vemo točno, da je namen današnje seje izključno to, da odpremo prostor
               tudi v primeru ko prihaja do takega žleda, kot smo ga bili deležni. To ni običajno,
               je izjemno, tega pač nismo imeli v zakonu, vemo kateri zakon je izbrisal nekatere te
               elemente ampak brez delanja inventure za nazaj, to je treba popraviti, pisati v teh
               dveh členih, ki sta tukaj navedena to zadevo v interventni zakon in pričeti z delom,
               omogočiti ljudem na terenu, da začnejo z delom. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Branko Kurnjek, prosim.</p>
            </sp>
            <sp who="SDT6:KurnjekBranko">

               <speaker>BRANKO KURNJEK (PS DL):</speaker>

               <p> Hvala za besedo. Lep pozdrav vsem skupaj.</p>
               <p>Ko prihaja do takšnih naravnih nesreče, kot je žled, povzroči škodo na vseh stvareh,
               na vseh objektih, v naravi in na objektih samih in ob tako velikih škodah je
               interventni zakon pravzaprav neizogiben in se sprejema ob vseh takih velikih
               nesrečah. Zato se samo sprašujem sedaj, ker je žled izpadel z ZUJF, recimo če bi dali
               samo žled torej samo žled dodali v novo alinejo in se z interventnim zakonom potem
               določa kaj vse obsega, na kaj vse se to skupaj nanaša. To je samo razmišljanje,
               mogoče tudi državna sekretarka ima kakšno besedo na to temo. Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Gospod Tomaž Lisec.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Še enkrat. Replika predhodnikoma, predvsem gospodu Brulcu. Najprej, z nobeno figo v
               žepu. In pa drugič, še enkrat. Vsi tisti, ki ste več mandatov že v tem Državnem
               zboru, upam, da ločite kaj je sistemski zakon, kaj pa interventni zakon in si zdaj
               odpiramo del sistemskega zakona zato, da lahko naredimo nek interventni zakon. Zakaj
               nebi sedaj naredili sistemski zakon tako, da ko bomo drugič sprejemali interventni
               zakon, ne vem, za področje poplave, toče ali česarkoli drugega, ne bo treba ponovno
               odpirati sistemskega zakona ampak bomo lahko odpirali samo interventni zakon oziroma
               ga ustvarili. Sedaj pa  tukaj
               sistemskemu zakonu dajemo samo posebno točko žledu, zato da lahko na drugem odboru
               govorijo o tem žledu. Če pa danes naredimo tako kot mora biti, da damo pravo obliko
               in pravo vsebino, to pomeni, katere vse neugodne vremenske razmere in na katero
               vsebino vplivajo, se drugič, jaz upam, da nikoli oziroma čim manjkrat, ko se bomo
               srečali ob drugih naravnih nesrečah oziroma naravnih neugodnih vremenskih razmerah
               kot so tukaj napisane, da se ne bomo srečevali na Odboru za kmetijstvo in okolje in
               odpirali novelo Zakona o odpravi posledic naravnih nesreč, ki bo potem D, E, F in
               tako naprej, ampak bomo imeli pred seboj na kateremkoli odboru pač samo interventni
               zakon, samo to želimo s kolegom Robertom. Najprej, da damo kaj vse so neugodne
               vremenske razmere in ne samo žled in pa drugo, da se s celotno vsebino odpira, če se
               odpirajo kulturni spomeniki, naj se odpira tudi gospodarstvo in infrastrukturo.
               Bodimo sistemski z interventnim zakonom ali danes ali pa ob kakšni drugi priložnosti,
               pa potem rešujemo interventnost, samo to skušam dopovedati tistim kolegom, ki se
               morda prvič srečujejo z razliko med sistemskim zakonom in interventnim zakonom. Samo
               toliko, če sem bil morda prej nedosleden. Hvala.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Sprašujem, če želi še kdo besedo? Ali smo dobili na klop predlog, ki ga
               je dal kolega Horvat kot amandma na amandma odbora? Ali želi še kdo razpravljati? Na
               mizo smo dobili predlog amandmaja, to, kar sem rekel, k predlogu amandmaja odbora in
               sicer, če ga preberem za besedno zvezo na gospodarskih objektih kmetijskega
               gospodarstva se doda besedilo gospodarstva, infrastrukture. To je predlog amandmaja
               na amandma odbora. Želi še kdo razpravljati o amandmaju k 1. členu? Če ne želi,
               zaključujem razpravo. Prehajamo najprej na amandma na amandma odbora, to je ta, ki
               sem ga malo prej prebral, ki ga je dal, ki ga je razdelil okoli kolega Robert Hrovat.
               Izvolite, obrazložitev glasu, kolega Robert Hrovat.</p>
            </sp>
            <sp who="SDT6:HrovatRobert">

               <speaker>ROBERT HROVAT (PS SDS):</speaker>

               <p>Hvala. Poglejte, spoštovane kolegice in kolegi. Res želimo pomagati. Ne jemati to,
               kot neko nagajanje oziroma neke kaprice Slovenske demokratske stranke. Dejstvo je, da
               je bilo prej obrazloženo s strani predstavnikov vlade, da tega v noveli zakona ni. Ni
               vključenega, torej gospodarstvo, vsa elektroinfrastruktura, nič ne bo subvencionirano
               ali pa nič ne bo popravljeno z državnim denarjem. Razumete, samo za to gre in mislim,
               da je to velika škoda. In bi bilo prav, da sledite našemu amandmaju, ga podprete in
               da infrastrukturi oziroma gospodarstvu kot takemu pomagamo, tako kot bomo obnovi
               kulturnih spomenikov kot bomo obnovi gozdov in vsemu ostalemu, kar je zapisano v
               samem predlogu zakona. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Gospod Zanoškar, izvolite.</p>
            </sp>
            <sp who="SDT6:ZanoškarMatjaž">

               <speaker>MATJAŽ ZANOŠKAR (PS PS):</speaker>

               <p>Hvala za besedo. V glavnem so mi vse stvari jasne. Vendar odpiranje vprašanje, ki sta
               ga odprla kolega iz SDS, pa mi tudi na nek način poraja neke dvome oziroma neko
               razmišljanje o tem. Vendar, ko imamo tukaj amandma na amandma odbora, v katerem
               predlagata, da se za besedno zvezo gospodarskih objektov kmetijskega gospodarstva
               doda še gospodarstva in infrastrukture, potem bi želel od vas gospa državna
               sekretarka oziroma od predstavnikov ministrstva, da nam jasno poveste, tudi za nas in
               tudi za javnost, zakaj je dobro oziroma zakaj ni dobro to besedno zvezo dati v  celotno vsebino amandmaja.
               Prosim.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Preden vam dam besedo gospa državna sekretarka, bi jaz svoje videnje
               oziroma vedenje o tem rad razložil, pa me boste popravili, če nimam prav. Torej v
               primeru, da bi sprejeli ta amandma na amandma, ki ga je predlagal kolega Hrovat,
               pomeni, da bi lahko ob vsaki naravni nesreči, ki bi jo prizadel žled, se ukvarjali
               tudi z obravnavo gospodarskih objektov, torej objektov gospodarstva in
               infrastrukture. V tem primeru konkretno pri žledu od 30. januarja do 10. februarja,
               pa sicer se ta zadeva rešuje z interventnim zakonom. Jaz razumem zadevo na ta način
               pa me prosim predstavniki vlade popravite, če nimam prav. Pomeni, če ta amandma na
               amandma ni sprejet, pomeni, da takrat, ko se rešujejo problemi naravnih nesreč, pa ni
               sprejet interventni zakon, te pomoči ni možno dati, v sedanjem primeru pa to ja. Če
               razmišljam napačno, me prosim popravite. Izvolite, gospa državna sekretarka.</p>
            </sp>
            <sp who="SDT6:StrnišaTanja">

               <speaker>MAG. TANJA STRNIŠA:</speaker>

               <p>Hvala za besedo. Torej dejstvo je, da ta zakon ali pa sprememba tega zakona ZOPNN nič
               ne vpliva na interventni zakon, ki se zdaj obravnava na drugem odboru. Interventni
               zakon ureja odpravo posledic pač ukrepe, potrebne ukrepe za odpravo te zadnje ujme na
               vseh področjih, tako kot je bilo tudi v današnji razpravi povedano. Tudi za
               gospodarstvo in tudi za infrastrukturo. Kot je bilo pa tudi že pojasnjeno z naše
               strani pa je namen, pa je to zožanje ZOPNN oziroma namen je, da se pokrijejo tiste
               nesreče, ki niso zavarovarljive. Gospod Vivoda je pač povedal, zato tudi toča ni med
               temi neugodnimi vremenskimi razmerami, ki je zavarovarljiva, med tem, ko pa žled na
               gozdovih, mislim, gozdovi se ne zavarujejo proti žledu.</p>
               <p>Tako, da je popolnoma jasno, da letos je vlada pač, saj ni samo ta vir, ki ga je po
               interventnem zakonu namenila iz proračunske rezerve. Vlada tudi pripravlja in bo v
               naslednjih dneh dala vlogo na Evropsko komisijo za pomoč iz solidarnostnega sklada
               Evropske unije. Poleg tega so že stekli pogovori in so že precej v razviti fazi
               pogovori za ugodne kredite s strani Evropske investicijske banke, ki imajo več
               stebrov in najbolj pomemben steber in najhitrejši pridobljivi krediti bodo prav za
               gospodarstvo. To so krediti, ki bodo imeli dobo vračanja 25 let in je moratorij na
               vračanje na vračanje lahko tretjino te dobe in je minimalno brez namere, mislim, da
               okoli 1 %. Tako, da vlada pač sistemsko rešuje na vseh segmentih in išče pomoč in
               ukrepe za odpravo škode, še zlasti na gospodarstvu in jaz moram reči, da prav za
               energetsko infrastrukturo in pa tudi za pomoč tem podjetjem je prav poseben, trije
               stebri bodo teh kreditov. Eden je za energetsko infrastrukturo, javno infrastrukturo,
               drugi je za pomoč privatnim podjetjem, kakršnimkoli in tretji je za pomoč, če se bomo
               odločili v gozdarstvu. Jaz upam, da sem s tem pojasnila, da interventni zakon živi
               sam zase in vključuje vse segmente ukrepanja na čisto vseh področjih. S to spremembo
               zakona, ki jo imamo danes tukaj pa samo vključujemo en segment, ki ni zavarovarljiv,
               ki ga imetniki ne morejo zavarovati, to je pač škoda na gozdu, če nastane recimo po
               žledu. Hvala lepa.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Obrazložitev glasu, gospod Tomaž Lisec.</p>
            </sp>
            <sp who="SDT6:LisecTomaž">

               <speaker>TOMAŽ LISEC (PS SDS):</speaker>

               <p>Hvala. Sicer zdaj imam probleme po zadnjem izvajanju gospe državne sekretarke ali je
               sploh smiselno podpreti amandma na amandma ali je sploh smiselno podpreti amandma
               odbora ali je pa sploh smiselno podpreti zakon, kajti  upam, da me magnetogram ne bo dal na laž. Gospa
               državna sekretarka je rekla, ta zakon ne vpliva na interventni zakon. Z vsem
               spoštovanem, zakaj potem pa ta zakon danes sploh sprejemamo? Resnično, zakaj
               sprejemamo, če ta zakon ne vpliva na interventni zakon. Verjetno ste to napačno
               rekli, kajti na koncu ste rekli, da ministrstvo in vlada sistemsko rešuje zadeve. Če
               v sistemskem zakonu nekaj ne rešujemo, rešujete pa sistemsko z interventnim zakonom,
               oprostite, nekaj delate narobe.</p>
               <p>In še morda za zaključek. Nebi bilo slabo, če se vlada oziroma vladni predstavniki
               med seboj uskladite, kajti gospod, mislim, da je gospod Vivoda, če sem ga prav in
               pozorno poslušal, je govoril malo drugače, kot pa sedaj gospa državna sekretarka. Bo
               magnetogram morda povedal ampak resnično uskladite se med seboj in zakaj sprejemamo
               ta zakon, če ste rekli, da ta zakon ne vpliva na interventni zakon. Spoštovana
               državna sekretarka, brez spremembe tega zakona, tudi interventnega zakona ne more
               biti. Je res ali ni res?</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Dobro, hvala lepa.</p>
               <p>Besedo dam še gospe državni sekretarki. Jaz sem razpravo že prej zaključil. Vi ste
               rekli, da se javite k obrazložitvi glasu, to bi bila obrazložitev in prosim, da od
               zdaj naprej imamo še obrazložitve, drugače sem razpravo že zaključil. Prosim za
               odgovor gospa državna sekretarka. Sicer to ne spada več v rubriko obrazložitve glasu
               ampak potem pa res s tem zaključujemo. Prosim izvolite.</p>
            </sp>
            <sp who="SDT6:StrnišaTanja">

               <speaker>MAG. TANJA STRNIŠA:</speaker>

               <p>Zdaj smo imeli tako situacijo <gap n="…"/> Poglejte, če pride do hudega žleda in škodo v
               gozdovih, nekje drugje v naslednji zimi, potem interventnega zakona ne rabimo, če
               sprejmemo to spremembo sistemskega zakona. To je odgovor na vaše vprašanje. Mislim,
               da sem trikrat pojasnila, da smo vsi enako govorili, mogoče smo govorili z različnim
               jezikom ampak da smo vsi povedali enako. Medtem ko pa ta interventni zakon pa čisto
               točno pravi kateri ukrepi so potrebni, na katerih področjih in da se ta zakon
               uporablja, razen če je z interventnim zakonom drugače določeno.</p>
            </sp>
            <sp who="SDT6:PresečnikJakob">

               <speaker>PREDSEDNIK JAKOB PRESEČNIK:</speaker>

               <p>Hvala lepa.</p>
               <p>Ali lahko preidemo na glasovanje. Torej najprej <gap n="…"/> vztrajate, kolega Hrovat, vztrajate
               na amandmaju na amandma? V redu.</p>
               <p>Torej prehajamo na glasovanje o predlogu amandmaja na amandma, ki ga imamo mislim, da
               vsi na klopeh. Glasujemo.</p>
               <p>Kdo je za? <stage>(4 člani.)</stage> Kdo je proti? <stage>(9 članov.)</stage></p>
               <p>Amandma na amandma ni sprejet.</p>
               <p>Zdaj glasujemo o amandmaju odbora. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Amandma k 1. členu je sprejet.</p>
               <p>Glede na prejšnji dogovor glasujemo še o vseh členih skupaj. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da so členi sprejeti.</p>
               <p>Določiti moramo še poročevalca. Poročevalec bo <gap n="…"/> Ali želi biti kdo poročevalec? Če
               ne, bom sicer poročevalec jaz, v primeru odsotnosti pri tej točki bom pa še v času
               trajanja seje naprosil za poročevalca koga drugega.</p>
               <p>Torej s tem zaključujem to točko dnevnega reda in 35. nujno sejo Odbora za
               kmetijstvo,  gozdarstvo,
               prehrano in okolje. Vsem hvala lepa za sodelovanje. <stage type="time">Seja je bila končana 25.
                  februarja 2014 ob 9.33.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT6-OZG-nujna-5-2012-03-28">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">4D984B3D2CBC710CC1257D1F005A552D</idno>
               <idno type="custom" subtype="day">E9AC333ECB29732DC12579CF002CC332</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=E9AC333ECB29732DC12579CF002CC332</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZG-nujna-5-2012-03-28.OZG" n="5">
               <name>nujna seja</name>
               <date when="2012-03-28"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZG-nujna-5-2012-03-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZG-nujna-5-2012-03-28.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA GOSPODARSTVO</stage>
            <stage type="session">5. nujna seja</stage>
            <stage type="date">(28. marec 2012)</stage>
            <stage type="chairman">Sejo je vodil Matjaž Han, predsednik odbora.</stage>
            <stage type="time">Seja se je pričela ob 8.32.</stage>


            <sp xml:id="SDT6-OZG-nujna-5-2012-03-28.sp1">

               <speaker>PREDSEDNIK MATJAŽ HAN:</speaker>

               <p>Vsem dobro jutro. Ura je 8. in 32. Ta trenutek smo tudi sklepčni. Eno lepo jutro
               želim vsem skupaj.</p>
               <p>Začenjamo s 5. nujno sejo Odbora za gospodarstvo.</p>
               <p>Najprej naj ugotovim, da gospod Darko Jazbec iz stranke Pozitivna Slovenija nadomešča
               gospoda Branka Ficka na tem odboru, imamo pooblastilo. Tina Komel, prav tako iz
               Pozitivne Slovenije, nadomešča gospo Alenko Pavlič.</p>
               <p>V naši sredini pozdravljam državnega sekretarja gospoda mag. Uroša Rožiča in
               generalno direktorico Direktorata za notranje trge gospo mag. Vinko Soljačić.</p>
               <p>S sklicem nujne seje ste prejeli naslednji dnevni red seje odbora, in sicer:</p>
               <p>1. Zahtevo za oceno ustavnosti 28., 29. in 54. do 61. člena Zakona o preprečevanju
               omejevanja konkurence.</p>
               <p>Ker v poslovniškem roku nisem prejel predlogov v zvezi z dnevnim redom, <stage type="mag"/> <stage>(nadaljevanje)</stage> ugotavljam, da je takšen dnevni
               red tudi določen, kot ste ga prejeli s sklicem seje.</p>
               <p>Prehajamo na obravnavo Zahteve Vrhovnega sodišča Republike Slovenije. Zahtevo je
               Državnemu zboru posredovalo Ustavno sodišče 28. februarja letošnjega leta in določilo
               30 dnevni rok, v katerem poziva Državni zbor, da se izreče o navedbah v zahtevi. Rok
               se izteče jutri, dne 29. 3. 2012.</p>
               <p>Odboru sta bili znotraj tega roka posredovani tudi mnenji, in sicer naše
               Zakonodajno-pravne službe z dne 19. 3. 2012 in Vlade z dne 27. 3. 2012, s čimer so
               izpolnjeni vsi poslovniški pogoji, da lahko obravnavamo to tematiko na našem
               odboru.</p>
               <p>K obravnavi točke sem vabil, poleg gospoda Rožiča oziroma ministra, Ministrstvo za
               gospodarstvo, razvoj in tehnologijo, Zakonodajno-pravno službo, Gospodarsko zbornico,
               Obrtno-podjetniško zbornico, Trgovinsko zbornico in Urad Republike Slovenije za
               varstvo konkurence.</p>
               <p>Lahko nadaljujemo delo.</p>
               <p>Najprej bi dal besedo predstavnici Zakonodajno-pravne službe, gospe Janji Koroš.
               Izvolite.</p>
            </sp>
            <sp xml:id="SDT6-OZG-nujna-5-2012-03-28.sp2">

               <speaker>JANJA KOROŠ:</speaker>

               <p>Hvala za besedo, gospod predsednik.</p>
               <p>Torej, Vrhovno sodišče je vložilo zahtevo za presojo ustavnosti 28., 29. ter 54. do
               61. člena Zakona o preprečevanju omejevanja konkurence, v katerem navaja da so te
               določbe v nasprotju s 25., 36., 37. členom Ustave Republike Slovenije ter 8. členom
               Evropske konvencije o varstvu človekovih pravic in temeljnih svoboščin.</p>
               <p>Torej, če najprej povzamem očitke ter odgovor na očitke glede 298. in 29. člena
               zakona, glede katerih Vrhovno sodišče ugotavlja, da je pravna podlaga za opravo
               preiskave zgolj sklep o preiskavi, ki ga izda Agencija, medtem ko Ustava v 36. členu
               zahteva, da uradna oseba pred vstopom v tuje stanovanje ali druge tuje prostore in
               njihovo preiskavo pridobi sodno odločbo. Po mnenju Vrhovnega sodišča gre varstvo iz
               36. člena Ustave tudi pravnim osebam, pri katerih Agencija opravlja preiskavo. In ker
               temu ni tako, ker torej ni pridobitve predhodne sodne odločbe, menijo, da sta
               navedena člena v nasprotju s 36. in 37. členom Ustave. Po njihovem mnenju pa gre v
               postopku ugotavljanja kršitev konkurenčnega prava tudi za kazensko zadevo, kar naj bi
               potrjevala tudi sodba Evropskega sodišča človekovih pravic v zadevi Menarini proti
               Italiji. Ker sta 36. in 37. člen predmet varstva 8. člena Evropske konvencije za
               človekove pravice, gre tudi za kršitev navedenega člena konvencije. Menijo, da
               izpodbijani določbi nista v nasprotju z navedenimi členi. Na izpodbijano ureditev je
               treba pogledati z več vidikov, na kar smo obširno opozorili v svojem mnenju, ki ga
               bom zdaj samo na hitro povzela.</p>
               <p>Torej, konkurenca je ustavno varovana kategorija. Velik pomen varstvu konkurence v
               okviru Evropske unije je namenjen pogodbi o delovanju Evropske unije v 101. in 102.
               členu pogodbe ter Protokolu številka 27. Svet Evropske unije je sprejel tudi uredbo
               1/2003, kjer so določena tudi pooblastila komisije, njenih pooblaščenih oseb, pri
               opravljanju preiskav v postopkih, ki jih vodi komisija in kjer so pooblastila
               določena zelo podobno, kot jih za pooblaščene osebe agencije določa 29. člen
               zakona.</p>
               <p>S 35. členom uredbe je tudi določena obveznost držav članic, da morajo določiti
               organe pristojne za varstvo konkurence, ki bodo učinkovito izpolnjevali določbe
               uredbe. V mnenju smo opozorili tudi na ogromno škodo, ki na območju Evropske unije,
               nastaja zaradi omejevanja konkurence.</p>
               <p>V Republiki Sloveniji je za varstvo konkurence pooblaščen Urad za varstvo konkurence,
               po ustanovitvi Agencije bo to javna agencija za varstvo konkurence. Urad vodi upravni
               postopek, od leta 2005 je tudi prekrškovni organ. V postopku o prekršku izreče globo
               in v tem postopku mora tudi upoštevati zakon o prekrških. Upravni postopek in
               prekrškovni postopek sta dva ločena postopka in v okviru upravnega postopka zakon o
               preprečevanju omejevanja konkurence, kot sredstvo za pridobivanje dokazov posebej
               ureja zahtevo za posredovanje podatkov,<stage type="mag"/>
               <stage>(nadaljevanje)</stage> preiskavo ter preiskavo pri tretjih, in pri tem mora agencija
               upoštevati namen vsakega posameznega instituta ter načelo sorazmernosti. Če želi
               agencija preiskati poslovne prostore podjetja proti kateremu se ne vodi postopek ali
               v stanovanjskih prostorih fizičnih oseb, mora za to pridobiti odredbo pristojnega
               sodišča v Ljubljani.</p>
               <p>Agencija ni edini upravni organ, ki ima v upravne postopku takšna pooblastila, da
               torej vstopi in opravi preiskavo v poslovnih prostorih s subjektom nadzora brez sodne
               odločbe, ter pregleduje poslovno dokumentacijo. </p>
               <p>V našem mnenju smo navedli konkretne člene Zakona o davčni službi, Zakona o davčnem
               postopku, Zakona o inšpekcijskem nadzoru ter Zakona o carinski službi, ki vsi
               določajo, da upravni organi brez predhodne odločbe sodišča opravijo preiskavo
               poslovnih prostorov in poslovne dokumentacije. Ustavno sodišče je pri presoji zadeve
               pod številko U-I-108/99 izrecno ugotovilo, da davčni inšpekcijski postopek ni
               kazenski postopek, ni se vsebinsko spuščalo v presojo ali se preiskava lahko opravi
               brez odločbe sodišča, ugotovilo pa je, da se podjetja ne morejo sklicevati na
               privilegij zoper samo obtožbo.</p>
               <p>Glede na vse navedeno menimo, da ureditev preiskave v upravne postopku, ki se vodi v
               skladu z Zakonom o preprečevanju omejevanja konkurence, da je skladna z ureditvijo in
               primerljiva s pooblastili v raznih inšpekcijskih postopkih. Postopek ugotavljanja
               kršitev tudi ni možno kvalificirati kot kazenski postopek. Globa, ki je predpisana za
               kazen za storitev prekrška, saj kot sem omenila, lahko določi le v postopku o
               prekršku, kjer je treba izrecno upoštevati določbe Zakona o prekrških, vključno z
               določbami o hišni preiskavi. V upravnem postopku globe ni mogoče naložiti, in sodba
               Menarini proti Italija, ki jo navaja Vrhovno sodišče, v njej je šlo prav za ta
               postopek. Torej, kjer je italijanski organ, pristojen za varstvo konkurence naložil
               relativno zelo visoko globo, in prav ta visoka globa je bila eden od razlogov, zaradi
               katerega je Evropsko sodišče ta postopek označilo kot kazenski postopek. In tudi
               sicer je ugotovilo, da Italija ne krši 6. člena Evropske konvencije, zaradi tega, ker
               je sodišče, ki je presojalo odločitev italijanskega upravnega organa, bilo pristojno
               to odločitev tudi spremeniti. Presojalo je zakonitost ravnanja, dejansko stanje in
               določitev globe in ugotavljamo, da ima enake pristojnosti tudi sodišče v postopku
               zahteve v sodnem varstvu zoper odločbo o prekršku, kot to določa Zakon o prekrških. V
               okviru prakse sodišča Evropske unije in splošnega sodišča je nesporno, da imajo
               podjetja dolžnost, da sodelujejo pri preiskovalnih dejanjih, za kar obstaja obširna
               sodna praksa.</p>
               <p>Vrhovno sodišče svojo zahtevo utemeljuje zlasti s kršitvami pravic zasebnosti pravnih
               oseb. Ustavno sodišče je v odločbi U P 32/94 človekovo zasebnost definiralo kot "v
               območju človekovega bivanja, bolj ali manj sklenjeno celoto njegovih ravnanj in
               ukvarjanja, občutij, razmerij za katera je značilno in konstitutivno, da si jo človek
               oblikuje in združuje sam ali sam z najbližjimi, s katerimi je v intimni skupnosti, na
               primer življenjskim partnerjem in da v njej biva z občutkom varnosti pred vdorom<stage>(?)</stage>
               javnosti ali kogarkoli nezaželenega." Torej, četudi je Ustavno sodišče pri nekaterih
               svojih odločitvah izrecno ugotovilo, da za pravne osebe obstaja splošna svoboda
               ravnanja, ki po ustaljeni ustavno-sodni praksi izhaja iz 35. člena Ustave, to po
               našem mnenju ne pomeni, da za pravne osebe velja, da vse kar je povezano z njihovim
               poslovanjem na trgu, pridobivanjem dobička, pomeni zasebnost in upravičeno
               pričakovanje zasebnosti v zvezi s poslovno dokumentacijo oziroma da je varstvo
               pravnih oseb povsem izenačeno z varstvom fizičnih oseb. Ustavno sodišče je v svojih
               odločbah ugotovilo, da splošna svoboda ravnanja ne pomeni neomejene in abstraktne
               naravne svobode, in se lahko uresničuje le v ustavnih okvirih. Kar se tiče vstopa v
               poslovne prostore in njegove povezave z nedotakljivostjo stanovanja iz 36. člena
               Ustave, pa takšne povezave do zdaj še ni vzpostavil. Ustavno sodišče je navedlo, da
               izhajajoč iz namena varstva, predmet varovanja je zaključena celota prostorov, ki jih
               oseba uporablja za bivanje, kjer živi sama ali skupaj s svojimi bližnjimi ter skrito
               pred očmi javnosti in kamor spusti le osebe, ki jih dovoli vpogled v najbolj skrita
               področja svojega življenja. Gre torej za prostore, kjer oseba upravičeno pričakuje,
               da se jo pusti pri miru, ker je tam doma. <stage type="mag"/>
               <stage>(nadaljevanje)</stage> Evropska konvencija o človekovih pravicah v 8. členu opredeljuje
               pravico do spoštovanja zasebnega in družinskega življenja, in drugi odstavek tega
               člena določa, da se v določenih primerih pravico do zasebnega in družinskega
               življenja lahko poseže, če je to v skladu z zakonodajo posamezne države in načelom
               sorazmernosti. Torej, ne gre za absolutno pravico. Evropsko sodišče človekove pravice
               tudi razlikuje med ravnijo varstva, ki jo imajo fizične osebe na eni in pravne osebe
               na drugi strani. In v sodbi v primeru Nimic<stage>(?)</stage> je na primer navedlo, da so lahko
               poslovni prostori manj varovani, kot pa zasebni prostori.</p>
               <p>In na kratko še glede 54. do 61. člena zakona, ki jih Vrhovno sodišče izpodbija
               zaradi njihove neskladnosti s pravico do sodnega varstva iz 25. člena Ustave. V svoji
               zahtevi navaja, da so pravilo v upravnih zadevah predvidene štiri stopnje odločanja,
               dve v okviru upravnega postopka in dve v okviru upravnega spora. V skladu z določbami
               zakona o preprečevanju omejevanja konkurence je pritožba v upravnem postopku
               izključena, prav tako je upravni spor enostopenjski, ker že na prvi stopnji odloča
               Vrhovno sodišče. Navajajo, da stranka nima pravice navajati novih dejstev in dokazov
               v tožbi, da sodišče nima možnosti izvajati dokazov po uradni dolžnosti. Zato so po
               njihovem mnenju te določbe v nasprotju s 25. členom Ustave.</p>
               <p>Z navedenimi trditvami glede sodnega varstva se ne strinjamo. Pravico do pritožbe v
               okviru samega upravnega postopka je mogoče izključiti, v kolikor je zagotovljeno
               drugo pravno sredstvo. Ustavno sodišče je pri presoji zakona o revidiranju pojasnilo,
               da kopičenje pravnih sredstev samo po sebi ne zagotavlja niti kvalitetnejšega niti
               učinkovitejšega varstva pravic. Upravni spor je mogoče šteti kot drugo pravno
               sredstvo v smislu 25. člena Ustave, pod pogojem, da je to upravno sredstvo po svoji
               naravi enako učinkovito kot bi bila pritožbe v upravnem postopku. Kot smo podrobno
               obrazložili v mnenju je temu pogoju, po našem mnenju, zadoščeno. Ustavno sodišče je
               prav tako presojalo ureditev v Zakonu o revidiranju, da v upravnem sporu tožnik ne
               more navajati novih dejstev in dokazov ter da sodišče odloča brez obravnave.
               Ugotovilo je, da gre sicer za poseg v 22. člen Ustave v pravico do izjave, vendar je
               le-ta poseg dopusten. Zagotovljeno je bilo namreč strankam, da imajo v okviru
               upravnega postopka dovolj možnosti se izjaviti o relevantnih dejstvih, kar velja tudi
               v postopku pred uradom oziroma agencijo. Tudi glede enostopenjskega upravnega spora
               Ustavno sodišče ni ugotovilo, da bi šlo za kršitev 25. člena Ustave. Postopek sodnega
               varstva pred Vrhovnim sodiščem je postopek, kjer ima sodišče vsa pooblastila za
               presojanje, tako materialno pravnih kot procesnih vprašanj, kot tudi pravilnosti in
               popolnosti ugotovitve dejanskega stanja. Glede na kontradiktornost postopka morajo
               biti predvsem stranke tiste, ki podajo utemeljene navedbe v svojo korist ter
               zainteresirane da pravočasno reagirajo. Stranke so poslovni subjekti, za katere bi
               težko trdili, da so neuka in šibka stranka, ki ne bo pravočasno ščitila svojih pravic
               in interesov.</p>
               <p>Hvala.</p>
            </sp>
            <sp xml:id="SDT6-OZG-nujna-5-2012-03-28.sp3">

               <speaker>PREDSEDNIK MATJAŽ HAN:</speaker>

               <p>Hvala lepa, gospa Koroš.</p>
               <p>Želi mogoče predstavnik Vlade? Izvolite, mag. Rožič.</p>
            </sp>
            <sp xml:id="SDT6-OZG-nujna-5-2012-03-28.sp4">

               <speaker>MAG. UROŠ ROŽIČ:</speaker>

               <p>Hvala lepa. Lep pozdrav tudi v mojem imenu.</p>
               <p>Vlada se v bistvu v celoti pridružuje mnenju, ki ga je že predstavila tudi
               Zakonodajno-pravna služba. Mogoče bi samo naglasil še eno zadevo, ki sicer ni toliko
               ustavne kategorije, ampak vendarle spada v pravni red Republike Slovenije, in sicer
               izvajanje izpodbijanjih določb zakona je nujno tudi za izvajanje obveznosti, ki jih
               je Republika Slovenija prevzela v odnosu do članstva v Evropski uniji. Če bi se ta
               zakonska določila oziroma pooblastila tolmačila drugače, bi lahko bilo to v nasprotju
               s 4. členom Pogodbe o EU, ki določa, da morajo države članice sprejeti vse splošne in
               posebne ukrepe potrebne za zagotovitev izpolnjevanja obveznosti, ki izhajajo iz
               pogodb in aktov institucij Unije in da podpirajo Unijo pri izpolnjevanju njenih nalog
               in se vzdržijo vseh ukrepov, ki bi lahko ogrozili uresničevanje ciljev Unije. Naša
               država po napačnem tolmačenju, recimo 29. člena zakona, ne bi izpolnjevala obveznosti
               zagotavljati učinkovito izvajanje 101. in 102. člena Pogodbe, ki so naloženi z Uredbo
               o izvajanju pravil konkurence iz členov 81. in 82. Pogodbe. Po 5. členu te Uredbe pa
               so organi pristojni za konkurenco v državah članicah pristojni tudi uporabljati ta
               dva člena.<stage type="mag"/> <stage>(nadaljevanje)</stage> Zaradi tega Vlada
               ocenjuje oziroma je mnenja, da bi Ustavno sodišče lahko ugotovilo skladnost 28., 29.
               in 54. do 61. člena zakona z določbami Ustave Republike Slovenije.</p>
               <p>Sicer pa se v celoti pridružujemo mnenju, ki ga je podala Zakonodajno-pravna
               služba.</p>
               <p>Hvala.</p>
            </sp>
            <sp xml:id="SDT6-OZG-nujna-5-2012-03-28.sp5">

               <speaker>PREDSEDNIK MATJAŽ HAN:</speaker>

               <p>Hvala lepa, državni sekretar.</p>
               <p>Preden gremo na razpravo in glasovanje naj ugotovim, da mag. Matej Tonin nadomešča
               gospoda Jožefa Horvata na tej seji s strani Nove Slovenije.</p>
               <p>Odpiram razpravo glede tega mnenja. Če ni prijave, bom zaključil razpravo in dal
               mnenje na glasovanje, in sicer:</p>
               <p>"Odbor za gospodarstvo podpira mnenje Zakonodajno-pravne službe o Zahtevi za oceno
               ustavnosti 28., 29. in 54. do 61. člena Zakona o preprečevanju omejevanja konkurence.
               Odbor predlaga Zakonodajno-pravni službi, da v skladu z 266. členom Poslovnika
               Državnega zbora pripravi odgovor Ustavnemu sodišču Republike Slovenije.</p>
               <p>Še enkrat sprašujem ali ima kdo kakšno pripombo, pomislek na to. Če ne, zaključujem
               to razpravo in dajem ravnokar prebrano mnenje na glasovanje. Glasujemo, končujemo
               glasovanje.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je mnenje sprejeto.</p>
               <p>S tem pa tudi zaključujem 5. nujno sejo Odbora za gospodarstvo.</p>
               <p>Hvala vam lepa. <title>Seja je bila končana 28. marca 2012 ob 8.52.</title>
               </p>
            </sp>
         </div>
      </body>
   </text>
</TEI>

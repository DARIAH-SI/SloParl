<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-Skupna-2013-09-19_2">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session" corresp="#SDT6-Skupna-2013-09-19_2.OZK">16A528AC8E6FAD9EC1257D1F005A7A71</idno>
               <idno type="custom" subtype="session" corresp="#SDT6-Skupna-2013-09-19_2.OZIZŠIM">9797CCDE3337DAD0C1257D1F005A7A72</idno>
               <idno type="custom" subtype="day" corresp="#SDT6-Skupna-2013-09-19_2.OZK">97F6E8A62AC23CBEC1257BEF005480CB</idno>
               <idno type="custom" subtype="day" corresp="#SDT6-Skupna-2013-09-19_2.OZIZŠIM">296D6F872F8B9C6BC1257BEF00549640</idno>
               <idno type="URI" corresp="#SDT6-Skupna-2013-09-19_2.OZK">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=97F6E8A62AC23CBEC1257BEF005480CB</idno>
               <idno type="URI" corresp="#SDT6-Skupna-2013-09-19_2.OZIZŠIM">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=296D6F872F8B9C6BC1257BEF00549640</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-Skupna-2013-09-19_2.OZK" n="4">
               <name>nujna seja</name>
               <date when="2013-09-19"/>
            </setting>
            <setting who="#SDT6-Skupna-2013-09-19_2.OZIZŠIM" n="31">
               <name>nujna seja</name>
               <date when="2013-09-19"/>
            </setting>
         </settingDesc>
         <particDesc>
            <listOrg>
               <org xml:id="SDT6-Skupna-2013-09-19_2.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-Skupna-2013-09-19_2.OZK">
                        <orgName key="OZK">Odbor za kulturo</orgName>
                     </org>
                     <org xml:id="SDT6-Skupna-2013-09-19_2.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA KULTURO</stage>
            <stage type="session">4. nujna seja</stage>
            <stage type="title">in REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, ŠPORT IN MLADINO</stage>
            <stage type="session">31. nujna seja</stage>
            <stage type="date">(19. september 2013)</stage>
            <stage type="chairman">Sejo sta vodila mag. Majda Potrata, predsednica Odbora za kulturo in Jožef
            Kavtičnik, predsednik Odbora za izobraževanje, znanost, šport in mladino.</stage>
            <stage type="time">Seja se je pričela ob 18.10 uri.</stage>


            <sp xml:id="SDT6-Skupna-2013-09-19_2.sp1">

               <speaker>PREDSEDNICA MAG. MAJDA POTRATA:</speaker>

               <p>Spoštovani. Pričenjam 4. nujno sejo Odbora za kulturo in, izvoli.</p>
            </sp>
            <sp xml:id="SDT6-Skupna-2013-09-19_2.sp2">

               <speaker>PREDSEDNIK JOŽEF KAVTIČNIK:</speaker>

               <p>In izobraževanje za katero je 31. nujna seja.</p>
            </sp>
            <sp xml:id="SDT6-Skupna-2013-09-19_2.sp3">

               <speaker>PREDSEDNICA MAG. MAJDA POTRATA:</speaker>

               <p>Obveščam vas, da se je za današnjo sejo opravičil dr. László Göncz. Imam pa eno
               pooblastilo za nadomeščanje, poslanec Janez Ribič je pooblastil poslanca Mihaela
               Prevca za to, da sodeluje in glasuje na seji našega odbora.</p>
               <p>Zdaj pa dajem besedo še predsedniku Jožefu Kavtičniku.</p>
            </sp>
            <sp xml:id="SDT6-Skupna-2013-09-19_2.sp4">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa. Lep pozdrav vsem prisotnim, članom in članicam Odbora za izobraževanje,
               znanost, šport in mladino ter vas obveščam da se je opravičil član odbora, kolega dr.
               László Göncz. Dobil pa sem pooblastilo za nadomeščanje naslednjih članov: Gospa
               Polonca Komar nadomešča poslanca Branka Kurnjeka, kolega Samo Bevk nadomešča poslanca
               Branka Smodiša, kolegica poslanka Marjana Kotnik Poropat nadomešča poslanko Marijo
               Plevčak. Mitja Meršol nadomešča mag. Mirjam Bon Klanjšček ter poslanec Aljoša Jerič
               nadomešča poslanca Petra Vilfana.</p>
               <p>Dajem besedo kolegici mag. Potrata.</p>
            </sp>
            <sp xml:id="SDT6-Skupna-2013-09-19_2.sp5">

               <speaker>PREDSEDNICA MAG. MAJDA POTRATA:</speaker>

               <p>Morebiti bova danes kaj dvakrat povedala ampak naj se sliši, da vse prisotne lepo
               pozdravljava.</p>
               <p>S sklicem seje ste prejeli naslednji dnevni red seje obeh odborov, prvič zloraba
               otrok na RTV Slovenija. V poslovniškem roku nisva dobila ne predloga za širitev, ne
               predloga za umik tako da velja dnevni red kot ste ga dobili s sklicem.</p>
               <p>Prehajamo na <title>1. TOČKO DNEVNEGA REDA - TO JE NA TOČKO ZLORABA OTROK NA RTV
                  SLOVENIJA.</title>
               </p>
               <p>Gradivo k tej točki dnevnega reda z datumom 10. september 2013 je objavljeno na
               spletni strani Državnega zbora.</p>
               <p>Vabljeni pa so tisti, ki jih je v zahtevi za sklic nujne seje predlagatelj tudi zapisal. Torej v imenu
               predlagateljev gospod Jože Tanko, potem Ministrstvo za kulturo, Ministrstvo za
               izobraževanje, znanost in šport, Varuhinja človekovih pravic, Vlasta Nussdorfer in
               generalni direktor javnega zavoda RTV Slovenija mag. Marko Fili. Varuhinja človekovih
               pravic gospa Vlasta Nussdorfer se je opravičila, prav tako so se opravičili
               namestniki, ker imajo druge zadolžitve. Medtem ko je pa generalni direktor
               radiotelevizije mi pustil v odmoru, ko smo bili tukaj, pismo. In ker se mi zdi da bi
               bilo hitreje da vam to pismo preberem kot da bi zdaj prekinjali sejo zato, da bi si
               vi lahko pismo prebrali dovolite, da vam ga preberem.</p>
               <p>Pismo je naslovljeno na oba odbora, v zvezi z zadevo skupna nujna seja Odbora za
               kulturo ter Odbora za izobraževanje, znanost, šport in mladino, 19. 9. 2013:
               "Spoštovani. Obveščeni smo bili o skupni seji Odbora za kulturo ter Odbora za
               izobraževanje, znanost, šport in mladino zaradi domnevne zlorabe otrok na RTV
               Slovenija, ki naj bi se, kot je razumeti pobudnike nujne seje zgodila z eno od vsebin
               oddaje Infodrom, objavljeno dne 9. 9. 2013.</p>
               <p>RTV Slovenija je oddajo Infodrom vzpostavila kot dnevno informativno oddajo za otroke
               in mladostnike, v kateri predstavlja tako novice iz sveta in domovine. V ospredju so
               tiste novice, ki sicer niso pogosto prisotne v siceršnjih osrednjih informativnih
               oddajah slovenskih elektronskih medijev. Čeravno je RTV Slovenija v osnovnem konceptu
               Infodroma v ospredje postavili pozitivne, svetle in ohrabrujoče novice ima kljub
               vsemu del programskega prostora, ki je namenjen obrazložitvi pojmov in fenomenov iz
               sveta, ki prav tako obdaja tudi mlajše gledalce. Poleg dobrih, tako oddaja Infodrom
               vključuje tudi slabe novice, ki jih želi podajati na razumljiv, mlajšim gledalcem
               bližji način. Predvsem jim želi približati posamezne izraze oziroma pojave s katerimi
               se tudi sicer soočajo v vsakodnevnem življenju. Oddaja Infodrom želi otrokom pomagati
               do vsaj delno pridobljenega znanja, razumevanja vedno bolj kompleksnega sveta.</p>
               <p>Primeri evropskih dnevnikov za otroke dokazujejo, da primerna informiranost otrokom
               ponuja večji občutek varnosti in da molk ni rešitev. Več kot otroci vedo kaj si
               dogaja, bolj si lahko naredijo svet smiseln in urejen. Ne glede na dejstvo, da je
               bila oddaja Infodrom dne 10. 9. 2013 na pobudo generalnega direktorja RTV Slovenija
               zaradi sicer točne a neprimerno podane vsebine umaknjena s programa in spleta ne gre
               spregledati pravnega vidika sklicane nujne skupne seje odborov. RTV Slovenija je tako
               na podlagi Zakona o Radioteleviziji Slovenija 1 in iz njega izhajajočih predpisov
               neodvisen javni zavod posebnega kulturnega in nacionalnega pomena zakonsko
               zagotovljeno institucionalno avtonomijo in uredniško neodvisnostjo. Samo en organ je
               na podlagi Zakona o radioteleviziji in statuta vodilni organ za programsko politiko
               zavoda in to je programski svet. Nikjer pa ni podlage, da bi zakonodajalec ali kateri
               koli od njegovih delovnih teles lahko vplival, posegal ali kakor koli drugače
               sooblikoval programske vsebine neodvisne nacionalne medijske hiše. RTV Slovenija
               zakonodajalcu razprave o njenih programskih vsebinah ne more preprečiti je pa
               dejstvo, da narava programskih sklepov odborov ne more biti zavezujoča. RTV Slovenija
               se s takšnimi sklici izrednih sej, ki jih žal ni mogoče razumeti drugače kot
               politični pritisk ne more strinjati zato se iz vseh zgoraj navedenih razlogov njeni
               predstavniki nujne skupne seje odborov ne bodo udeležili.</p>
               <p>Tukaj je torej pojasnilo enega od naslovnikov vabljenih na skupno sejo odbora  in zdaj dovolite, da tudi sama
               uvodoma pojasnim predviden potek današnje seje. Že ob pretekli zahtevi za nujno sejo
               odbora na temo omejevanje medijske svobode se Odbor za kulturo, ki so u sicer po
               odloku in ustanovitvi in nalogah delovnih teles Državnega zbora med drugim dodeljeni
               tudi mediji ne sme vtikati v uredniško politiko javnega zavoda RTV. 2. člen Zakona o
               Radiotelevizija Slovenija namreč ustanovitelju tega javnega zavoda, to je Republiki
               Sloveniji, nalaga da je dolžnost ustanovitelja zagotoviti institucionalno avtonomijo
               in uredniško neodvisnost RTV Slovenija.</p>
               <p>Nadalje, isti zakon v svojem 16. členu določa pristojnosti programskega sveta RTV
               Slovenija kot so sprejemanje programske sheme, obravnava pripomb in predlogov
               gledalcev in poslušalcev RTV programov Slovenija. Povem naj, da tudi, če pogledate v
               druge akte, ki jih ima javni zavod RTV kot statut kot je poslovnik varuha človekovih
               pravic, kot je zakon o medijih boste videli, da je tisto kar je pristojnemu delovnemu
               telesu za medije posebej naročeno je to, da zagotavlja avtonomijo in neodvisnost pri
               odločanju tega. Tukaj se lahko sklicujemo, recimo na 3. člen statuta javnega zavoda
               RTV Slovenija, ki pravi: "Dolžnost ustanovitelja je zagotoviti institucionalno
               avtonomijo in uredniško neodvisnost RTV Slovenija in zagotoviti primerno financiranje
               za izvajanje javne službe." To je prvi odstavek, recimo poglejte. Potem je iz tega
               statuta mogoče brati tudi določilo, ki pravi, v 13. členu, Obravnavanje pripomb in
               predlogov gledalcev in poslušalcev. RTV Slovenija ima varuha pravic gledalcev in
               poslušalcev. Programski svet pripravi in sprejme pravilnik o delovanju tega
               instituta.</p>
               <p>Ima statut RTV-ja tudi druga določila, zame zelo pomembno določilo je v 39. členu
               zapisano, Neodvisnost novinarjev in urednikov. Novinarjem in urednikom se ne sme
               odpovedati delovnega razmerja, zmanjšati plače, spremeniti statusa v uredništvu ali
               kako drugače poslabšati njihovega položaja zaradi izražanja stališč, ki so skladna s
               programsko zasnovo ter kodeksom novinarske etike ali zaradi odklonitve objave
               informacije ali mnenja s katerim bi kršili programsko zasnovo in kodeks novinarske
               etike. Uredniki, novinarji in drugi programski ustvarjalci so v okviru programske
               zasnove in stanovskega kodeksa pri svojem delu neodvisni in samostojni. Poudarek je
               na sprejetem kodeksu, poudarek je na programski zasnovi, obojega pa poslanke in
               poslanci Državnega zbora ne sprejemamo in o tem ne odločamo.</p>
               <p>Glede na zahtevo za sklic nujne seje je potrebno opozoriti tudi na 50. člen statuta,
               ki govori o funkciji direktorja radia oziroma televizije in temeljnih načelih
               delovanja. Eden od odstavkov, oprostite nisem zdaj številčila: "Direktorja morata pri
               svojem delu upoštevati načela javnosti, pluralnosti in neodvisnosti kot so navedena v
               prvem odstavku 11. člena tega statuta." 54. člen statuta tudi govori o prenehanju
               funkcije pred iztekom mandata in govori o razrešitvi. Če vas samo na razrešitev
               opozorim, postopek za razrešitev direktorja radia oziroma direktorja televizije začne
               generalni direktor RTV Slovenija ne pa delovno telo državnega zbora. </p>
               <p>Zdaj bi lahko vam prebrala še kaj iz Zakona o medijih, ker je tam tudi govora o tem
               kako so odprte poti za tiste, ki menijo, da je bila  kršena jasnost sporočanja, neodvisnost, imajo pripombe
               in zahteve na to. Veste, da govorim o pravici do popravka.</p>
               <p>In to je uvodoma in napovedujem, da bom potem, ko bom dala besedo predsedniku drugega
               delovnega telesa da pove svoje uvodno pojasnilo napovem, da bom dala postopkovni
               predlog v zvezi s tem. <stage>/ Oglašanje iz klopi./</stage> Moj proceduralni predlog ima prednost,
               sem ga napovedala <stage>/ Oglašanje iz klopi./</stage>. Gospod Grims, jaz ne komentiram vaših
               ravnanj, jaz vodim sejo v temu delu, sem pojasnila...</p>
            </sp>
            <sp xml:id="SDT6-Skupna-2013-09-19_2.sp6">

               <speaker>MAG. BRANKO GRIMS (PS SDS):</speaker>

               <p>Gospa Potrata, vodite jo pristransko in v nasprotju s Poslovnikom in lepo vas prosim,
               da mi daste besedo po Poslovniku in po zakonu kajti o očitnih kršitvah zakona je ta
               državni zbor celo dolžan spregovoriti. In zato, gospa Potrata, je to v pristojnosti
               državnega zbora, ki sprejema zakone...</p>
            </sp>
            <sp xml:id="SDT6-Skupna-2013-09-19_2.sp7">

               <speaker>PREDSEDNICA MAG. MAJDA POTRATA:</speaker>

               <p>Gospod Grims, jaz vam nisem dala besede.</p>
            </sp>
            <sp xml:id="SDT6-Skupna-2013-09-19_2.sp8">

               <speaker>MAG. BRANKO GRIMS (PS SDS):</speaker>

               <p>... In nadzoruje po ustavi njihovo uresničevanje.</p>
            </sp>
            <sp xml:id="SDT6-Skupna-2013-09-19_2.sp9">

               <speaker>PREDSEDNICA MAG. MAJDA POTRATA:</speaker>

               <p>Gospod Grims, jaz vam nisem dala besedo...</p>
            </sp>
            <sp xml:id="SDT6-Skupna-2013-09-19_2.sp10">

               <speaker>JOŽEF JEROVŠEK (PS SDS):</speaker>

               <p>Gospa Potrata, jaz sem prej dal že zahtevo za proceduralno in vaša nima
               prednosti...</p>
            </sp>
            <sp xml:id="SDT6-Skupna-2013-09-19_2.sp11">

               <speaker>PREDSEDNICA MAG. MAJDA POTRATA:</speaker>

               <p>Nisem vam dala besede, seje še nisem začela...</p>
            </sp>
            <sp xml:id="SDT6-Skupna-2013-09-19_2.sp12">

               <speaker>JOŽEF JEROVŠEK (PS SDS):</speaker>

               <p>Ja, zato ker ne spoštujete Poslovnika. Ne spoštujete Poslovnika, se moram vključiti,
               da sem že prej zahteval proceduralno preden ste vi kar koli...</p>
            </sp>
            <sp xml:id="SDT6-Skupna-2013-09-19_2.sp13">

               <speaker>PREDSEDNICA MAG. MAJDA POTRATA:</speaker>

               <p>Vi se zaradi mene lahko derete kolikor hočete, gospod Jerovšek. Vi ste zahtevali
               skupno sejo, drugi predsednik delovnega telesa sploh še ni dobil možnosti pojasniti
               uvoda. Napovedala sem postopkovni predlog, imama prednost, ker sem prva napovedala
               postopkovni predlog...</p>
            </sp>
            <sp xml:id="SDT6-Skupna-2013-09-19_2.sp14">

               <speaker>JOŽEF JEROVŠEK (PS SDS):</speaker>

               <p>Ni res, prvi sem ga napovedal jaz!</p>
            </sp>
            <sp xml:id="SDT6-Skupna-2013-09-19_2.sp15">

               <speaker>PREDSEDNICA MAG. MAJDA POTRATA:</speaker>

               <p>In zdaj dajem besedo gospodu Kavtičniku, izvolite.</p>
            </sp>
            <sp xml:id="SDT6-Skupna-2013-09-19_2.sp16">

               <speaker>PREDSEDNIK JOŽEF KAVTIČNIK:</speaker>

               <p>Hvala predsednica za besedo.</p>
               <p>Predsednica Odbora za kulturo je dala meni jasno sporočilo in se zahvaljujem, kajti
               tema, ki jo obravnavamo spada pod Odbor za kulturo. Zato bi želel in želim opozoriti
               članice in člane odbora za izobraževanje, znanost, šport in mladino da pri odloku o
               ustanovitvi in nalogah delovnih teles Državnega zbora ta odbor obravnava predloge
               zakonov, druge akte in problematiko ki se nanaša na predšolsko vzgojo, osnovno,
               srednje in višje šolstvo, visoko šolstvo, izobraževanje, znanost in raziskovanje in
               formacijsko družbo, elektronske komunikacije, šport, mladino in njeno vlogo ter
               položaj v družbi. Spodbujanje aktivne državljanske kulture med mladimi in vprašanje
               stabilnega ter razvojno naravnanega financiranja mladinske politike in na druga
               vprašanje, ki jih obravnava za to področje pristojno ministrstvo. Odbor obravnava še
               zadeve Evropske unije iz svojega področja. Torej naš odbor ni pristojen za obravnavo
               problematike medijev.</p>
               <p>Toliko za pojasnilo in dajem besedo kolegici mag. Majda Potrata.</p>
            </sp>
            <sp xml:id="SDT6-Skupna-2013-09-19_2.sp17">

               <speaker>PREDSEDNICA MAG. MAJDA POTRATA:</speaker>

               <p>Preden se boste spet razhudili in glasno očitali nepoznavanja Poslovnika... 282.
               člena Poslovnika pravi, da med sejo Državnega zbora oziroma njegovega delovnega
               telesa razlaga Poslovnik predsedujoči. Jaz sem napovedala postopkovni predlog,
               povedala sem kje vidim razloge za to, da naš odbor te teme o kateri je Poslanska
               skupina SDS zahtevala nujno sejo naš odbor ne more obravnavati. Zaradi etat, ker gre
               za direkten poseg v neodvisnost medija, v poseg v programsko shemo RTV-ja...
               Poslovnik nam določa, da moramo v okviru svojih pristojnosti obravnavati poročilo
               nadzornega sveta. Mi nimamo možnosti odločati ali poslušati niti poročila
               programskega sveta. Mi nismo dolžni odločati in ne smemo odločati o konkretnih
               oddajah.</p>
               <p>In zahteva za sklic te seje gradi na obravnavi konkretne oddaje in iz tega konkretne
               oddaje so speljani sklepi, ki presegajo pristojnosti tega delovnega.  Zato predlagam postopkovni
               predlog sklepa, da Odbor za kulturo, torej zahteva za sklic skupne nujne seje Odbora
               za Kulturo in Odbora za izobraževanje, znanost, šport in mladino ni primerna za
               obravnavo. To je postopkovni predlog o katerem se bosta izrekati vsak odbor posebej.
               Bom dala ta predlog postopkovnega sklepa na glasovanje. Tretji odstavke 72. člena
               Poslovnika govori o tem, da razprave o postopkovnem predlogu poslanke in poslanci
               nimajo. Ker pa se je uveljavila v Državnem zboru praksa, da se o postopkovnih
               predlogih izrekajo v imenu poslanskih skupin v okviru treh minut, dajem predstavnikom
               poslanskih skupin možnost, da povedo, kako se bodo v zvezi s postopkovnim predlogom
               izrekli.</p>
               <p>Sedaj dajem besedo gospodu Kavtičniku. Izvolite.</p>
            </sp>
            <sp xml:id="SDT6-Skupna-2013-09-19_2.sp18">

               <speaker>JOŽEF KAVTIČNIK (PS PS):</speaker>

               <p>Hvala lepa. Kot sem že v napovedi dejal, da naš Odbor za izobraževanje, znanost,
               šport in mladino ni pristojen za obravnavo problematike medijev, predlagam podoben
               sklep, kot je bil predlagan tudi za Odbor za kulturo in sklep glasi: "Zahteva za
               sklic skupne nujne seje Odbora za kulturo in odbora za izobraževanje, znanost, šport
               in mladino ni primerna za obravnavo."</p>
               <p>Kot je predsednica Odbora za kulturo dejala, je o tem predlogu sklepa možno
               obrazložiti glas v okviru poslanske skupine. Predajam besedo kolegici mag. Majdi
               Potrata.</p>
            </sp>
            <sp xml:id="SDT6-Skupna-2013-09-19_2.sp19">

               <speaker>PREDSEDNICA MAG. MAJDA POTRATA:</speaker>

               <p>Ker je zahteva usmerjena na oba odbora enkrat, je tudi obrazložitev v imenu poslanske
               skupine samo enkratna, ker dvomim, da bi v okviru enega odbora se poslanska skupina
               odločala za drugačno glasovanje, posebej pa povem, da po Poslovniku mi tega izrekanja
               o predlogu sklepa v imenu poslanske skupine ne bilo treba dati.</p>
               <p>Izvolite, kdo želi besedo v imenu poslanskih skupin. Izvolite, gospod Grims.</p>
            </sp>
            <sp xml:id="SDT6-Skupna-2013-09-19_2.sp20">

               <speaker>MAG. BRANKO GRIMS (PS SDS):</speaker>

               <p>Spoštovani. V mednarodnih učbenikih etike piše, da je najbolj nizkotna oblika
               političnega boja tista, ko za borbo proti nekemu politiku, ki mu ne upaš očitati
               direktno ničesar ali pa mu ne moreš, ker nimaš argumentov, uporabljaš otroke. In
               zloraba otrok se je pri nas privedla v Sloveniji do takega nivoja, da to preprosto ni
               več združljivo z vrednotami moderne Evrope. Nekemu politiku se očita, da je umoril
               lastnega otroka, kasneje se to zanika, sodišče oprosti tovrstno zanikanje. Uporablja
               se primerjave otrok z otroki nacistov, tudi tisti, ki so lastne otroke pobili,
               zlorablja se otroke za to, da prenašajo politična sporočila. To je v nasprotju z
               evropskimi akti, z evropskimi akti, ki govorijo o pravicah otrok. Žal, je treba
               podariti, da prihaja tudi do kršitev zakona na RTV Slovenija, kajti zakon izrecno
               prepoveduje zlorabo otrok v programih RTV Slovenija, na katerikoli način. Tukaj je
               zakon nedvoumen in jasen. Če se do tega pride, potem bi seveda pričakovali, da
               ukrepajo tisti, ki so za to pristojni, ne pa da si vodstvo privošči nepojmljivo
               aroganco in se seje, kot pravilne reakcije tistih, ki bi bili prvi poklicani, ne
               pride, enostavno ignorira pristojni odbor Državnega zbora Republike Slovenije, kjer
               predsednica odbora vsemu temu početju še drži štango, kot se po domače temu reče.
               Kajti uresničuje se tista ideologija znotraj programa RTV Slovenija, politična
               ideologija, odraz politične obarvanosti programa takega, kot trenutno žal je na RTV
               Slovenija, ki ga ona zagovarja. To je žalostno tudi za parlament.  Da pa prihaja do zlorab, pa naj vam povem,
               kaj se ta trenutek dogaja. Še enkrat sem preveril in imam tudi pisno to potrjeno. V
               tem trenutku RTV Slovenija na parlamentarnem tretjem kanalu prenaša, verjamete ali pa
               ne košarko. Česar pa obstoječem Zakonu RTV Slovenija nima nobene pravice in gre
               očitno za čisto programsko mašilo, zato, da ne poročajo o tej seji, kar jim to ni v
               interesu in so bili očitno vsi za to že vnaprej dogovorjeni glede na potek dogajanja
               do tega trenutka. To seveda zelo veliko pove o tem, kako pri nas ena sama
               politika...</p>
            </sp>
            <sp xml:id="SDT6-Skupna-2013-09-19_2.sp21">

               <speaker>PREDSEDNICA MAG. MAJDA POTRATA:</speaker>

               <p>Tri minute, gospod Grims.</p>
            </sp>
            <sp xml:id="SDT6-Skupna-2013-09-19_2.sp22">

               <speaker>MAG. BRANKO GRIMS (PS SDS):</speaker>

               <p>...obvladuje parlament, obvladuje RTV Slovenijo in obenem deluje v popolnem nasprotju
               z interesi otrok, popolnem nasprotju z deklaracijo o pravicah otrok, v popolnem
               nasprotju s slovensko Ustavo in če želite tudi v nasprotju z zakonom o RTV Slovenija.
               Žalostno je, da je tako in zato gospa Potrata je vaš predlog nesprejemljiv in v
               Poslanski skupini SDS bomo glasovali proti.</p>
            </sp>
            <sp xml:id="SDT6-Skupna-2013-09-19_2.sp23">

               <speaker>PREDSEDNICA MAG. MAJDA POTRATA:</speaker>

               <p>Hvala. Želi še kdo besedo v imenu poslanske skupine.</p>
               <p>Dovolite, da bom povedala v imenu poslanske skupine Socialnih demokratov.</p>
               <p>Javni servis je odprt servis in odprte so poti tudi po zakonu, ki se jim reče svoboda
               izražanja v 6. členu v Zakonu o medijih in v 26. členu je odprta pravica do popravka
               ali odgovora. Gospod Grims to natanko ve, koliko smo o pravici do popravka in
               odgovora razpravljali, je res. In menim, da je prav, da tisti, ki se čuti prizadetega
               in to je stvar posameznika, da odloča o tem, ali je prizadet ali ne, da v okviru
               pravice do popravka in objavljenega obvestila to svojo pravico tudi izkoristi. Če pa
               gremo gledati, kaj je zapisano v Zakonu o medijih, o zaščiti otrok in mladoletnikov,
               pa se ta člen tretjega poglavja zakona o medijih v bistvu nanaša na zaščito otrok
               pred spolnimi zlorabami in pred nasiljem. Ali je stvar presoje o tej, ali je neka
               informacija relevantna, natančna, dobro predstavljena ali , sodi v okvir pravice do
               popravka, ker tisti, ki je prizadet, to pravico lahko uveljavlja in ima tudi organ na
               katerega se lahko obrne, to je varuh gledalčevih in poslušalčevih pravic. Ne gre za
               karkoli, še enkrat pa povem, da taka zahteva, kot je bila vložena in ki je prišla s
               strani politične stranke in je politična stranka dosegla, da je bil nek prispevek
               umaknjen direkten političen vpliv na program RTV. Menim, da politična stranka ima vso
               pravico zahtevati popravek, ampak mora v okviru svojih pristojnosti, ne pa tako, da
               zahteva sklic nujne seje Odbora Državnega zbora in tam celo predlaga, kaj mora
               Državni zbor od vodstva RTV zahtevati. To pa presega pristojnosti tega odbora. Zato
               bova oba člana v obeh odborih glasovala za sklep, ki sem ga predlagala. Želi še kdo
               besedo?</p>
               <p>Ne. Sedaj bom dala ta proceduralni predlog na glasovanje. Glasujemo. Odbor za
               kulturo. Še nisem končala glasovanja, tako da člani Odbora za kulturo, prosim
               glasujte.</p>
               <p>Kdo je za? <stage>(9 članov.)</stage> Je kdo proti? <stage>(8 članov.)</stage></p>
               <p>Predlog sklepa je sprejet.</p>
            </sp>
            <sp xml:id="SDT6-Skupna-2013-09-19_2.sp24">

               <speaker>PREDSEDNIK JOŽEF KAVTIČNIK:</speaker>

               <p>Sedaj dajem na glasovanje omenjeni sklep. Ni obrazložitve glasu... <stage>/ vmesno
               oglašanje./</stage></p>
               <p>V imenu poslanske skupine? Imamo skupno sejo,  pa da nam ne bodo očitali neetičnost, nekulturnost in tako
               naprej, dajem obrazložitev glasu v imenu poslanske skupine. Prosim.</p>
            </sp>
            <sp xml:id="SDT6-Skupna-2013-09-19_2.sp25">

               <speaker>JOŽEF JEROVŠEK (PS SDS):</speaker>

               <p>Hvala lepa. Kot je bilo že na prejšnjem odboru odgovorjeno s strani mojega kolega, se
               nezaslišane stvari dogajajo, da je kolegica poslanka dala predlog in ga tudi na
               Odboru za kulturo tudi izglasovala, na podlagi katerega sedanja koalicija legitimira
               in zagovarja zlorabo otrok, ki je ustavno prepovedano v tej državi in velja za
               najhujši zločin nad otroci.</p>
               <p>Jaz se ne čudim, če je kolegica Majda Potrata kot zelo zavedna v tej bivši sejni sobi
               CK izvaja komunistično propagando in komunistične odločitve. Moram povedati to...</p>
            </sp>
            <sp xml:id="SDT6-Skupna-2013-09-19_2.sp26">

               <speaker>PREDSEDNIK JOŽEF KAVTIČNIK:</speaker>

               <p>Spoštovani kolega, prosim, ne žaliti...</p>
            </sp>
            <sp xml:id="SDT6-Skupna-2013-09-19_2.sp27">

               <speaker>MAG. MAJDA POTRATA (PS SD):</speaker>

               <p>...nisem bila članica CK-ja, nikoli.</p>
            </sp>
            <sp xml:id="SDT6-Skupna-2013-09-19_2.sp28">

               <speaker>PREDSEDNIK JOŽEF KAVTIČNIK:</speaker>

               <p>Prosim, ne žaliti...</p>
            </sp>
            <sp xml:id="SDT6-Skupna-2013-09-19_2.sp29">

               <speaker>JOŽEF JEROVŠEK (PS SDS):</speaker>

               <p>...saj nisem rekel, da ste bila...</p>
            </sp>
            <sp xml:id="SDT6-Skupna-2013-09-19_2.sp30">

               <speaker>PREDSEDNIK JOŽEF KAVTIČNIK:</speaker>

               <p>...zavestno sem kršil poslovnik, ker sem dal na skupni seji še enkrat možnost
               obrazložitve glasu, pa prosim, bodite toliko kulturni, da to poveste na kulturen
               način. Prosim.</p>
            </sp>
            <sp xml:id="SDT6-Skupna-2013-09-19_2.sp31">

               <speaker>JOŽEF JEROVŠEK (PS SDS):</speaker>

               <p>Gospod predsednik, jaz sem samo rekel, da je bila tu nekaj sejna soba CK-ja, v tej
               zgradbi in točno v tej sobi. In sem zelo vznemirjen, ko se te metode uporabljajo v
               neodvisni državi,ki je formalno demokratična, vendar se tu zanika demokracija.
               Varstvo otrokovih pravic in ne vem še vse. Mi ne govorimo o programski zasnovi ali pa
               politiki RTV, mi govorimo, tu želimo govoriti o družbeno škodljivem pojavu,
               katastrofalnem pojavu in kje je mesto, kot v parlamentu, da se takšne stvari
               preprečujejo. Vi jih inicirate in pospešujete in podpirate. To je nezaslišano. Kaj
               takšnega si v Evropi ne morejo misliti. O kakšni programski politiki vi govorite, da
               želimo, post festum bomo govorili o tem, da se ta sindrom, ta bacil, ki je za vas
               sprejemljiv ne bi širil. Ni dovoljeno, pa magari je komunizem na oblasti v Sloveniji,
               ni dovoljeno karkoli...</p>
            </sp>
            <sp xml:id="SDT6-Skupna-2013-09-19_2.sp32">

               <speaker>PREDSEDNIK JOŽEF KAVTIČNIK:</speaker>

               <p>...čas za obrazložitev glasu je potekel...</p>
            </sp>
            <sp xml:id="SDT6-Skupna-2013-09-19_2.sp33">

               <speaker>JOŽEF JEROVŠEK (PS SDS):</speaker>

               <p>...ni karkoli, zato prosim predsednik, da umaknete ta predlog, da dovolite normalno
               razpravo, da ne podpirate nasilja nad otroki in zlorabe otrok... <stage>/ izklopljen
               mikrofon./</stage></p>
            </sp>
            <sp xml:id="SDT6-Skupna-2013-09-19_2.sp34">

               <speaker>PREDSEDNIK JOŽEF KAVTIČNIK:</speaker>

               <p>Hvala lepa in sedaj dajem slep na glasovanje. Glasujemo.</p>
               <p>Glasovanje je zaključeno.</p>
               <p>Kdo je za? <stage>(9 članov.)</stage> Je kdo proti? <stage>(8 članov.)</stage></p>
               <p>Sklep je sprejet.</p>
               <p>S tem zaključujem 31. nujno sejo Odbora za izobraževanje, znanost, šport in mladino
               in se vsem sodelujočim pri odboru in na odboru zahvaljujem.</p>
               <p>Predajam besedo še mag. Majda Potrata.</p>
            </sp>
            <sp xml:id="SDT6-Skupna-2013-09-19_2.sp35">

               <speaker>PREDSEDNICA MAG. MAJDA POTRATA:</speaker>

               <p>Hvala za besedo. 4. nujna seja Odbora za kulturo je končana. Vsem sodelujočim in
               vabljenim se zahvaljujem za sodelovanje in mirnejši večer, kot je bila ta seja. Hvala
               lepa. <stage type="time">Skupna seja je bila končana 19. septembra 2013 ob 18.42.</stage>
               </p>
            </sp>
         </div>
      </body>
   </text>
</TEI>
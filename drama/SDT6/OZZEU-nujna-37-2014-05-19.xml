<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZZEU-nujna-37-2014-05-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C9C3D1321087EF62C1257D1F005A8D64</idno>
               <idno type="custom" subtype="day">110979E0B010BDD0C1257CE1003A906E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=110979E0B010BDD0C1257CE1003A906E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZZEU-nujna-37-2014-05-19.OZZEU" n="37">
               <name>nujna seja</name>
               <date when="2014-05-19"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZZEU-nujna-37-2014-05-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZZEU-nujna-37-2014-05-19.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA ZADEVE EVROPSKE UNIJE</stage>
            <stage type="session">37. nujna seja</stage>
            <stage type="date">(19. maj 2014)</stage>
            <stage type="chairman">Sejo je vodil Jožef Horvat, predsednik odbora.</stage>
            <stage type="time">Seja se je pričela ob 10.02. </stage>
            


            <sp xml:id="SDT6-OZZEU-nujna-37-2014-05-19.sp1">

               <speaker>PREDSEDNIK JOŽEF HORVAT:</speaker>

               <p>Spoštovane kolegice in kolegi, spoštovani vabljeni na sejo. Začenjam 37. nujno sejo
               Odbora za zadeve Evropske unije.</p>
               <p>Na seji kot nadomestni člani odbora s pooblastilom sodelujejo oziroma sodeluje,
               kolega Franc Pukšič namesto člana gospoda Jakoba Presečnika.</p>
               <p>Prehajamo na določitev dnevnega reda seje odbora. S sklicem seje ste prejeli predlog
               dnevnega reda in ker v poslovniškem roku nisem prejel predlogov za njegovo spremembo,
               je določen takšen dnevni seje odbora, kot je bil predlagan s sklicem.</p>
               <p>Prehajamo na <title>1. TOČKO DNEVNEGA REDA – TO JE IMENOVANJE ČLANA EVROPSKE KOMISIJE
                  IZ REPUBLIKE SLOVENIJE.</title>
               </p>
               <p>To zadevo bomo obravnavali na podlagi zahteve Poslanske skupine Nove Slovenije in
               Slovenske ljudske stranke za sklic nujne seje odbora, z dnem 14. 5. 2014 ki je
               objavljena na spletni strani Državnega zbora s sklicem seje odborov.</p>
               <p>Na sejo odbora so vabljeni mag. Matej Tonin, vodja Poslanske skupine Nove Slovenije v
               imenu predlagatelja, Novo Slovenijo kot predlagatelja bom zastopal sam. Potem Mihael
               Prevc, vodja Poslanske skupine Slovenske ljudske stranke v imenu predlagatelja. V
               imenu predlagatelja, sopredlagatelja Slovenske ljudske stranke bo najbrž nastopal
               kolega Franc Pukšič. Vabil sem mag. Alenko Bratušek, predsednico Vlade Republike
               Slovenije v odstopu za petkovo sejo je predsednica poslala opravičilo za danes
               zaenkrat še ne. Vabil sem tudi kabinet predsednice Vlade, z nami je gospod Igor Mali,
               ga lepo pozdravljam. Vabil pa sem tudi urad predsednika Republike Slovenije, z nami
               je gospod Marko Makovec, ga prav tako lepo pozdravljam.</p>
               <p>Vsem prisotnim še enkrat, drage kolegice, lep pozdrav. Pozdrav tudi predstavnikom
               medijskih hiš.</p>
               <p>Dovolite mi, da uvodoma, v imenu predlagateljev podam dopolnilno obrazložitev k
               zahtevi za sklic nujne seje odbora.</p>
               <p>Kolegice in kolegi, pogosto slišimo, da sta Bruselj pa tudi Strasbourg predaleč od
               ljudi in njihovih vsakodnevnih težav, ter da o politikah v Evropski uniji ne odloča
               prebivalstvo ampak birokrati, zlasti tisti v Bruslju. Bruselj je za večino ljudi
               fizično daleč in tega dejstva se pogosto ne da spremeniti, še najlažje ga je ljudem
               približati s korektnim pristopom doma.</p>
               <p>Pri tem imajo posebno vlogo evropski parlament in nacionalni  parlamenti. Danes bi želel, da tukaj na tej seji
               govorimo predvsem o poslanstvu, o vlogi nacionalnih parlamentov, ko gre za evropske
               zadeve.</p>
               <p>Ker smo danes pogosto priča nezaupanju državljanov v Unijo se mi zdi pomembno, da
               nacionalni parlamenti Evropske unije odigrajo ključno vlogo, da bi se povrnilo ali
               okrepilo zaupanje državljanov, se pravi, pri vzpostavitvi novih povezav med
               državljani in Evropo. Pri tem imamo še posebno vlogo nacionalni parlamentarci, ki smo
               blizu našim državljanom, moramo biti blizu ljudem, ne le geografsko ampak udi z
               vidika naše navzočnosti med njimi, med državljankami in državljani.</p>
               <p>Predsednik Odbora za ustavne zadeve v evropskem parlamentu Carlo Casini večkrat
               poudarja, da je med evropske institucije potrebno uvrstiti tudi parlamente držav
               članic Evropske unije kot del evropskega parlamentarnega sistema. Osebno se s tem
               močno strinjam in razumem, da je Državni zbor Republike Slovenije del evropskega
               parlamentarnega sistema. Tako po njegovem mnenju, torej po mnenju Carla Casinija
               nacionalni parlamenti nimajo zgolj nacionalne razsežnosti ampak tudi evropsko. V tej
               luči potem tudi odnosa med evropskim parlamentom in nacionalnim parlamenti ne bi
               smela zaznamovati konkurenčnost in nasprotovanje ampak sodelovanje.</p>
               <p>Ustrezna politika oziroma ustrezna oziroma ustrezna prilika za resen pogovor o vlogi
               Državnega zbora kot sestavnega dela evropskega parlamentarnega sistema so tudi
               volitve v evropski parlament. Upam, da bo v temu tednu še več prostora oziroma več
               prostora v medijih namenjenega razpravi o evropskih temah v kateri bodo do izraza
               prišla pričakovanja državljanov po eni strani, po drugi strani pa kakšne politike
               nameravajo posamezne politične stranke in skupine na evropski strani predlagati za
               vodenje Unije v naslednjih petih letih.</p>
               <p>V razmislek oziroma v ilustracijo dajem naslednjo ugotovitev oziroma naslednja
               vprašanja:</p>
               <p>Ali je že bila kdaj izglasovana nezaupnica evropski komisiji? Odgovor je ne.
               Nacionalne vlade pa padajo, tako ali drugače.</p>
               <p>Ali je bil že kdaj predčasno razpuščen evropski parlament? Odgovor je ne. Za
               nacionalne parlamente to seveda ne velja, imamo kar nekaj prakse doma.</p>
               <p>Kolegice in kolegi, imenovanje funkcionarjev v institucije Evropske unije je v
               določeni meri s pravili urejeno že na ravni same Evropske unije oziroma v okviru
               posamezne institucije. Določene postopke v zvezi s predlaganjem oziroma imenovanjem
               kandidatov za funkcionarjev pa lahko avtonomno izvajajo tudi države, iz katerih
               prihajajo. Pri tem lahko pride do razlik med posameznimi državami glede državnih
               organov, ki sodelujejo v navedenih postopkih. Vlade imajo pri tem že v osnovi največ
               pristojnosti, določeno vlogo pa imajo lahko tudi drugi organi, predvsem parlamenti in
               predsedniki države.</p>
               <p>Vidnejšo vlogo pri imenovanju kandidatov v institucije Evropske unije imajo
               parlamenti naslednjih držav članic, na primer sosednja Avstrija, Bolgarija, Češka,
               Litva, Poljska, seveda tudi Slovenija. Marca letos sem pri raziskovalno
               dokumentacijskem sektorju Državnega zbora naročil primerjalni pregled z naslovom
               Imenovanje kandidatov za funkcije v institucijah Evropske unije.</p>
               <p>Predlagatelji ocenjujemo, da je v Državnem zboru v skladu z določili Lizbonske
               pogodbe in v skladu s prizadevanji za zagotavljanje čim večje demokratične
               preglednosti in legitimnosti potrebna poglobljena razprava o načinu izbire
                  kandidata za člana evropske
               komisije iz Republike Slovenije. Prav tej vsebini se želimo posebej posvetiti pri tej
               točki dnevnega reda oziroma na tej seji. Imenovani pregled pa daje seveda analizo na
               kakšen način do sedaj oziroma so do sedaj, se pravi, ko še ni bila uveljavljena
               Lizbonska pogodba države članice predlagale svoje kandidate za člana evropske
               komisije.</p>
               <p>Tako da, bo prav zanimivo, ko se bo konstituirala nova evropska komisija bo prav
               zanimivo ponoviti ta pregled, da bomo videli kakšen premik, predvsem premik v smeri
               večje preglednosti, demokratične preglednosti in legitimnosti so šle te odločitve o
               posameznih državah članicah. Tukaj si seveda predlagatelji želimo, da bi prav
               Slovenija bila tista, ki bi resnično spoštovala demokratično preglednost in
               legitimnost, ko gre za imenovanje tako pomembnega funkcionarja iz naše države.</p>
               <p>Zdaj, ta razmislek je še posebej pomemben prav v času, ko naša vlada opravlja zgolj
               tekoče posle. Načini izbire kandidata oziroma kandidatke iz Republike Slovenije za
               člana evropske komisije tudi v primeru preteklih imenovanj niso bili jasni in
               pregledni. Kar pa bi moralo biti osnovno vodilo, če želimo, da se bo pri državljankah
               in državljanih ohranilo ali okrepilo, kar je naša želja, okrepilo ali povrnilo
               zaupanje v Evropsko unijo in njene institucije. In če res želimo, iskreno želimo, da
               postane Evropska unija nekoliko bolj politična povezava držav.</p>
               <p>Zdaj, kako se imenuje predsednika Evropske komisije o tem nam govori Lizbonska
               pogodba oziroma prečiščena pogodba o Evropski uniji v 17. členu oziroma sedmi
               odstavek, 17. člena, Pogodba o Evropski uniji namreč pravi naslednje: <q>»Ob upoštevanju
               volitev v evropski parlament in po opravljenih ustreznih posvetovanjih evropski svet
               s kvalificirano večino evropskemu parlamentu predlaga kandidata za predsednika
               komisije. Evropski parlament izvoli tega kandidata z večino svojih članov. Če ta
               kandidat ne dobi zahtevane večine evropski svet v enemu mesecu s kvalificirano večino
               predlaga novega kandidata, ki ga evropski parlament izvoli po istem postopku.
               Govorimo seveda o imenovanju predsednika evropske komisije.«</q></p>
               <p>In sedaj nadaljujemo predlagatelji, po smiselni analogiji uporabe sedmega odstavka,
               17. člena Pogodba o Evropski uniji in v smislu zagotavljanja čim večje demokratične
               legitimnosti in preglednosti predlagamo, da Odbor za zadeve Evropske unije po
               razpravi sprejme naslednja sklepa, ki jih imate tudi priložena v sklicu. Ker sta
               kratka mi dovolite,da ju preberem: Odbor za zadeve Evropske unije predlaga Vladi
               Republike Slovenije, da za kandidata za člana evropske komisije iz Republike
               Slovenije, Svetu in izvoljenemu predsedniku evropske komisije predlaga izvoljenega
               poslanca v evropski parlament iz liste, ki je na letošnjih volitvah v evropski
               parlament dobila največ glasov.</p>
               <p>In drugi sklep: Hkrati Odbor za zadeve Evropske unije predlaga Vladi Republike
               Slovenije, da se o izbiri omenjenega kandidata posvetuje z Odborom za zadeve Evropske
               unije. Naj omenim ta drugi sklep pravzaprav že prakticira kar nekaj držav članic
               Evropske unije.</p>
               <p>Toliko, spoštovane kolegice in kolegi, spoštovani gostje za uvod. Zdaj seveda,
               odpiram razpravo oziroma sprašujem, če želi še sopredlagatelj s strani Slovenske
               ljudske stranke dopolnilo, kolega Pukšič imate besedo.</p>
            </sp>
            <sp xml:id="SDT6-OZZEU-nujna-37-2014-05-19.sp2">

               <speaker>FRANC PUKŠIČ (PS SLS):</speaker>

               <p>Hvala lepa.</p>
               <p>Saj glavnino ste povedali že sedaj vi ob tej predstavitvi.</p>
               <p>Meni se zdi to ena od zelo pomembnih zadev s tako predlaganim prvim  sklepom. Namreč, sam sem že večkrat v
               Državnem zboru razpravljal sicer ne na temo kandidata za člana evropske komisije
               ampak za sestavo naše Vlade, torej že sam sem večkrat tudi poudaril, da bi tudi
               znotraj slovenskega parlamenta, seveda to bi potegnilo za seboj določene spremembe
               tudi Ustave, da bi<gap n="…"/> Ni pa sicer nujno, lahko bi bilo pravilo, da bi torej bili tudi
               ministri vlade izvoljeni s strani oziroma v glavnem s strani poslancev pa žal niso.
               In bi bila seveda odgovornost bistveno drugačna. Danes imamo veliko ministrov, ki
               nikoli niti slišali niso za volitve, kaj šele da bi v kakšni krajevni skupnosti
               kandidirali za vaški odbor. Niti tega niso, kaj šele kaj več ali pa vodili kakšno
               društvo in tako dalje.</p>
               <p>In če bi danes torej, jaz upam, da bomo podprli ta dva predlagana sklepa bi kazalo in
               bi imeli dobro izhodišče tudi za domačo sceno, tudi za nadgradnjo doma in seveda bi
               se, verjamem, marsikatera stvar drugače odvijala, ne bi se nam dogajalo to, kar se
               nam dogaja zadnje čase da vsak etri leta oziroma zdaj niti tri leta, dve in pol leti
               torej zasedamo in so ponovno volitve.</p>
               <p>Mogoče je golo naključje, da danes zasedamo na temu odboru in govorimo o tej
               možnosti, da bi bil kandidat za člana evropske komisije iz Republike Slovenije pač
               eden od izvoljenih poslancev, ki bo 25. maja<gap n="…"/> Danes, ko o tem govorimo, govorimo
               torej na trenutku, ko se začenja tudi zadnja redna seja Državnega zbora tega sklica,
               ki je imela mandat dve in pol leti. In tudi v tej luči mogoče je za razmislek torej
               toliko več argumentov, da te predloge podpremo.</p>
               <p>In tako, kot sem že rekel, torej delamo potem tudi doma v tej smeri, namreč zopet je
               to možnost vladne koalicije po volitvah tudi brez kakršne koli spremembe zakonodaje
               ampak, dovolj je malo zdrave pameti, malo več zdrave pameti znotraj tudi tistih, ki
               bodo sestavljali koalicijo takrat in te stvari speljati po temu vzoru. Težko bo, da
               bi na evropski ravni zagovarjali eno formulo, na domači sceni pa drugo.</p>
               <p>Na ta način bi tudi volivke in volivci vedeli, sedaj za evropske volitve in potem
               seveda tudi za državnozborske že bolj, kdo je lahko tudi minister na kakšnem
               področju. Ne pa, da se seveda šele po tem začnejo vsi tisti, kateri smo bili
               nekajkrat tukaj v Državnemu zboru še kakšna kupčkanja, kakšne mahinacije, kakšne
               nizke igre okoli tega kako se potem sestavi tudi domača scena. In ta predlog gre v
               smeri preglednosti in poštenosti do volivk in volivcev. Niso volivke in volivci samo
               takrat ko jih nagovarjamo in prosimo, pridite na volišče, oddajte glas potem se pa
               vas to ne tiče. Ni res. Tudi od tistega trenutka naprej se jih tiče, imajo pravico.
               Če imajo pravico in dolžnost dati glas imajo takrat pravico spremljati kaj in kako
               delajo tisti, ki so jih izvolili. In seveda ali lahko ali ne morejo? Lahko, če imajo
               tudi del izvršne veje v oblasti.</p>
               <p>Torej, v Slovenski ljudski stranki kot predlagatelji smo tudi o tem širše razmišljali
               in jaz upam, da bo torej, da je dovolj prezentno in da je dovolj nazorno in da je to sprejemljivo za
               državljanke in državljane in če je za njih potem jaz mislim, da moramo to tudi
               narediti in to omogočiti. Hvala lepa.</p>
            </sp>
            <sp xml:id="SDT6-OZZEU-nujna-37-2014-05-19.sp3">

               <speaker>PREDSEDNIK JOŽEF HORVAT:</speaker>

               <p>Hvala lepa vam, kolega Pukšič.</p>
               <p>Zdaj pa sprašujem, če želi predstavnik kabineta predsednice Vlade besedo? Gospod Igor
               Mali, izvolite.</p>
            </sp>
            <sp xml:id="SDT6-OZZEU-nujna-37-2014-05-19.sp4">

               <speaker>IGOR MALI:</speaker>

               <p>Najlepša hvala gospod predsednik, pa tudi lep pozdrav vsem poslankam in
               poslancem.</p>
               <p>Uvodoma mi dovolite, da opravičim predsednico Vlade, tudi tokrat se žal ni mogla
               udeležiti te seje bo pa na to temo tudi odgovarjala na vprašanja mislim da celo danes
               v okviru poslanskih vprašanj. </p>
               <p>Najprej bi želel povedati, da me zelo veseli, da se tudi tokrat razpravlja o večji
               vlogi nacionalnih parlamentov na področju EU zadev. To je vprašanj, ki vsekakor je za
               pozdraviti in hkrati terja en dober razmislek tudi za v prihodnje.</p>
               <p>Kar se pa tiče postopka imenovanja slovenskega člana nove sestave evropske komisije
               pa naj povem, da na temu področju Slovenija že ima neko utečeno pravno prakso. Ta
               praksa navaja,da kandidata za člana evropske komisije na predlog predsednika oziroma
               predsednice vlade imenuje Vlada Republike Slovenije, seveda ob upoštevanju že prej
               omenjenega 17. člena Pogodbe o Evropski uniji, ki navaja, da morajo biti člani
               evropske komisije državljani ene od držav članic Evropske unije in morajo biti tudi
               oziroma morajo biti izbrani na podlagi neke splošne usposobljenosti in zavzetosti za
               Evropo. Seveda pa Vlada o svoji odločitvi seznani ustrezno tudi Državni zbor.</p>
               <p>Kot sledi iz gradiva, ki ste ga dobili tudi za to sejo je takšna praksa uveljavljena
               v veliki večini držav članic. Če greste podrobneje skozi gradivo, ki ste ga naročili
               oziroma, ki vam je bilo predočeno, dvajset od osemindvajsetih članic Evropske unije
               ima podobno prakso kot mi, nekatere izmed njih celo takšno, da predsednik Vlade sam
               brez vlade imenuje kandidata za komisarja. In samo mislim, da štiri ali pet članic
               med njimi so takšni, ki imajo neke vrste posvetovanje tudi s parlamentom. Govorim o
               imenovanju kandidatov za komisarja ne o drugih funkcijah, pri drugih funkcijah je
               drugače tudi v Sloveniji. </p>
               <p>Kar zadeva nacionalnega kandidata za člana komisije, sam postopek imenovanja se z
               Lizbonsko pogodbo ne spreminja. Pomeni, da ostaja v skoraj izključni pristojnosti
               vsake od držav članic. Zato tudi ne vidimo razloga, zakaj bi se pri nas se ta
               uveljavljena praksa, ki mislim da je bila vsaj dvakrat že uveljavljena, se
               spreminjala, oziroma da bi se celo na nek način prilagajala izidu volitev v evropski
               parlament. Ne nazadnje tudi biti član evropskega parlamenta ni nikakor pogoj za člana
               evropske komisije. Imenovanje slednjega je v bistvu tudi pogoj za začetek oziroma za
               izpeljavo postopka, urejena z mednarodno pogodbo. In tudi zaradi tega to dejanje
               štejemo kot tekoče posle Vlade.</p>
               <p>Prej ste gospod predsednik omenili vprašanje demokratične legitimnosti oziroma
               demokratičnega deficita; slednje je v bistvu zagotovljeno že s tem, da komisarje
               evropske komisije, nove komisarje, potrdijo izvoljeni poslanci evropskega parlamenta,
               tako da nek demokratičen proces tukaj je, seveda predhodno preden so pa ti komisarji
               potrjeni imajo pa zelo zahtevne, tako imenovane hiringe oziroma zaslišanja v samem
               parlamentu oziroma na ustreznih odborih.</p>
               <p>Za konec tega mojega uvodnega dela, formalno se o kandidatu za  komisarja evropske komisije zaenkrat ni
               opredelila še nobena članica. Neformalno vsaj jaz vem za tri države in nobeden izmed
               teh kandidatov, ki so največji pretendenti za komisarja ne kandidirajo tudi na
               evropskih volitvah. Toliko v bistvu za neke vrste primerjavo.</p>
               <p>Kot ste pa že sami omenili, najprej je pa seveda potrebno dobiti predsednika evropske
               komisije. Ta postopek bo verjetno znal biti dosti zahteven. Sledi 17. členu Pogodbe o
               Evropski uniji, tako da, sam postopek oziroma časovnica je v bistvu takšna, da
               evropski svet imenuje oziroma daje predlog za predsednika evropske komisije
               predvidoma junija, na junijskem zasedanju evropskega sveta. Evropski parlament
               predsednika potrdi predvidoma sredi julija. In na ta način so potem sami hiringi
               oziroma zaslišanja kandidatov za komisarja v septembru, potrditev celotne komisije v
               oktobru in če bo šlo vse po ustaljeni časovnici naj bi nova komisija začela delovati
               s 1. novembrom.</p>
               <p>Ne gre za neko posebno časovnico, enaka časovnica je veljala tudi v vseh prejšnjih
               variantah. Pomeni, da tudi v prejšnjem sklicu evropske komisije in pa še prejšnjim
               recimo so bili kandidati za komisijo imenovani oziroma predlagani poleti, hiringi so
               bili jeseni in tudi potrditev jeseni.</p>
               <p>Toliko z moje strani, se pa najlepše zahvaljujem. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp5">

               <speaker>PREDSEDNIK JOŽEF HORVAT:</speaker>

               <p>Hvala lepa gospod Mali.</p>
               <p>Zdaj dajem besedo še predstavniku Urada predsednika Republike Slovenije, gospoda
               Marko Makovec, izvolite.</p>
            </sp>
            <sp xml:id="SDT6-OZZEU-nujna-37-2014-05-19.sp6">

               <speaker>MARKO MAKOVEC:</speaker>

               <p>Predsednik, hvala za besedo, pozdravljeni vsi poslanci. </p>
               <p>Dovolite mi, da tudi jaz uvodoma opravičim predsednika, ker ima druge neodložljive
               obveznosti vendar je prosil, da njegovo stališče prenesem jaz v njegovem imenu.</p>
               <p>Najprej bi želel povedati, da je predsedniku gospod Tonin predstavil pobudo, ki je
               vključena v sklepe. Predsednik se je o njej zelo podrobno pozanimal in želi
               sporočiti, da po preučitvi vseh predpisov ni dvoma, da v takšnih okoliščinah ima
               vlada pristojnost tudi, ko opravlja tekoče posle, imenovanje kandidata saj gre za
               nujno in neodložljivo zadevo.</p>
               <p>Naslednje, Vlada bi lahko v skladu s svojo politiko spremenila oziroma poklicala
               kandidata, takšni primeri so že bili vendar so bili sprejeti z velikim
               nezadovoljstvom v Bruslju. Kljub temu da so bili primeri, niso bili sprejeti
               pozitivno.</p>
               <p>Zdaj, predsednik je želel poudariti eno stvari, kljub temu, da imamo postopek, ki se
               ga da aplicirati, imamo pa eno nekoliko nenavadno situacijo, kjer imamo prav smo tik
               pred predčasnimi volitvami in pred prenosom pristojnosti iz ene vlade na drugo vlado.
               Zaradi tega ocenjuje predsednik to pobudo kot vredno pozornosti in bolj kot temelj za
               eno razpravo o kateri bi bilo vredno z vsemi deležniki predvsem pa v okviru Državnega
               zbora, ki ga predsednik izjemno ceni, opraviti en pogovor o temu kako zagotoviti
               komisarje, ki bodo absolutno pokrivali za Slovenijo najbolj potrebno področje in
               imeli čim večji učinek v samem Bruslju.</p>
               <p>Zato sam podpira razpravo in tudi morebiten dogovor o spremembi pravil, vendar le pod
               pogojem, da uživa konsenz vseh političnih strank. To se pravi, da se za spremembo
               obstoječega postopka dogovorijo vse poslanske skupine. V nasprotnem primeru imamo pač
               postopek, ki ga lahko apliciramo.</p>
               <p>To je z moje strani. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp7">

               <speaker>PREDSEDNIK JOŽEF HORVAT:</speaker>

               <p>Hvala vam, gospod Makovec. </p>
               <p>Zdaj pa, kolegice in kolegi, beseda je vaša, prva bo razpravljala kolegica Janja
               Klasinc.</p>
            </sp>
            <sp xml:id="SDT6-OZZEU-nujna-37-2014-05-19.sp8">

               <speaker>JANJA KLASINC (PS PS):</speaker>

               <p>Najlepša hvala, gospod predsednik.</p>
               <p>V Pozitivni Sloveniji smo razpravljali o temu predlogu in smo ugotovili, da
               pravzaprav ni nobene potrebe, da bi sedanjo ureditev spreminjali.  Moramo pa povedati, da je v bistvu
               škoda, da je ta pobuda prišla zdaj, tik pred volitvami, zato jo morda malce bolj
               jemljemo kot predvolilno potezo, kajti če bi prišla na mizo v parlamentu že prej,
               potem bi lahko bolj kvalificiramo razpravljali in videli možne rešitve v zvezi s
               takšno pobudo. Namreč tik pred volitvami seveda, evropskimi volitvami govorim, potem
               pa seveda tudi možnimi prihajajočimi državnozborskimi, se ne da tako pomembnih
               vprašanj spreminjati čez noč. Gre pa za to, da je slovenska ureditev tako kot je
               povedal že predstavnik vlade, gospod Mali, urejena na način, da vlada odloča o
               imenovanju komisarja. Še več, dejansko na predlog predsednika oziroma predsednice
               vlade. Da bi vključevali, da bi vpletali v odločanje tudi nacionalne parlamente, bi
               bilo celo v popolnem nasprotju z ureditvijo Evropske unije, saj komisar, ki ga država
               predlaga, ne zastopa države članice, interesov države članice ampak zastopa interese
               Evropske unije, kot celote in zato tukaj ne more biti vključen kvalificirano tudi
               nacionalni parlament ampak tako, kot je bilo danes že rečeno, se potrjuje ta
               demokratičnost, se potrjuje v Evropskem parlamentu. Naj ob tem poudarim, da je včasih
               krivično bilo tudi v slovenski javnosti, ko so pričakovali morda ljudje, ne
               poznavajoč to ureditev, od našega komisarja veliko zastopanje naših idej. Komisar
               tega pravzaprav niti uradno ne sme početi.</p>
               <p>Zdaj seveda nacionalne ureditve držav članic Evropske unije se precej razlikujejo od
               pogodbe o Evropski uniji, na katero se sklicujeta predlagatelja te rešitve, po
               katerem bi seveda potem mesto komisarja avtomatično dobila lista, ki bi na letošnjih
               evropskih volitvah dobila največ glasov. Lizbonska pogodba v svojem 17. členu ne
               govori o imenovanju komisarjev na ta način, v tem delu, se pravi v sedmem odstavku,
               ki ga citirate, ampak o imenovanju predsednika Evropske komisije, torej predsednika
               evropske vlade. Pa še ta predlog po našem mnenju ni zavezujoč ampak pri odločanju
               priporoča samo upoštevanje volitev in opravljena ustrezna posvetovanja v Evropskem
               svetu. Tukaj se vlada vedno posvetuje tako z Evropskim svetom, kot komisijo v celoti,
               o tem ali je, in to pa Lizbonska pogodba v novi obliki daje mogoče malce bolj odprto
               možnost še za to posvetovanje, ali je njen kandidat primeren za komisarja, za
               funkcijo, ki bi jo zasedel. In tako tudi ne moremo v Pozitivni Sloveniji soglašati s
               predlogom, da bi avtomatično neki poslanec, ki je dobil za poslanca največ glasov,
               bil primeren tudi za komisarja. Tudi pri nas ni tako. Vsak poslanec ne more biti
               minister. Ministra, to se pravi komisarja, se izbira tudi po njegovih osebnostnih in
               strokovnih kvalitetah, tako da tukaj je veliko odprtih vprašanj in zaradi tega menimo
               v Pozitivni Sloveniji, da naj tudi v prihodnje imenovanje ostane v, predvsem pa ob
               teh volitvah v Evropski parlament in kasneje imenovanje Evropske komisije, ostane saj
               kar zadeva Republiko Slovenijo  enako, kot je bilo. Tudi mi razumemo, da če bi bilo
               nujno, da Vlada v odhajanju imenuje komisarja, ima za to pač pravico in ji ta možnost
               pripada. Če bi se pa zgodilo, da bi prej imeli že kakšno drugo vlado, je pa to tudi
               malce stvar dogovora. Ampak zaenkrat pravniki, s katerimi smo se posvetovali, menijo,
               da bi bila odločitev sedanje Vlade, ki opravlja tekoče posle, legitimna. Najlepša
               hvala.</p>
            </sp>
            <sp xml:id="SDT6-OZZEU-nujna-37-2014-05-19.sp9">

               <speaker>PREDSEDNIK JOŽEF HORVAT:</speaker>

               <p>Hvala lepa, kolegica Janja Klasinc. Preden bo besedo dobil kolega Robert Hrovat,
               želim, kolegica Janja, vam replicirati. Namreč, v predlogu sklepa, prvega sklepa, ne
               piše <q>»poslanec, ki dobi največ glasov«</q>, ampak predlaga izvoljenega poslanca v
               Evropski parlament z liste, ki je na letošnjih volitvah v Evropski parlament dobila
               največ glasov. Naš namen pa je, seveda, ta, da moramo sistem spremeniti, ker je
               dosedanji sistem nepregleden in nedemokratičen.</p>
               <p>Kolega Robert Hrovat, izvolite.</p>
            </sp>
            <sp xml:id="SDT6-OZZEU-nujna-37-2014-05-19.sp10">

               <speaker>ROBER HROVAT (PS SDS):</speaker>

               <p>Hvala lepa za besedo. Lepo pozdravljeni!</p>
               <p>Res je, da smo tik pred evropskimi volitvami, hkrati smo tudi tik pred volitvami v
               Državni zbor. Vlada, ki zaradi slabih rezultatov in nesposobnosti spopadanja s krizo
               razpada, ta trenutek opravlja le še tekoče posle, ta Vlada ima, kakorkoli gledamo, le
               še ščepec podpore v javnosti in bo, če ne bomo spremenili načina imenovanja ali
               predlaganja kandidata za Evropsko komisijo, to opravila ona, kljub temu, da podpore v
               javnosti praktično nima več. Poglejte, na prvi pogled ta predlog lahko deluje kot
               neka predvolilna poteza, ampak v tem predlogu je kar nekaj soli, predvsem pa je ta
               predlog demokratičen, zagotovo, in najbolj pošten. Zdaj Vlada, predstavnik Vlade je
               rekel, da gre za utečeno prakso, da na predlog predsednice Vlade potem imenuje Vlada.
               Tudi to ste povedali, da večina držav ima urejeno tako, na podoben način. Seveda,
               večina držav je tudi normalnih držav, Slovenija, pa kakorkoli gledamo, da imamo
               namesto na štiri leta volitve na dve leti in pol, na tri leta in tako naprej, pa
               lahko rečemo, da imamo resne težave. In kaj se lahko zgodi? Pozitivna Slovenija,
               predstavnica Pozitivne Slovenije, gospa Klasinc, je ravnokar povedala, da v Pozitivni
               Sloveniji pravijo, da ni potrebe po spremembah in da je to predvolilna poteza Nove
               Slovenije in Ljudske stranke. Jaz mislim, da temu ni tako in da gre predvsem za
               demokratičnost postopka. Glejte, jaz se bojim, kakor stvari stojijo zdaj v tem času,
               da v ozadju potekajo hudi boji, kdo bo tisti kandidat ali kandidatka, ki bo dobil
               možnost, da bo kandidat za evropskega komisarja. Ampak ta prerivanja in ta
               <q>»stolčkanja«</q> potekajo na slovenski levici, ki ima ta trenutek, kakorkoli gledamo
               javnomnenjske ankete in kakorkoli jih ocenjujemo, ta trenutek kažejo, da imajo zelo
               borno podporo, kar je normalno, glede na situacijo v Sloveniji je to normalno, da
               slovenska levica, kakorkoli jo že poimenujemo, ima minorno podporo v javnosti. In
               zdaj se ti isti ljudje, ki so <q>»zafurali«</q> državo, <q>»stolčkajo«</q> in se prerivajo, kdo bo
               tisti, ki bo imel možnost, da bo zletel  v Bruselj. In veste, česa se jaz bojim – da bo na
               koncu kandidat ali kandidatka za evropskega komisarja nekdo z neke liste, ki na
               volitvah v Evropski parlament sploh ne bo dobil ali dobila nobenega poslanca. Tega se
               bojim. Zato se mi zdi predlog, da bi zmagovalna lista predlagala kandidata, najbolj
               pošten in povsem legitimen. Veste, to, da je predsednik države rekel, da je pobuda
               vredna pozornosti, ampak da jo je pa možno upoštevati le, če se vse poslanske skupine
               z njo strinjajo, je pa čista, bom rekel, retorika gospoda Pahorja – konsenz, vsi z
               vsemi in tako naprej. Tega ne bo nikoli. Tega v demokratičnih ureditvah, v normalnih
               demokratičnih državah ne bo nikoli, nekega hudega ali pa čistega konsenza, da bi se
               strinjali s čimerkoli. In jaz verjamem, da bo zdajšnja koalicija, ki razpada oziroma
               je že razpadla, zavrnila današnje predloge ali pa današnja dva predloga sklepov in da
               bo ostalo tako, kot je. Vendar pa je prav, da javnosti povemo že zdaj, pred volitvami
               v Evropski parlament, da se bo na koncu izkazalo to, kar sem prej govoril. To pa
               pomeni, da bo v Evropski parlament prišel nekdo iz neke stranke, ki na evropskih
               volitvah sploh ne bo dobila niti enega poslanca v Evropski parlament. Ali se vam zdi
               to pošteno? Ali se vam zdi to prav? Nam v Slovenski demokratski stranki se to ne zdi
               prav, zato ta predlog Slovenske ljudske stranke in Nove Slovenije seveda
               podpiramo.</p>
               <p>Jaz bom seveda ta dva predloga sklepov podprl. In priporočam, ne glede na vse, kar
               ste že povedali, pa kar še boste, da tudi v razpadajoči koaliciji premislite in
               izglasujete ta predlog, da se odpre postopek, da se začne o tem pogovarjati in da se
               ti postopki na koncu koncev tudi pripravijo do te mere, da bi lahko letos komisarja
               imenovala tista lista, ki bo zmagala na volitvah v Evropski parlament. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp11">

               <speaker>PREDSEDNIK JOŽEF HORVAT:</speaker>

               <p>Hvala, kolega Hrovat.</p>
               <p>Za repliko je prosila kolegica Janja Klasinc.</p>
            </sp>
            <sp xml:id="SDT6-OZZEU-nujna-37-2014-05-19.sp12">

               <speaker>JANJA KLASINC (PS PS):</speaker>

               <p>Hvala, gospod predsednik.</p>
               <p>Saj se ne bi niti oglašala, če ne bi poslanec Državnega zbora, ne glede na to, iz
               katere stranke prihaja, izjavil, da država, ki jo zastopa tudi navzven, ni normalna
               država. Oprostite, mislim, da se moramo začeti obnašati odgovorno. Marsikatera država
               potem ne bi bila normalna. Italija sigurno ne bi bila normalna, tudi hitro menjava
               vlade in ima volitve večkrat. Potem ne bi bila normalna Belgija, ki leto in pol ni
               imela vlade, in še in še držav ne bi bilo normalnih, če bi bilo tako. Poglejte, vsaj
               mi v Državnem zboru, gospod predsednik in kolega Hrovat, bodimo toliko, da o svoji
               državi govorimo s spoštovanjem. Da je pa kaj narobe, smo pa krivi tudi mi vsi, mi
               vsi, z leve in z desne. Ker, kot je rekel kolega Hrovat, kdo je <q>»zafural«</q> državo,
               prav zagotovo je ni <q>»zafurala«</q> ta Vlada, ki je imela samo eno leto priložnost, za
               <q>»zafurati«</q> državo je potrebnih več let. In mislim, da smo tu predstavniki vseh
               strank, ki so bile v koalicijah v zadnjih letih, ko nam je uspelo to državo - ne
               <q>»zafurati«</q>, ker <q>»zafurana«</q> ni, kajne, je še vedno med uspešnejšimi, ne v Evropski
               uniji, ampak širše gledano, v Evropski uniji je pa po nekaterih kazalcih še vedno kar
               solidna, po drugih pa pač slabša. In ravno zdaj v zadnjem letu se jo je uspelo malce
               popraviti. Ne bi rada polemizirala, ampak bodimo korektni do sebe, predvsem pa ne
               pljuvajmo po lastni državi. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp13">

               <speaker>PREDSEDNIK JOŽEF HORVAT:</speaker>

               <p>Hvala lepa.</p>
               <p>V imenu predlagateljev bi želel sporočiti naslednje, saj poslanke in poslanci to
               vemo.  Gre za predlog
               dveh sklepov, ni rečeno, da glasujemo natančno samo o takšnih sklepih, seveda mi smo
               želeli, da v skladu z Lizbonsko pogodbo, ki pa nekako jo zdaj želimo aplicirati tudi
               pri imenovanju kandidata za komisarja iz Republike Slovenije, bi najbrž moralo priti
               do neke spremembe postopka imenovanja kandidata za člana Evropske komisije iz
               Republike Slovenije, prav v smislu večje preglednosti, ker ta do sedaj ni bil
               pregledan in prav v smislu večje demokratične legitimnosti. Tako da predlagatelji smo
               seveda odprti tudi za podobne sklepe, ki sledijo temu kar smo pravzaprav navedli v
               obrazložitvi sklica nujne seje.</p>
               <p>Seveda pa očitek, da je zdaj to predvolilna poteza ali kakorkoli že, mi bi si želeli,
               da bi vlada prišla s predlogom, morda s kakšnim zakonom, podobno, kot je vlada prišla
               v parlament z novelo Zakona o volitvah v Evropski parlament, kjer zadaj po novem na
               glasovnici bomo imeli tudi emblem, simbol politične grupacije v Evropskem parlamentu,
               h kateri spada neka lista. Recimo lista Nova Slovenija in Slovenska ljudska stranka,
               poleg te liste bo tudi emblem, simbol, znak, če hočete, Evropske ljudske stranke
               oziroma EPP, European people party. Zakaj? Zato, ker volivci preko medijev vedo, da
               European people party predlaga za predsednika komisije gospoda Junkerja in tukaj zdaj
               gre definitivno za neko povečano demokratičnost, tako da posredno volivci ko dajo
               glas neki listi oziroma kandidatu za Evropski parlament, dajo posredno glas tudi
               kandidatu za predsednika Evropske komisije. Samo to smo mi želeli, da bi zdaj neko
               analogijo poskušali potegniti tudi ko govorimo o spremenjenem postopku za imenovanje
               kandidata za člana Evropske komisije iz Republike Slovenije.</p>
               <p>Gremo naprej. In prav v tem kontekstu bi mi želeli, da bi razprava tekla, ja, ok, pa
               poiščimo nek spremenjen sklep, kjer bi dosegli te učinke Lizbonske pogodbe, te
               tendence Lizbonske pogodbe in seveda, jaz si tudi želim, da bi dosegli tukaj neko
               večino. Definitivno pa je in to pa trdim, ker se tudi mnogi kolegi, ko se
               pogovarjamo, z mano strinjajo, da če kdo recimo radikalno zavrača oba sklepa, potem
               ta seveda ne verjame v svojo lastno listo kandidatov na volitve v Evropski
               parlament.</p>
               <p>Naslednja pa bo dr. Ljubica Jelušič, podpredsednica odbora.</p>
            </sp>
            <sp xml:id="SDT6-OZZEU-nujna-37-2014-05-19.sp14">

               <speaker>DR. LJUBICA JELUŠIČ (PS SD):</speaker>

               <p>Najlepša hvala za besedo predsednik in lep pozdrav vsem skupaj.</p>
               <p>Rekla bi, da imamo opravka z zelo zanimivim predlogom, ki pa se v vsebini razlikuje,
               glede na tisto kar je bilo zapisano v gradivu, ki smo ga prejeli in glede na tisto
               predvsem kar si, predsednik, danes v uvodu povedal. Tvoj uvod je bil namreč zelo
               pomemben, govoril je o problematiki transparentnosti in demokratičnega deficita ko
               gre za vprašanje vloge nacionalnih parlamentov na pram evropski politike pa tudi
               odnosa med Evropsko komisijo, Evropskim parlamentom in nacionalnimi državami. Ko
               gremo pa gradivo pogledati pa vidimo, da gradivo v bistvu pritrjuje predvsem drugemu
               predlaganemu sklepu, se pravi gradivo je pripravljeno tako, da poskuša izpostaviti
               pomembnejšo vlogo nacionalnega parlamenta v posvetovanjih glede izbire novih
               komisarjev v prihodnosti, zlasti seveda komisarja ali komisarke, ki bi jo ali bi ga
               predlagala Republika Slovenija. Torej jaz v gradivu vidim, zlasti seveda tudi v tej
               primerjalni študiji, 
               podporo temu, da kljub temu, da samo pet držav v tem trenutku daje večjo vlogo
               parlamentu pri opredeljevanju glede komisarja, da mogoče na tej točki lahko korak
               naprej naredimo tudi v Sloveniji, čeprav imamo tudi mi primerljivo gledano z drugimi
               evropskimi državami pravzaprav že pomembno vlogo parlamenta. Kajti pri nekaterih
               drugih državah komisarje imenujejo samo predsedniki vlad ali vlade brez parlamentov,
               ali vlade, brez da bi o tem obvestile parlament. Mi sodimo vsaj med tiste, ki
               obvestijo parlament o svoji odločitvi. Nekatere, avstrijska, bolgarska, češka, vlade
               pa se posvetujejo v parlamentu; avstrijska ne, avstrijska tudi obvesti parlament o
               izbiri, medtem ko bolgarska in češka, recimo, se pa res posvetuje in imajo celo
               zaslišanja v nacionalnem parlamentu.</p>
               <p>Se pravi, ko gre za drugi predlagani sklep, se mi zdi, da bi bila naša razprava v
               prihodnosti lahko zelo legitimna, kajti gre za razmislek o tem, ali naj naš
               nacionalni parlament v prihodnjih letih pridobi neko pomembnejšo vlogo v odnosu do
               vlade, ko gre za posvetovanja glede izbire komisarja. Da bi to lahko uvedli, bi bilo
               treba storiti določene legislativne korake. In mislim, da brez spremembe zakona, ki
               določa razmerje med vlado in državnim zborom glede zadev Evropske unije, bi ne mogli
               uveljaviti teh novih opredelitev oziroma nove vloge nacionalnega parlamenta glede
               določanja predloga za komisarja.</p>
               <p>Kar se tiče vprašanja – torej, kot rečeno, mislim, da je predlog zanimiv, mislim, da
               je legitimen vedno, ko se pojavi. Bi pa rekla, da je manj primerno, da se pojavi 11
               dni pred evropskimi volitvami, 14.5.2014 namreč je bilo to gradivo z zahtevo za sklic
               nujne seje vloženo. Več razlogov za moj premislek o tem, da gre za neprimeren čas, je
               in bi nekatere rada navedla. Najprej, mi smo s kampanjo oziroma z razpravami glede
               evropskih volitev v državi Sloveniji in celotni Evropski uniji začeli že zelo zgodaj,
               konec lanskega leta in zelo intenzivno že od začetka letošnjega leta dalje, ko
               nekaterih razmislekov, ki so predlagani v teh sklepih, ni bilo še prisotnih. Se
               pravi, mi poskušamo zdaj 11 dni pred volitvami s predlogom Vladi uvesti neko novo
               prakso, za katero, ko smo, recimo, sestavljali liste za evropske volitve, nismo
               vedeli. Se pravi, da spreminjamo način obnašanja v teku, ko so liste že sestavljene,
               vnašamo nek nov trenutek oziroma nek nov način razmišljanja, to pa je, da izmed
               poslancev, ki so že na teh listah, bi lahko zmagovita lista predlagala tudi enega od
               njih za evropskega komisarja, s čimer bi omogočila, da se poleg že izbranih ljudi v
               Evropski parlament, se pravi, že izvoljenih, eden torej kandidira za evropskega
               komisarja in odpre vrata še naslednjemu dodatnemu kandidatu z liste, zato da vstopi v
               parlament, kajti število sedežev seveda ostane v parlamentu takšno, kot je bilo
               izborjeno glede na listo in volitve v Evropski parlament. Se pravi, da prva zadeva,
               ki se meni zdi tu sporna za kakršnekoli zavezujoče sklepe, je to, da zdaj, ko so vsi
               postopki za imenovanje list že potekli, mi z nekim novim predlogom, z nekim novim
               kriterijem ne moremo vstopati v politični prostor.</p>
               <p>Drugič. Prej je bilo omenjeno, in tudi v gradivu omenjate, da Vlada, ki opravlja
               tekoče posle, in zraven je bilo povedanih še zelo veliko drugih, po moje tudi
               neupravičenih kritičnih besed, ampak Vlada torej, ki opravlja tekoče posle, naj ne bi
               imela pravice imenovati  kandidata za evropskega komisarja. Vendar bi rada
               opozorila vse nas, da je tudi parlament tik pred situacijo, ko bo opravljal samo še
               tekoče posle. Samo še to sejo bomo opravili kot normalen parlament. Od tistega
               trenutka dalje, ko nas bo predsednik republike razpustil, ko bo prišlo do soglasja
               glede tega, kdaj bodo nove volitve, torej po izteku 14 dni od tistega roka, ki nam je
               bil prejšnji teden postavljen, bomo v parlamentu tudi v stanju tekočih poslov. In
               bomo za kakršnakoli posvetovanja glede tega, kdo bi bil komisar, prav tako
               nelegitimni, kot morebiti mislite, da je Vlada s tekočimi posli. Upoštevaje dejstvo,
               ki ga je omenil tudi predstavnik Urada predsednika republike, da predlaganje
               komisarjev sodi med tekoče posle, pa mislim, da bi ne bilo primerno sedaj tej Vladi
               ugovarjati pri njeni nameri, da opravi nalogo, kakršna je po dosedanjih postopkih
               bila predvidena. S tem, da pa vendar ne gre pozabiti, da sedanjim komisarjem izteče
               mandat 31. oktobra. Prej je kolega Mali rekel, da s 1. novembrom priseže oziroma
               začne delovati nova komisija. Jaz predpostavljam, da če bodo postopki res, kar se
               novih državnozborskih volitev tiče v Sloveniji, potekali tako hitro, kot sedaj kaže,
               bomo mi do oktobra letos morali imeti novo Vlado. Torej bo nova Vlada tista, ki bo po
               vsej verjetnosti imenovala kandidata za komisarja ali komisarko.</p>
               <p>V stranki Socialnih demokratov smo poskušali tudi poiskati mednarodne primerjave,
               primerjave znotraj držav Evropske unije. In smo ugotovili, tudi s pomočjo naših dveh
               evropskih poslank, da se v tem trenutku v drugih državah Evropske unije ne odpirajo
               pogovori te vrste, kot je razprava, kakršne smo deležni danes. In sicer, v glavnem
               zavedajoč se, da pred evropskimi volitvami se procedur ne menjuje, pa tudi zato, ker,
               kot kaže, vsaj podatki, ki smo jih uspeli mi zbrati, v drugih državah menijo, da je
               pravica vlade, da imenuje komisarja, seveda nesporna.</p>
               <p>Predstavila bi oziroma opozorila še na eno stališče, ki ga imamo v stranki Socialnih
               demokratov. In sicer, naše stališče je, da bi morala v prihodnje Vlada predlagati, ne
               enega kandidata, ampak več kandidatov, ki bi bili, tako kot je gospod Makovec rekel,
               sposobni pokrivati različna področja, za katera je zainteresirana Republika
               Slovenija, čeravno, kot pravi kolegica Klasinc, kasnejši komisar ali komisarka nima
               pravice zastopati nacionalnih želja. Ampak za nas mora biti pomembno vodilo to, kako
               na ravni Evropske unije urediti določeno področje, ki je ne samo v interesu naših
               državljanov, ampak v interesu vseh državljanov Evropske unije, vendar na način, kot
               naša država misli, da bi bilo prav. In v tem duhu bi pričakovali, da Vlada predlaga
               svoje kandidate, torej strokovnjake, ki so sposobni pokrivati neka prednostna
               področja, ki pomembna tudi za našo državo. Pri čemer pa poudarjamo, da bi morala
               država predlagati kandidate različnih spolov, torej obvezno vsaj moškega in žensko.
               Tu pa opozarjamo na politiko oziroma težave, ki so jih imeli v preteklosti
               predsedniki komisij in pa evropski sveti, ko so zbirali ustrezne ljudi za Evropsko
               komisijo, in predvsem so imeli težave z ženskimi kvotami. Kljub temu, da je v
               pravilih sestavljanja list za Evropski parlament predpisana ženska kvota in tudi
               zadrga, pa to ni spremenilo načina obnašanja držav, ko je šlo za komisarje. Večina
               držav je predlagalo predvsem komisarje moškega spola. Zelo redki primeri so in zelo
               majhno število komisark je. Mislim pa, da je treba to politiko bistveno spremeniti in
               omogočiti komisarjem oziroma ne samo komisarjem, ampak predvsem  predsednikom komisije v bodoče, da lahko
               izbirajo izmed več kandidatov iz posameznih držav in sicer tudi izmed kandidatov
               različnih spolov, tudi tako kot si oni predstavljajo, da bi bilo mogoče v prihodnje
               voditi Evropsko komisijo. Šele v tem primeru bo en velik demokratičnega deficita v
               Evropski komisiji odpravljen. Jaz sem namreč prepričana, da če ženske, ki
               predstavljajo več kot polovico evropskega prebivalstva nimajo ustrezne zastopanosti
               med evropskimi komisarkami, lahko z upravičenim dvomom gledajo v demokratičnost
               delovanja Evropske komisije.</p>
               <p>Za zaključek naj povem še eno naše stališče, da pa smo pa vendarle, torej priznavamo
               vladi njeno vlogo pri izbiri kandidatov. Mislimo, da je treba po končanih evropskih
               volitvah po vsej verjetnosti v Sloveniji tudi po končanih državnozborskih volitvah
               znova odpreti to razpravo predsednik in zlasti razmisliti o spremembi zakona o
               urejanju odnosov med vlado in Državnim zborom glede zadev Evropske unije, ko gre za
               vprašanje posvetovanja med vlado in Odborom za evropske zadeve, ko gre za izbiro
               komisarja. Mislimo pa, da ni prav, da se v tem trenutku tudi v našem medijskem ali pa
               nekem špekulativnem okolju pojavljajo tako imenovani samooklicani kandidati. Teh ali
               pa celo ljudje, ki so na nek način samopredlagani, to ni prav. Mi vendarle moramo
               tudi za izbiro komisarjev oziroma kandidatov za komisarje v jeseni imeti na razpolago
               neko možnost nekega demokratičnega procesa. Tako kot si predsednik ti rekel, neke
               večje preglednosti upoštevaje seveda dejstvo, da vendarle stanje v preteklosti, v
               Sloveniji, ko smo imeli dvakrat možnost imenovati komisarja ni bilo tako zelo
               nepregledno ali pa celo tako nelegitimno, kot se sedaj po teh razpravah zdi. Komisar
               Potočnik, dr. Potočnik je bil prvič imenovan za komisarja zato, ker je vodil
               predpristopna pogajanja Slovenije za vstop v Evropsko unijo in ker je dolga leta tudi
               v vladi vodil službo za evropske zadeve, se pravi, da je bil zelo prepoznaven v
               Sloveniji kot zagovornik evropskih interesov. In, ko je bil drugič imenovan za
               evropskega komisarja je predsednik vlade takrat, gospod Borut Pahor svojo izbiro
               utemeljeval tudi s tem, da gre za komisarja, ki je dobro opravljal svoje delo v prvem
               mandatu, da je imel tudi veliko podporo v javnem mnenju v Sloveniji in da na njegovo
               delo znotraj Evropske komisije ni bilo velikih kritik, celo kot vidimo v drugem
               mandatu je dobil za zadnje delo, ki ga opravlja pomembna mednarodna priznanja, tudi
               priznanja s strani organizacije Združenih narodov. Tako, da mislim, da nimamo slabe
               zgodovine oziroma slabe prakse, glede dosedanje izbire komisarjev, mislim pa, da v
               prihodnosti bi bilo treba kot sem rekla še enkrat ponavljam, poskrbeti za to, da se
               predlaga več kandidatov za komisarja in da obvezno med njimi tudi kandidatke.
               Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp15">

               <speaker>PREDSEDNIK JOŽEF HORVAT:</speaker>

               <p>Hvala lepa vam. Če smem v imenu predlagatelja. Dr. Janez Potočnik je bil celo trikrat
               imenovan, da smo eksaktni. Kar se tiče oporekanja in problematiziranja glede datuma
               sklica nujne seje. Seveda, še enkrat povem, mi smo pričakovali, najbrž še kdo z
               menoj, da bo vlada prišla z novimi rešitvami. Vendarle je začela veljati Lizbonska
               pogodba in ta pregled, ki sem ga marca naročil in ga imate kot gradivo imenovanje
               kandidatov za funkcije v institucijah EU je pregled, ki je realen, je realističen,
               eksakten, ko še ni delovala Lizbonska pogodba, to bi jaz želel petkrat podčrtati.
               Zdaj prihajamo v neko novo obdobje in ne razumem, da bi se parlamentarci odpovedali
               kakšni svoji pristojnosti, predvsem pa svoji odgovornosti, ki jo imamo. Ko smo bili izvoljeni, smo
               prevzeli predvsem, jaz vsaj tako razumem odgovornost do naših državljank in
               državljanov, vseh, ne samo do naših volivcev. Odgovornost je tudi na področju
               kadrovskih zadev. Jaz tako razumem zadeve. Ker je bila omenjena Avstrija bi želel, da
               smo tukaj eksaktni, kot naša soseda, večkrat se z njo primerjamo in tako naprej,
               pravimo urejena država in tako dalje, ampak iz poročila, ki ga iz tega pregleda, ki
               ga imamo pred seboj sledi zvezna vlada in to še enkrat, Avstrija pred Lizbonsko
               pogodbo, zvezna vlada se mora o predlogih za imenovanje avstrijskih predstavnikov v
               vse navedene organe z izjemo evropskega ekonomsko socialnega odbora in odbora regij
               uskladiti z glavnim odborom, to je Haupt aus schluss Državnega zbora oziroma
               njihovega nationalrat-a. Se pravi uskladiti z glavnim odborom, ki je pristojen za
               zadeve EU. Pri nas bi to brali uskladiti z Odborom za zadeve Evropske unije,
               uskladiti. Pred predlaganjem vseh navedenih predstavnikom mora zvezna vlada Državnemu
               zboru in zveznemu predsedniku sporočiti imena predlaganih oseb. Do danes je zadeva v
               Sloveniji res potekala nepregledno. Državni zbor ni imel prav nobene vloge pri tem,
               res je bil obveščen, če me vlada o nečem obvesti, jaz vladi rečem, hvala, ne rabiš se
               truditi, bom to že prebral v dnevnem časopisju. Tako, da jaz bi želel, da se mi sedaj
               po uveljavitvi Lizbonske pogodbe vsaj recimo malo približamo ali pa povzamemo
               avstrijsko prakso, če že ne moremo sprejeti tega, kar predlagatelji navajamo, kar
               predlagamo.</p>
               <p>Še nekaj, kar se tiče tekočih poslov. Seveda sem si pridobil gradivo, ki ima datum
               28. 4. 2014, Služba Vlade Republike Slovenije za zakonodajo. Jaz ne bi rad vsega tega
               bral, ampak tukaj je govora tudi o kadrovskih in drugih vprašanjih in samo nekaj iz
               tega lahko povzamem. Tekoči posel bi bilo imenovanje kandidata za komisarja v
               primeru, če bi se v času opravljanja tekočih poslov iztekel rok za imenovanje
               komisarja. V nasprotnem primeru, recimo imenovanje na zalogo, mi se pač tega bojimo,
               imenovanja na zalogo, pa bi tekoče posle to preseglo in to želim kot parlamentarec
               ostro problematizirati in to moramo preprečiti. Jaz ne govorim o osebah, kdo naj bo,
               gre za postopek, ki mora biti pregleden, ki mora vključevati parlament, torej
               izvoljene predstavnike ljudstva. Je pa tudi res, vendar enako kot pred leti v primeru
               beneške komisije, če bi vlada ravnala nefer in bi znotraj rokov imenovala komisarja,
               takega imenovanja potem nova vlada ne bi mogla več izničiti ali preklicati. Poudarjam
               bi pa vlada, ki opravlja tekoče posle ravnala nefer. Če je to namen ali pa, če bo to
               namen, jaz mislim, da ni. Nacionalni parlamenti, ne samo Državni zbor, ampak vsi
               nacionalni parlamenti zastopajo interes države, interes države, ker potem tudi vlada
               ne bi smela imenovati kandidata za komisarja, ker njeni člani v svetu pač zastopajo
               interes države, nimajo pa polni pooblastil. Dobro. Nadaljujemo razpravo, da ne bom.
               Kolegica Aleksandra Osterman, podpredsednica odbora. Izvolite.</p>
            </sp>
            <sp xml:id="SDT6-OZZEU-nujna-37-2014-05-19.sp16">

               <speaker>ALEKSANDRA OSTERMAN (PS PS):</speaker>

               <p>Hvala gospod predsednik za besedo. Veliko sta že povedali moji kolegici, gospa
               Klasinčeva in gospa Jelušič. Sama sicer se nisem mislila javiti k razpravi, vendar
               nekaj stvari je, ki me moti in sicer za oba sklepa sprejetje sklepa je bil podan
               predlog 14. maja. To je 11 dni pred evropskimi volitvami. 25. maja imamo volitve in
               ne zdi se mi smiselno,  da bi
               spreminjali utečeno prakso. Vsi tukaj vemo, da imamo trenutno še vedno vlado, sicer
               vlado v odstopu. Politična situacija je takšna kot je. Kot vemo do pozne jeseni ne
               bomo imeli kandidata za evropskega komisarja. Imeli bomo tudi, kot je videti,
               predčasne volitve. Se pravi, novega predsednika ali predsednico Vlade. In zato se mi
               zdi v tej politični situaciji nesmiselno, da ne rečem kaj drugega, spreminjati
               utečeno prakso, ki je pač takšna kot je. Vlada, kot vemo, predlaga, kot je bilo danes
               že tolikokrat rečeno, pa naj povem še enkrat, Vlada, se pravi predsednik Vlade ali
               predsednica Vlade imenuje kandidata. Evropski parlament izvoli tega kandidata z
               večino svojih članov. In če ta kandidat ne dobi zahtevane večine evropski svet v enem
               mesecu s kvalificirano večino predlaga novega kandidata, ki ga Evropski parlament
               izvoli po istem postopku.</p>
               <p>Kot sem že rekla, zelo verjetno bomo imeli predčasne volitve, skoraj zagotovo. Novo
               vlado, novega predsednika ali predsednico Vlade. Sama naj dodam, mislim, da lahko
               predlagani kandidat za evropskega komisarja prihaja tudi iz nepolitične opcije. Kot
               je bilo danes rečeno, merila za kandidata naj bodo strokovnost, znanje, ne pa
               politična stranka. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp17">

               <speaker>PREDSEDNIK JOŽEF HORVAT:</speaker>

               <p>Hvala lepa. Naslednji je kolega Franc Pukšič, potem kolega Čuš.</p>
            </sp>
            <sp xml:id="SDT6-OZZEU-nujna-37-2014-05-19.sp18">

               <speaker>FRANC PUKŠIČ (PS SLS):</speaker>

               <p>Hvala lepa. Strokovnost, znanje, ne pa politika. Dobro, kako se to sliši. Saj vemo,
               da sploh ni tako. Žal še pri marsikateri drugi zadevi, kjer res ne bi smela imeti
               politika glavne besede, pa jo ima. Kakšno znanje, kakšna strokovnost? Kako je že
               izgledala Luka Koper? Znanje, strokovnost in ne politika<gap n="…"/> <stage>/oglašanje iz klopi./</stage>
               Veste, mi v državnem zboru, ko je kolega Horvat razlagal, kako je v Avstriji, da se
               morajo uskladiti v zveznem parlamentu za predlog. Z nobeno zadevo se skoraj ne
               usklajujemo z Vlado, ampak mi lahko kot delovna telesa ali celo kot Državni zbor
               predlagamo, priporočamo, smo se seznanili in tako dalje. In velik del politike vodi
               pri nas, sploh tisti, ki je pomemben, kasneje tudi za življenje in delo ljudi, pač
               izvršna veja skupaj z vladno koalicijo. In odgovornost da v situaciji takšni kot smo,
               da smo šli pred tremi leti na volitve, da gremo sedaj zopet po dveh in pol letih na
               volitve ni na vseh enaka, ni, in s tem se ne strinjam. Odgovornost je na tistih, ki
               so sestavljali izvršno vejo, skupaj s koalicijo. Jaz nisem čisto nič kriv. In
               takratni predsednik Vlade se nič kaj ni z opozicijo posvetoval, ko je zadolževal
               državo, gospod Borut Pahor, za celih 7 milijard evrov. Kam je ta denar šel po
               zadolževanju, torej po proračunu, je popolnoma jasno. Niti v eno delovno mesto. Da se
               je zdajšnja vlada v enem letu zadolžila za 8 milijard se ne počutim popolnoma nič
               krivega, ker predlogov, ki smo jih dajali s strani opozicije sploh ni upoštevala.
               Ampak prav tokrat in prav tu imamo možnost in priložnost, poslanci, ki ste danes še v
               razpadajoči koaliciji, vendarle še kakšen delež narediti v  smislu preglednosti za prehodnost v okviru, ne samo
               to, da se seznanimo, da predlagamo, ampak da se mora tudi kaj uskladiti, dogovoriti.
               Saj vemo, in tudi to bo minilo. Vsakršna zadeva na svetu je takšna, da pač mine in se
               vrti. Kolo se vrti. In prav sedaj je ena od priložnosti poslancev, ko imamo vlado
               Alenke Bratušek, ki opravlja tekoče posle, da bi to zadevo lahko za v bodoče, torej
               za v naprej, za naslednjo vlado, ki prihaja, to naredili tako, da bi imeli poslanci
               in poslanke večji vpliv. Tako kot je kolega Horvat že rekel, predlagajte dodatno k
               temu sklepu razširitev ali karkoli že, pa bomo o tem razpravljali. Zakaj se postavite
               vedno v pozicijo to, kar predlagate, torej sedaj v opoziciji, to ni dobro, ni v redu.
               In na tak način te države ne bomo premaknili na bolje.</p>
               <p>Jaz kaj drugega kot to, kar je bilo rečeno, ob predstavitvi Alenke Bratušek, ko je
               odstopila kot predsednica Vlade, ko je rekla, da ne bo izvajala nobenih kadrovskih
               zadev, da ne bo kadrovala, da se to ne bo zgodilo. Ampak ne glede na to, nam se lahko
               zgodi v državi še kaj hujšega. Nam se lahko zgodijo, se nam bodo zgodile predčasne
               volitve. Vprašanje, kako bo po teh predčasnih parlamentarnih volitvah. Nikjer ne
               piše, da bo moč sestaviti koalicijo že po prvem krogu predčasnih parlamentarnih
               volitev. Lahko se nam zgodijo tudi druge. To pa bi potegnilo pozno v jesen oziroma v
               novo leto. Do takrat Evropska komisija bo sestavljena, evropski parlament bo
               sestavljen in seveda kandidate za komisarje bo potrebno predlagati.</p>
               <p>Ne nazadnje saj tu piše v tem predlogu, lepo piše, torej iz tiste liste, ki bi imeli
               največ. Saj nikjer ne piše, evropske ljudske liste. Seveda mi verjamemo v to, da bodo
               kandidati, ki bodo potem v poslanci evropske liste sigurno zmagali na teh evropskih
               volitvah. Ampak danes, tako kot sem rekel, vsaja zadeva mine in kolo se vrti, tudi
               kdaj bo drugače. Ampak to bo bistveno bolj transparentno. Žalostno se mi zdi, da
               nekateri govorite o manj transparentnosti, če bi bilo na tak način narejeno kot
               predlagamo. Govorite, da je politična praksa, ki jo imamo<gap n="…"/> Kakšna politična praksa?
               Dva evropska mandata sta za nami. Seveda bi bilo bistveno bolje, da bi nacionalni
               parlamenti o več zadevah razpravljali in usklajevali z Vlado, ne pa se z vlado samo
               seznanili, predlagali, priporočali in tako dalje. Več medsebojne zaveze in takrat bi
               tudi bili bistveno bolj kvalitetni predlogi. Jaz še do danes nisem niti enega
               predloga slišal iz koalicije, ki je pač v razpadanju, kako bi prvi ali drugi sklep
               dopolnili. V tem smislu sem pričakoval, da bo kakšna razprava. Pričakujem v bodoče,
               da tudi kaj okoli tega rečete, ne pa samo to, da ta dva predlogov sklepov nista
               dobra. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp19">

               <speaker>PREDSEDNIK JOŽEF HORVAT:</speaker>

               <p>Hvala lepa. K besedi vabim kolega Čuša, potem dr. Jože Kunič.</p>
            </sp>
            <sp xml:id="SDT6-OZZEU-nujna-37-2014-05-19.sp20">

               <speaker>ANDREJ ČUŠ (PS SDS):</speaker>

               <p>Hvala lepa za besedo. Na začetku moje razprave bi izrekel pohvalo  obema predlagateljema današnje
               seje. Mislim, da gre za zelo dobro pobudo. Zdaj je več članov odbora delilo različne
               poglede in mnenja, sam pa delim kar nekaj, lahko rečem, skrbi na področju
               netransparentnosti postopka, torej predlaganja ali imenovanja evropskega komisarja z
               naše strani. Kot drugo pa me tudi skrbi, pa tudi zanima, seveda, ampak bolj skrbi
               glede na to, kakšno Vlado imamo, kdo bo na to mesto sploh predlagan. Sam sem
               popolnoma prepričan, da je treba ali pa da bi bilo treba upoštevati voljo ljudi,
               volivk in volivcev, ki bo izražena na prihajajočih volitvah v Evropski parlament to
               nedeljo. Sicer verjamem in sem tudi prepričan, da mora biti na vladnem polu res prava
               vojna za to mesto. Namreč, Vlada Alenke Bratušek nas je samo zadolževala in dvigovala
               davke, ladja se je potopila in je treba iskati nove prostore, nove ladje za
               preživetje in za plavanje. Mene tudi zanima ali pa čudi, zakaj nas predstavniki
               koalicije prepričujejo, da bi morali poslati v Evropsko komisijo ali tja predlagati
               nekoga iz njihove kvote. Če pogledamo malo program, lahko rečem, Evropske komisije
               ali pa delo Vlade Alenke Bratušek, bi težko rekli, da gre za kakšno usklajenost.
               Namreč, tam ne poznajo višanja davkov in zadolževanja na račun prihodnjih generacij.
               In ko je bilo govora o ugledu Slovenije v mednarodni skupnosti in svetu, nazadnje, ko
               sem gledal malo naša pribitke na zadolževanje, so bili podobni kot v državah Čile,
               Bocvana; o državah Evropske unije ne bom govoril, ker smo ta vlak zamudili, da bi se
               lahko primerjali kdaj z Nemčijo ali Avstrijo, tam takih pribitkov ni in jih tudi niso
               poznali.</p>
               <p>Zaradi navedenega bom oba predlagana sklepa s strani predlagateljev podprl. Nikakor
               pa ne mislim podpirati tega, da namesto evropskega komisarja predlagamo nekoga, ki
               nas je rekordno zadolžil in edino, kar je delal, dvigoval davke. Še enkrat pa bi
               apeliral na vse druge člane odbora, da opravimo premislek in da res skušamo čim bolj
               upoštevati voljo ljudi, ki bo izražena na nedeljskih volitvah v Evropski parlament.
               Prepričan sem, da to ni predvolilna poteza. V končni fazi, sam sem mnenja, da bo
               Evropska unija kot taka delovala naprej, obstajala nešteto let, in to bi bila tudi
               dobra praksa za prihodnje, da se te postopke čim prej razčisti in naredi bolj
               transparentne. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp21">

               <speaker>PREDSEDNIK JOŽEF HORVAT:</speaker>

               <p>Hvala, kolega Čuš.</p>
               <p>Dr. Jože Kunič, potem pa kolegica Kos.</p>
            </sp>
            <sp xml:id="SDT6-OZZEU-nujna-37-2014-05-19.sp22">

               <speaker>DR. JOŽEF KUNIČ (PS PS):</speaker>

               <p>Spoštovani predsedujoči, hvala za besedo.</p>
               <p>Danes se je pravzaprav začela razprava z omembo demokratičnega deficita v Evropski
               uniji. In res, znano je in tudi iz mnogih strokovnih člankov razvidno, da ta
               demokratični deficit obstaja in je kar znaten, je kar velik. Vendar se mi zdi, da je
               za odpravo takega deficita pomembno zaupanje, zaupanje v institucije Evropske unije.
               Zaupanje pa se krepi z dobrim delom. Žal, tega dobrega dela Evropske komisije in tudi
               parlamenta v zadnjem času je, kot vidimo, daleč, daleč premalo. Če omenim samo
               zunanjepolitično področje, dogovori z Rusijo in ukrajinska situacija, zanemarjanje
               ali pa pozabljanje na probleme Bosne in Hercegovine in še bi lahko našteval. Če pa
               govorimo o ekonomiji, pa sploh, reševanje nekaterih kritičnih situacij v kritičnih
               državah, ne moremo tega reševanja oceniti kot res uspešnega. Zato želim, da se bodo
               institucije Evropske unije v prihodnje bolj izkazale z dobrim delom in predvsem z
               rezultati.</p>
               <p>Rečeno je bilo, če sem pravilno razumel, da je tudi naš parlament del evropskega
               sistema parlamentov. Osebno se s tem ne strinjam. Mislim, da je naš parlament naš
               parlament in predstavlja naše državljane, naši državljani ga volijo in mi nismo del
               evropskega sistema, ki deluje po načelih subsidiarnosti. Mislim, da je to zelo
               pomembno, da se zavedamo, da smo odgovorni svojim državljanom.</p>
               <p>Večkrat so bile omenjene druge države. Tu bi poudaril, da se dostikrat primerjamo z
               Avstrijo, vendar naj poudarim, da ima na nekaterih področjih, predvsem na področju
               konsenza, bistveno drugačno zgodovino od slovenske, zato se je težko primerjati z
               njimi, pa tudi s kako drugo državo. Jaz bi le opozoril, da ne moremo slepo slediti
               nekaterim primerom. Vem, da nihče ni želel slepo slediti, ampak je to dal kot primer,
               ampak taki primeri morajo biti bolj utemeljeni. Mislim, da moramo predvsem upoštevati
               našo prakso in tisto, kar je bilo dobro, ohraniti, in tisto, kar je bilo slabo,
               popraviti.</p>
               <p>Mislim, da je treba – to bi pa želel povedati – v naših razpravah le spoštovati naše
               institucije. Mislim, da se slišal besedo, če sem pravilno razumel, <q>»pahorjanstvo«</q>. On
               je naš predsednik, gospod Pahor, in kot predsednik je institucija, izvoljena z
               večino, ne glede na to, ali sem ga jaz volil ali ne, in ga moramo spoštovati. Tudi
               govoriti o Vladi, ki je bila legitimno imenovana in legalno imenovana, govoriti, da
               je <q>»zafurala«</q>, se mi zdi nekako neprimerno. Tudi ocenjevati, <q>»sigurno gre za vojno za
               to mesto v Vladi,«</q> jaz tega do zdaj še nisem opazil. Bolj mi deluje ta predlog kot
               vojna za to mesto; ne vem, ali to je ali ni. Tako bi jaz le opozoril na nekatera
               dejstva. Omenjen je bil tudi Čile. Čile je dobra država, s kar zanimivo zgodovino, pa
               bi predlagal, da se takim primerjavam nekoliko izogibamo. Kot sem že rekel, tisto,
               kar je bilo dobro, skušajmo ohraniti.</p>
               <p>Rečeno je bilo, da bi bilo pravzaprav potrebno, da je človek, ki bo imenovan za
               komisarja, nekako politično izbran, da bo dobil nekakšno politično podporo in da ni
               zgolj znanje in strokovnost tista, ki odloča. Poudaril bi, če prav vem, dr. Janez
               Potočnik ni bil nikoli član nobene stranke. In zakaj bi dobro prakso ukinjali. Torej,
               vedno se sprašujem, zakaj bi konja, ki zmaguje na dirkah, zamenjali. Ne razumem tega.
               Tu gre za kakšne cilje, ne vem kakšne. Hkrati je bilo tudi rečeno, da taka izbira ni
               dobra, če sem pravilno razumel. Mislim, da je bil dr. Potočnik dobra izbira, to je
               splošno znano in dokazano. Ko jaz kritiziram nekatere elemente delovanja Evropske
               komisije, ali ste opazili, da sem kritiziral zunanjo politiko in ekonomsko politiko
               in ne okoljske politike, zaradi tega, ker je bila ta po moji lastni oceni dobra.
               Torej je bil način izbire dober.</p>
               <p>Seveda, res je, da Vlada ne uživa splošnega zaupanja, ampak tudi parlament ga ne. Ali
               mislite, da ga mi uživamo, kaj dosti večjega od Vlade? Močno dvomim. Zato reči, <q>»ker
               ga oni ne uživajo, bomo pa mi s tem bolj doprinesli k večji legitimnosti takšne
               izbire,«</q> ne vidim te utemeljitve.</p>
               <p>Imam pa nekaj bolj resnih pomislekov. Namreč, v naši ustavni ureditvi, pa ne samo
               ustavni, tudi praktični, so zadeve urejene tako, da ni luknje,  ko ne bi bilo nobene oblasti.
               Kontinuiteta je na vseh področjih delovanja države zagotovljena. Ta predlog nekako
               deluje v smislu, češ kontinuitete ni, zato moramo mi v naprej nekaj določiti. Tisti,
               ki bo zmagoval na volitvah, samo od tistih bomo izbirali in Vladi ne damo te
               možnosti. Torej jaz se s tem načelno ne strinjam. Vemo, gre za neko pomembno
               pozicijo, ki je pomembna po ugledu in pomembna po financah, ne sicer toliko kot
               nekateri menedžerji dobijo v nekaterih podjetjih, ampak kljub temu kar nekaj dobijo.
               Tako, da gre za pomembno funkcijo, ampak to nas ne sme preslepiti. Jaz mislim, da je
               bil dosedanji način je bil dober in kontinuiteta dela naj ostane. Zavedati se moramo
               tudi to, da tisti, ki to predlagajo, komisarja, niso le pred ogledalom domače
               politične in domače splošne javnosti, ampak pred celo Evropo. Ta odgovornost je dosti
               drugačna. Zato bi jaz vsekakor bil za to, da se dosedanji način, ki je bil uspešen in
               ki je v skladu z našim delovanjem institucij, ohranil. Sedaj, še to. Zakaj bi moral
               biti kandidat strankarski? Zakaj bi moral biti na neki listi? Jaz tukaj ne vidim
               razlogov za to. Prej jih vidim, da to morda ni dobro. Če jaz podrobno pogledam
               nekatere kandidate tistih, ki bi eventualno zmagali in tistih, ki imajo res velike
               politične izkušnje, potem lahko, ne mi zameriti, ugotovim, da večina od njih težko
               sodeluje z drugo stranjo. To je iz lastnih izkušenj govorim, čeprav sem jaz
               liberalni, nisem bil nikoli ekstremno na eni ali na drugi strani. Med tem, ko ta
               kandidat pa mora biti predvsem takšen, da mu lahko rečemo, da je splošno usposobljen
               in zavzet za Evropo. To je namreč na prvem mestu teksta evropske, teh načel, torej
               člen 17 o katerem smo govorili. Zato jaz ne vidim razlogov za spremembo in kljub
               temu, da je bila izrečena kritika predsednikovemu mnenju, govorim o predsedniku
               države, jaz to mnenje podpiram, če bi bilo res konsenzualno s strani vseh strani,
               vseh političnih opcij v tem parlamentu sprejeto in podprto, da se sprememba v tem
               času naredi, bi bil jaz seveda za to. Ker vendar mislim, da je bila predsednikova
               intenca jasna, da se, razen če ni splošnega konsenza, način ne spremeni. Jaz osebno
               sem prepričan, da je vsak politik toli8ko pameten, da ve, da mora izbrati dobrega
               kandidata, če hoče imeti še v svojem življenju politično kariero. Zato me ne skrbi
               katera stran bo to. Zagotovo se bo tukaj vključil tudi predsednik države, zagotovo se
               bo vključil marsikdo v teh posvetovanjih, ker je to pač običajen del, če smem temu
               reči, delovanja teh hiš. Ampak jaz bi ohranil ta način in zato teh predlogov res ne
               bom podprl, ampak iz vseh teh razlogov, ki sem jih do sedaj naštel, ne vidim pa, da
               bi bile trenutno, morda so, ampak jaz jih ne vidim, kakšne vojne za to mesto. Hvala
               lepa.</p>
            </sp>
            <sp xml:id="SDT6-OZZEU-nujna-37-2014-05-19.sp23">

               <speaker>PREDSEDNIK JOŽEF HORVAT:</speaker>

               <p>Hvala dr. Kunič.</p>
               <p>Naj samo še enkrat pozovem v imenu predlagatelja. Jaz kot predstavnik sopredlagatelja
               inče ste prav poslušali, tudi kolega Pukšiča, s strani Slovenske ljudske stranke, smo
               želeli odpreti razpravo, ki sem jo pa jaz že napovedal, ne 14., ampak 9. maja na
               slavnostni seji, na dan Evrope, ob 10-letnici vstopa Slovenije v Evropsko unijo.
               Takrat sem zelo na kratko z enim stavkom razkril to idejo in tudi napovedal, da jo
               bomo dali  ostalim
               parlamentarnim strankam. To znamo narediti edino na ta način, da skličemo sejo tega
               odbora.</p>
               <p>Kolegice in kolegi, zdaj bi vendar res želel z vaše strani, ki nasprotujete tem
               predlogom, neke alternativne predloge sklepov, razen če jasno poveste, da ne
               spoštujete uveljavitve Lizbonske pogodbe, česar pa seveda ne morete, Lizbonska
               pogodba je sprejeta. Vendar se je z Lizbonsko pogodbo nekaj spremenilo, šla je tudi v
               smeri odprave demokratičnega deficita. Ponovno vas res pozivam, nasprotnike teh
               predlogov sklepov, da morda - do konca te seje imamo samo še 20 minut do plenarne
               seje, razen če se bomo odločili, da bomo nadaljevali to sejo, ker se mi zdi škoda
               razpravo zapirati -, da bi vendarle, ja, v skladu s tem, kar nam je sporočil
               predsednik republike, dosegli nek konsenz in testiramo, na kateri točki se lahko
               srečamo. Se pa z dr. Kuničem strinjam, komisar oziroma Evropska komisija je eminenten
               političen organ, vsak komisar je eminenten politik. Nekateri, ne vem, v kakšnem
               deležu, so se odločili, da gredo tudi kandidirat na volitve v Evropski parlament
               ravno zaradi, kot sem bral, Lizbonske pogodbe in ravno zaradi tega, da se želijo
               dejansko testirati pri svojih volivcih, da bi tako dobili neko večjo demokratično
               potrditev.</p>
               <p>Nadaljujemo. Kolegica Saša Kos.</p>
            </sp>
            <sp xml:id="SDT6-OZZEU-nujna-37-2014-05-19.sp24">

               <speaker>SAŠA KOS (PS PS):</speaker>

               <p>Hvala za besedo, gospod predsednik. Lep pozdrav vsem prisotnim!</p>
               <p>Pridružila bi se mnenju kolegic in kolegov, se pravi, gospe Osterman, gospe Klasinc
               in dr. Kuniču, in sicer, zakaj bi moral biti na tej funkciji človek, ki je v stranki.
               To mene hudo moti. Bilo je že precej govora o tem, in sicer, dr. Potočnik je znana
               oseba, ki je nekonfliktna, torej primerna za to pozicijo, in ne vidim razloga, zakaj
               bi prišlo v tem predvolilnem času do sprememb. Namreč, kakorkoli obrnemo, kot so
               razpravljavci že tudi povedali, da mora biti človek, ki je ugleden, ki ima določene
               reference, ki nas potem nekako odražajo na evropskem parketu.</p>
               <p>Velikokrat sem v tej razpravi tudi zasledila, da nam je vzor Avstrija. V redu,
               Avstrija. Vendar, Avstrija je popolnoma drugače urejena. Seveda smo zgodovinsko
               povezani z Avstrijo, pa še kako. Namreč, glede na to, kakšna je bila naša zgodovina v
               preteklosti, ne vidim nikakršnega razloga, da bi se morali še vedno zgledovati po
               njej. Torej, mi smo Slovenija, smo suverena država, ki je enakovredna tako Avstriji
               kot ostalim članicam Evropske unije, in predvidevam, da lahko tudi o svojih takšnih
               ali drugačnih zadevah odločamo sami. Ne pa da vedno odhajamo v neke sosednje države,
               ker smo samostojni, ker smo mi – mi in nismo Avstrija. In nikar ne govorimo, kako je
               drugje. Ni tako krasno ali tako fino, kot nekateri želijo prikazati. Tudi ostale
               države – vsi smo hodili po Evropi in vemo, kako živijo. Jaz sem v Sloveniji, sem
               Slovenka, torej želim, da je Slovenija moja matična država, da se jo spoštuje in z
               njo tudi živi. Namreč, ne zdi se mi korektno, da se naša Vlada, ki je še vedno, kljub
               temu, da je v odstopu, da se o njej govori negativno, da se blati tako Vlado in
               posledično se zgodi, da tudi parlamentarci nimamo najvišje cene v javnosti. Zato, če
               sami ne bomo ponosni na svojo državo, spoštovali predsednika, spoštovali svoj
               parlament,  vlado in tako
               dalje, kakršnokoli že pač je, je ne morejo spoštovati niti drugi. Hvala lepa.</p>
            </sp>
            <sp xml:id="SDT6-OZZEU-nujna-37-2014-05-19.sp25">

               <speaker>PREDSEDNIK JOŽEF HORVAT:</speaker>

               <p>Hvala vam. Kot predlagatelj s strani Poslanske skupine Nove Slovenije – krščanskih
               demokratov. Spoštovana kolegica Saša Kos, ne vem, če ste v moji razpravi kdajkoli
               zaznali, da blatim vlado. Tukaj vas prosim, da se malo držite nazaj, vi tudi.
               Spoštujem vsako razpravo. Sem si pa želel, ker sem že trikrat pozval, da bi dobil
               kakšen alternativni predlog, saj vendarle ja poslanci ne bežimo od svoje odgovornosti
               in vendarle ja, bomo sprejeli to, kar nam dejansko lizbonska pogodba daje, ponuja in
               tudi nalaga.</p>
               <p>Naslednji bo razpravljal kolega Ljubo Žnidar<gap n="…"/><stage>/oglašanje iz klopi./</stage> Replika kolegica
               Saša Kos.</p>
            </sp>
            <sp xml:id="SDT6-OZZEU-nujna-37-2014-05-19.sp26">

               <speaker>SAŠA KOS (PS PS):</speaker>

               <p>Ni to bilo osebno na vas naslovljeno, kar sem govorila, ampak na splošno, ne pa
               osebno na vas.</p>
            </sp>
            <sp xml:id="SDT6-OZZEU-nujna-37-2014-05-19.sp27">

               <speaker>PREDSEDNIK JOŽEF HORVAT:</speaker>

               <p>Dobro. Kolega Ljubo Žnidar.</p>
            </sp>
            <sp xml:id="SDT6-OZZEU-nujna-37-2014-05-19.sp28">

               <speaker>LJUBO ŽNIDAR (PS SDS):</speaker>

               <p>Spoštovani predsedujoči. Kolegice in kolegi. Nisem imel namena se oglasiti, ampak ko
               poslušam moje poslanske kolege iz vladne koalicije oziroma iz tako imenovane levice,
               kako v naši državi vse štima, kako dobro prakso imamo, da zgledujemo se po dobrih
               konjih in tako naprej, ampak žal ugotavljam, da tega v Sloveniji nimamo. Pa zelo
               ljubim in zelo spoštujem svojo državo Republiko Slovenijo. In tudi danes se o tej
               temi sploh ne bi pogovarjali, če bi imeli vlado, če bi imeli državo kot samo na
               zdravih temeljih. Bojim se, če bomo mi v Sloveniji nadaljevali po tej poti kamor
               sedaj gremo, da se res kmalu ne bomo mogli primerjati z nobeno evropsko državo več.
               Ne bomo imeli skupnega imenovalca, da bomo lahko te primerjave, tako kot danes pišemo
               tu v vseh primerjavah, kako imajo stvari urejeno v drugih državah. Ne bomo se mogli,
               žal, več primerjati z njimi. Jaz trdim, da Vlada, kjer imamo volitve na leto do leto
               in pol, da je to nestabilna vlada, da imamo volilni sistem, ki producira politično
               krizo in propad države na teko kratek rok. To so zame nestabilni temelji. Če imamo
               državo, kjer smo na korupciji po prvem mestu, zadolženosti v vrhu, kjer pravni sistem
               v naši državi ne deluje, potem to zame niso trdni temelji. Menim, da bi bilo
               postaviti danes točko imenovanja predlogov izvoljenih v te evropske inštitucije,
               postaviti na nek demokratičen okvir, jaz bi rekel, ne glede na prihodnjo vlado, ali
               bo leva ali desna, da postavimo nek demokratičen okvir, ki naj se ga drži vsaka
               naslednja vlada, pa ne glede kakšna bo. To je naše vodilo in vodilo in gledanje
               našega odbora. Tako ga jaz jemljem, Odbora EU. Ne pa, da to prepuščamo nekim
               nestabilnim nihanjem naše vlade, ki, vemo da je, da ne rečem vsako leto z drugim
               gledanjem, z drugim vidikom in tako naprej. Pa govorimo, kako dobro prakso imamo tu.
               Jaz bi rekel, če bi bilo vse tako dobro v Sloveniji, potem ne bi bili tam, kjer smo.
               In naša naloga, poslancev je, da želimo naši državi, Republiki Sloveniji, v
               prihodnosti vse dobro in da s svojim delom pripomoremo k temu. In namen
               predlagateljev, tako ga jaz vidim, da tu postavimo res demokratično osnovo pri tem
               imenovanju za prihodnost. In potem ne bo očitkov ali je bila to levica, ali je bila
               to desnica. Tega jaz  v
               svoji konstruktivni debati ne želim deliti na opcije in deljenje na levo ali na desno
               stran. Želim, da najdemo nek, ne trdim, da je ta predlog, ki ga sedaj postavljate,
               ja, to je zdaj ti pred volitvami. Jaz ne vem, če imamo še kar čas. Sedaj že dolgo
               govorimo, da imamo še kar čas, pa jaz menim, da tega časa več ni. In da postavimo nek
               okvir, mogoče ga je tudi potrebno izboljšati, dodati, ampak želim, da o tem
               razpravljamo, da se tukaj najde nek predlog, ki seveda, ki naj bo v največji meri
               kompromisen, in da je to dobra popotnica za prihodnost in za prihodnost naše
               Slovenije. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp29">

               <speaker>PREDSEDNIK JOŽEF HORVAT:</speaker>

               <p>Hvala kolega Žnidar.</p>
               <p>Preden dam besedo za razpravo kolegici Janji Klasinc, želim v imenu predlagatelja,
               dva stavka. Soglašam s kolegom Žnidarjem. Ta razprava je zelo pomembna in nujna, ta
               trenutek, prav ta trenutek. Ne glede na to v kakšnem stanju je Vlada, ne glede in
               ponavljam, da bi si mi želeli, ne da poslanci predlagajo neko razpravo o postopku
               imenovanja kandidata za Evropsko komisijo iz Republike Slovenije, ampak da Vlada
               pride predčasno in pravi čas s tem predlogom, če je ta čas prepozen. Pa sem
               prepričan, da ni. Na žalost je pa tako, poglejte, s strani Vlade je sicer oziroma
               bolj točno s strani ministrstva za zunanje zadeve, je na naše seje redno prihajal in
               odlično vlado zastopal državni sekretar, mag. Igor Senčar. Jaz obžalujem, sedaj ko
               sem proti koncu in delam inventuro, da praktično na našo sejo Odbora za zadeve
               Evropske unije, razen ko je bila skupna z Odborom za zunanjo politiko, ministra za
               zunanje zadeve gospoda Karla Erjavca ni bilo niti enkrat. Pridno so prihajali državni
               sekretarji in državne sekretarke, na petkovi seji sta bila celo dva ministra. Tako
               da, in če dodam še oceno, javno oceno gospoda Rada Genoria, da so naši ministri
               velikokrat manjkali na zasedanjih svetov Evropske unije, je bil kritičen do tega,
               potem lahko sklenem, da odnos države oziroma Vlade do evropskih zadev ni ravno na
               zavidljivi ravni.</p>
               <p>Sedaj pa dajem besedo kolegici Janji Klasinc. Verjamem, kolegica Janja, da boš prišla
               s kakšnim alternativnim predlogom sklepa.</p>
            </sp>
            <sp xml:id="SDT6-OZZEU-nujna-37-2014-05-19.sp30">

               <speaker>JANJA KLASINC (PS PS):</speaker>

               <p>Dragi kolega predsednik, na žalost se to ne bo zgodilo, ampak bi rada obrazložila
               zakaj ne.</p>
               <p>Zato, ker tukaj nismo zato, da iščemo alternativne predloge pet dni ali šest dni pred
               volitvami, ker tukaj nismo zato, da na glavo postavljamo dosedanjo ureditev, ki je
               bila nekaj časa povsem ustrezno urejena. Danes, ker smo tisto že nekajkrat povedali,
               da nimamo proti temu in vsem predlagateljem, mi nimamo nič proti temu, da se o tem
               razpravlja enkrat drugič. Enostavno zdaj ni čas. Nam se da zgoditi, da nas čez
               štirinajst dni ne bo več, tega parlamenta, da bomo razpuščeni. Nam se da zgoditi, da
               enostavno, v kakšnem imenu imamo mi legitimno pravico zdaj spreminjati eno ureditev,
               ki velja od kar smo vstopili v Evropsko unijo, par dni pred evropskimi volitvami. Jaz
               sem sama rekla na začetku, če bi o tem začeli razpravo pred pol leta, noben problem,
               potem bi lahko tudi v dobršni meri ustregli pričakovanju predsednika države, ki bi
               rad tukaj strankarsko poenotenje. Res je, v Sloveniji je zelo težko, pa tudi v drugih
               državah, doseči strankarsko poenotenje. Ampak pri kakšnih takšnih zadevah bi se ga
               morda dalo doseči. In jaz mislim, da je današnja razprava dejansko, ne mi zameriti,
               ampak res, vsaj po vsebini razprav, ki sem jih zasledila, res namenjena predvolilni
               kampanji. Tako da, predlagam, da nehamo s to razpravo,  da glasujemo o tem predlogu, in da sprejmemo
               mogoče dodatni sklep, da pa lahko Odbor za zunanjo politiko po končanem sklicu, v
               novem sklicu obravnava ponovno to vprašanje, ker to je smiselno obravnavati na
               začetku mandata ne pa ob koncu mandata. <stage>/Glas iz ozadja./</stage></p>
               <p>Joj, sem se zmotila. Avtomatično. Oprostite. Lapsus. To mislim, da bi bila rešitev,
               ampak danes pa ne bomo odkrili Amerike, ker tudi nimamo v bistvu legitimne pravice,
               da to počnemo. Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp31">

               <speaker>PREDSEDNIK JOŽEF HORVAT:</speaker>

               <p>Hvala lepa kolegica Janja Klasinc.</p>
               <p>Jaz bi se nekako strinjal, da naj dosedanji postopek ostane, je pa nepregleden in ga
               jaz ne poznam. Jaz ga ne poznam. Jaz tudi ne govorim o tem, da je dr. Janez Potočnik
               bil slab komisar. Bog ne daj. Ampak moramo razumeti nekaj, ker sem pa v razpravi
               zaznal, da ni pravega razumevanja. Evropska komisija je kolektivni organ in je tam
               gospod Potočnik, naš spoštovani član Evropske komisije, ravno tako odgovoren za
               gospodarske zadeve, za podnebne zadeve, itd. Se pravi, ne samo za področje okolja.
               Toliko, da se razumemo. In mi danes ne govorimo o imenih. Mi govorimo danes o odpravi
               demokratičnega deficita, kar pa nam instrumente daje lizbonska pogodba. Govorimo
               torej o implementaciji lizbonske pogodbe v zadeve imenovanje kandidata za člana
               evropske komisije iz Republike Slovenije. Dr. Ljubica Jelušič, podpredsednica odbora
               je še na vrsti in potem še kolega Žnidar.</p>
            </sp>
            <sp xml:id="SDT6-OZZEU-nujna-37-2014-05-19.sp32">

               <speaker>DR. LJUBICA JELUŠIČ (PS SD):</speaker>

               <p>Hvala predsednik.</p>
               <p>Jaz bi samo na dve stari opozorila, pa glede sklepov bi nekaj rekla. Najprej,
               nekateri kolegi očitajo, da so člani koalicije danes tukaj zagovarjali predlog, da
               naj bi evropskega komisarja sedanja razpadajoča koalicija predlagala iz svoje kvote.
               Tega ni mogoče, ker smo govorili, razumeti na tak način, ker smo več ali manj vsi
               poudarjali, da bomo do oktobra imeli že novo Vlado. In nova Vlada bo z vsemi
               pravicami in pristojnostmi predlagala lahko novega komisarja.</p>
               <p>Kar se pa tiče predlaganih sklepov. Prvi sklep govori o tem, da naj se pravila po
               katerih smo sestavljali liste za evropske volitve, 25. maja, spremenijo. In zato
               mislim, da je nemogoče in neprimerno, tako časovno kot pravno, da bi sedaj pet dni
               pred volitvami spreminjali pravila po katerih se določajo, izbirajo ljudje, ki gredo
               na liste za Evropski parlament. Zato mislim, da ta razprava danes, razen če je v
               predvolilne namene, je povsem neprimerna. Če kdo resno misli s tako razpravo, potem
               jo je treba odpreti po evropskih volitvah. Poleg tega bi predlagatelje vprašala, če
               bi predlagali takšen sklep, če bi javnomnenjske raziskave kazale, da lahko denimo
               zmaga lista socialnih demokratov. Če kot predlagatelji lahko odgovorite na to
               vprašanje pritrdilno, potem vem, da ste mislili iskreno. Če pa ne morete na to
               odgovoriti, sploh pa ne pritrdilno, tudi pri sebi, ne samo javno, potem je ta sklep v
               tem trenutku povsem neprimeren, ker nima drugega namena kot predvsem vplivati na
               volitve, ki prihajajo 25. maja.</p>
               <p>Drugič, kar se tiče drugega sklepa. Glede na to, da imamo opravka z vlado kot
               pravite, ki opravlja tekoče posle in čez štirinajst dni bomo imeli opravka s
               parlamentom, ki bo opravljal tekoče posle, je predlagati s strani Odbora za EU zadeve
               Vladi, da naj spremeni svoje obnašanje, sedaj neprimerno, kajti to kar moramo
               narediti, če mislimo, da imamo še kaj legitimnosti in moči, politične moči je, da kot
               Odbor za EU zadeve začnemo takoj po končanih evropskih volitvah s postopkom spremembe
               zakona o sodelovanju med Vlado Republike Slovenije in Državnim zborom o zadevah EU in
               v tem zakonu natančno  natančno
               zapišemo, tako kot piše v zakonu o zunanji politiki, kakšen bo postopek posvetovanja
               med Vlado in Državnim zborom glede izbranih kandidatov za evropskega komisarja. Jaz
               predlagam torej, da če imamo resne namene, da bi odpravili demokratičen deficit,
               potem se te razprave lotimo bodisi po končanih evropskih volitvah ali v novem sklicu
               novega parlamenta. Nikakor pa ne 5 dni pred evropskimi volitvami, sploh pa ne z
               zavezujočimi sklepi. Če je resnično iskrena namera predlagateljev, potem boste
               pristali na to, da se po končanih evropskih volitvah pogovorimo in ugotovimo
               pripravljenost vseh sedanjih strank v parlamentu. In seveda bo treba to preveriti
               tudi pri izven parlamentarnih strankah, da se spremeni zakon, dopolni zakon o
               sodelovanju med Vlado in Državnim zborom v zadevah EU. Drugače se takih sklepov ne da
               sprejemati v tem trenutku, kakršnem je stanje naše politike, sedaj pa sploh ne.
               Hvala.</p>
            </sp>
            <sp xml:id="SDT6-OZZEU-nujna-37-2014-05-19.sp33">

               <speaker>PREDSEDNIK JOŽEF HORVAT:</speaker>

               <p>Hvala lepa. Jaz bom sedaj na tej točki, ker se čez tri, štiri minute začne plenarno
               zasedanje<gap n="…"/><stage>/oglašanje iz klopi./</stage> Še dejansko v imenu predlagatelja in potem
               še<gap n="…"/><stage>/oglašanje iz klopi./</stage> Ampak jaz bom sejo itak prekinil, ne bomo je nadaljevali po
               evropskih volitvah, ampak najbrž danes po prekinjeni seji Državnega zbora. V imenu
               predlagatelja odgovor kolega Pukšič. Bilo je vprašanje.</p>
            </sp>
            <sp xml:id="SDT6-OZZEU-nujna-37-2014-05-19.sp34">

               <speaker>FRANC PUKŠIČ (PS SLS):</speaker>

               <p>Bilo je vprašanje in na vprašanje odgovor: Ja, kolegica Ljubišič, v prvem sklepu
               piše: poslanca v evropski parlament iz liste, torej katerekoli že. In tista, ki bo na
               letošnjih volitvah v evropski parlament dobila največ glasov. Bilo je korektno in
               pošteno za evropske volitve. Res pa je, da so pa časi preresni, da bi socialisti
               vodili Evropo, ker ste že države zavozili.</p>
            </sp>
            <sp xml:id="SDT6-OZZEU-nujna-37-2014-05-19.sp35">

               <speaker>PREDSEDNIK JOŽEF HORVAT:</speaker>

               <p>Kolega Ljubo Žnidar.</p>
            </sp>
            <sp xml:id="SDT6-OZZEU-nujna-37-2014-05-19.sp36">

               <speaker>LJUBO ŽNIDAR (PS SDS):</speaker>

               <p>Samo na kratko. Jaz se tudi strinjam z razmišljanjem kolegice Ljubice Jelušič. Bi pa
               danes rekel, da mogoče ne bi bila to tema, če bi dejansko angažma ministra za zunanje
               zadeve z njegove strani tako do svojega dela, tako do odbora za zadeve EU, bil
               drugačen. Da se tako ignorantsko obnaša, da v dveh letih in pol ni bilo niti na eni
               seji prisoten, da rečem ni bilo niti nobenih konstruktivnih predlogov, pa jaz
               verjamem, da tudi od ministra, ki je lahko danes, ne vem, minister za zunanje zadeve,
               jutri minister za okolje, po jutrišnjem že drug minister, tudi ni za pričakovati.
               Tudi to je ena tema, ki bi jo bilo treba odpreti. In dejansko na ministrska mesta
               postavljati strokovne ministre, ne pa tako ministre obračanja po vetru<gap n="…"/><stage>/oglašanje iz
               klopi./</stage></p>
            </sp>
            <sp xml:id="SDT6-OZZEU-nujna-37-2014-05-19.sp37">

               <speaker>PREDSEDNIK JOŽEF HORVAT:</speaker>

               <p>Najprej postopkovno, podpredsednica Ljubica Jelušič.</p>
            </sp>
            <sp xml:id="SDT6-OZZEU-nujna-37-2014-05-19.sp38">

               <speaker>DR. LJUBICA JELUŠIČ (PS SD):</speaker>

               <p>Predsednik, jaz predlagam, da razpravo nadaljujemo po končanih evropskih volitvah,
               torej po 25. 5. 2014 in da se odbor v nadaljevanju seje tega odbora skliče po 25. 5.
               2014 in da o tem glasujemo sedaj.</p>
            </sp>
            <sp xml:id="SDT6-OZZEU-nujna-37-2014-05-19.sp39">

               <speaker>PREDSEDNIK JOŽEF HORVAT:</speaker>

               <p>Imamo postopkovni predlog, ki ga bom dal na glasovanje. Podpredsednica dr. Ljubica
               Jelušič predlaga, da razpravo tokrat ta trenutek prekinemo, itak jo moramo zaradi
               poslovniških omejitev, in da jo nadaljujemo po 25. maju. Glasujemo.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je postopkovni predlog sprejet.</p>
               <p>S tem prekinjam 37. nujno sejo Odbora za zadeve EU. O nadaljevanju boste
               obveščeni.</p>
               <p>Želim vam uspešno delo naprej. <stage type="time">(SEJA JE BILA PREKINJENA 19. MAJA 2014 OB 11.59.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZIZŠIM-redna-17-2014-06-04">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za izobraževanje, znanost, šport in mladino</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">76C3EC03B19E4CCEC1257D1F005A8DCB</idno>
               <idno type="custom" subtype="day">4C859D8E2A14976EC1257CED004125E1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=4C859D8E2A14976EC1257CED004125E1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZIZŠIM-redna-17-2014-06-04.OZIZŠIM" n="17">
               <name>redna seja</name>
               <date when="2014-06-04"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZIZŠIM-redna-17-2014-06-04.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZIZŠIM-redna-17-2014-06-04.OZIZŠIM">
                        <orgName key="OZIZŠIM">Odbor za izobraževanje, znanost, šport in mladino</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA IZOBRAŽEVANJE, ZNANOST, KULTURO, ŠPORT IN MLADINO</stage>
            <stage type="session">17. seja</stage>
            <stage type="date">(4. junij 2014)</stage>
            <stage type="chairman">Sejo je vodila Saša Kos, predsednica odbora.</stage>
            <stage type="time">Seja se je pričela ob 9.00.</stage>
            


            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Vse članice in člane, vabljene ter ostale prisotne lepo pozdravljam. Pričenjam 17.
               redno sejo Odbora za izobraževanje, znanost, šport in mladino. obveščam vas, da so
               zadržani in se seje ne morejo udeležiti naslednji člani in članice odbora: mag.
               Branko Grims in Andrej Čuš. Na seji kot nadomestni člani in članice odbora s
               pooblastili sodelujejo namesto Aljoše Jeriča gospod Mitja Meršol.</p>
               <p>S sklicem seje ste prejeli naslednji dnevni red seje odbora: Predlog zakona o
               spremembah in dopolnitvah Zakona o elektronskem poslovanju in elektronskem podpisu,
               skrajšani postopek. 2. točka – Predlog zakona o spremembah in dopolnitvah Zakona o
               šolski prehrani, skrajšani postopek. In 3. točka – Razno.</p>
               <p>Ker v poslovniškem roku nisem prejela predlogov v zvezi z dnevnim redom je določen
               takšen dnevni red seje, kot je bil predlagan s sklicem seje.</p>
               <p>Prehajamo na <title>1. TOČKO DNEVENGA REDA - TO JE PREDLOG ZAKONA O SPREMEMBAH IN DOPOLNITVAH ZAKONA O ELEKTRONSKEM POSLOVANJU IN
               ELEKTRONSKEM PODPISU, SKRAJŠANI POSTOPEK</title>
               </p>
               <p>. V zvezi s to točko ste prejeli naslednje gradivo, ki je objavljeno na spleti strani
               Državnega zbora. Predlog zakona, ki je objavljen v poročevalcu z dne 25. april 2014,
               mnenje Zakonodajno-pravne službe z dne 20. maj 2014, mnenje Komisije Državnega sveta
               za kulturo, znanost, šolstvo in šport z dne 23. maj 2014.</p>
               <p>K tej točki dnevnega reda sem vabila tudi Ministrstvo za izobraževanje, znanost,
               šolstvo in šport, Državni svet in Zakonodajno-pravno službo.</p>
               <p>Odbor bo predlog zakona obravnaval na podlagi 126. člena Poslovnika. Rok za vlaganje
               amandmajem se je iztekel v četrtek, 29. maja 2014, v poslovniškem roku pa ni bilo
               vloženih amandmajev. Odboru predlagam, da po končanem glasovanju o morebitnih
               amandmajih v skladu s tretjo alinejo, prvega odstavka, 128. člena Poslovnika
               glasujemo o vseh členih skupaj. Torej kdo temu nasprotuje? Nihče.</p>
               <p>Pričenjam drugo obravnavo predloga zakona v kateri bomo opravili razpravo in
               glasovanje o posameznih členih predloga zakona. Želi predlagatelj predloga zakona
               podati dopolnilno obrazložitev k členom predloženega zakona? Izvolite prosim.
               </p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Hvala za besedo spoštovana predsednica, spoštovane članice in člani odbora. Na kratko
               bi samo predstavil torej obrazložitev zakona oziroma posameznih členov.</p>
               <p>Predlagane spremembe in dopolnitve odpravljajo predvsem pomanjkljivosti, ki so se
               pojavile zaradi hitrega tehnološkega razvoja. Jedro novele je 31. Člen Zakona o
               elektronskem poslovanju in elektronskem podpisu, skratka da bo mogoče izpolniti
               obveznosti, ki jih državam članicam nalaga direktiva o storitvah na notranjem trgu,
               je predvsem Ministrstvo za notranje zadeve podalo pobudo za spremembo imenovanega
               zakona ob hkratni pričakovani administrativni razbremenitvi. Izdaja kvalificiranega
               potrdila po novem naj nebi bila več vezana le na zanesljivo ugotovitev identitete ob
               fizični predložitvi osebne izkaznice in fizični prisotnosti prosilca, pač pa bo možno
               to lahko storiti tudi preko overitelja, ki bo izdal kvalificirano potrdilo in to
               kvalificirano potrdilo se bo štelo kot pristna identiteta tudi pri vseh nadaljnjih
               postopkih in poslih pred drugimi organi. Hvala lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa.</p>
               <p>Želi besedo predstavnica Zakonodajno-pravne službe, gospa Mira Palhartinger? Izvolite
               prosim.</p>
            </sp>
            <sp who="SDT6:PalhartingerMiroslava">

               <speaker>MIROSLAVA PALHARTINGER:</speaker>

               <p> Dobro jutro. Hvala za besedo. Povedala bi samo, da naša služba z vidika svojih
               nalog k predlogu zakona ni imela pripomb.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa.</p>
               <p>Želi besedo predstavnik Državnega sveta, dr. Zoran Božič? Izvolite prosim.</p>
            </sp>
            <sp who="SDT6:BožičZoran">

               <speaker>DR. ZORAN BOŽIČ:</speaker>

               <p>Hvala lepa spoštovana gospa predsednica. Spoštovane poslanke, spoštovani poslanci,
               spoštovani predstavniki ministrstva!</p>
               <p>Komisija državnega sveta za kulturo, znanost, šolstvo in šport je obravnavala predlog
               zakona, ga podpira in ni imela nobenih pripomb. Hvala lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa.</p>
               <p>Prehajamo na razpravo in glasovanje o posameznih členih predloga zakona. Odpiram
               razpravo o 1. členu. Želi kdo razpravljati? Nihče. Zaključujem razpravo. Se
               opravičujem, izvolite.</p>
            </sp>
            <sp who="SDT6:NovakLjudmila">

               <speaker>LJUDMILA NOVAK (PS NSi):</speaker>

               <p>V Novi Sloveniji vsekakor pozdravljamo, če bomo dosegli nek napredek na tem področju,
               ker vemo, da digitalni razvoj gre hitro naprej in je potrebno, da gremo tudi na tem
               področju v korak s časom. Zavedamo se tudi, da bomo s tem tudi bolj konkurenčni, da
               je takšno elektronsko poslovanje vedno bolj pogosto, torej dobro tako za državljane,
               kot tudi za gospodarstvo. Vemo tudi, za pozitivne učinke tega poslovanja v Estoniji,
               vendar seveda je pa pomembno tudi, da je takšno poslovanje varno, zato imam vprašanje
               kdo lahko izdaja takšna digitalna potrdila in kakšne standarde mora pri tem
               izpolnjevati. Pa sprašujemo se tudi ali so statusi zasebnih podeljevalcev digitalnih
               certifikatov povsem jasni. Namreč te certifikate lahko izdaja tudi Pošta Slovenije in
               nekatera druga podjetja. Torej če hočemo, da bo to poslovanje učinkovito, uspešno
               potem je potrebno da je tudi varno, zato sprašujem prav za to.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Prosim, izvolite.</p>
            </sp>
            <sp who="SDT6:KurnjekBranko">

               <speaker>BRANKO KURNJEK (PS DL):</speaker>

               <p>Hvala za besedo spoštovana gospa predsednica. Tudi jaz bi želel dopolniti
               predhodnico. V Državljanski listi podpiramo seveda vsakršen napredek kar se tiče
               elektronskega poslovanja in bi želel ob tem poudariti samo eno stvar. Trenutno smo se
               znašli v predvolilnem času v zanimivi situaciji ko bomo imeli volitve najverjetneje v
               času počitnic in to bi bila tudi recimo en zanimiv razmislek, da bi lahko tudi
               razmišljali nekje v bodoče o elektorskih volitvah, pa se opravičujem, da sem
               izkoristil to priložnost ampak tudi to je del napredka o katerem bi bilo potrebno
               razmišljati. Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa.</p>
               <p>Gospod Kavtičnik prosim izvolite.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p> Hvala lepa.</p>
               <p>Ja, tudi v Pozitivni Sloveniji podpiramo vsak poskus oziroma vsako spremembo, ki gre
               v preglednejši sistem poslovanja in prav gotovo ta sistem je preglednejši, vendar me
               zanima ali ste ocenili koliko bo ta prehod  stal tako javne zavode oziroma vse te, ki so vezani na
               proračun, kajti vemo, da vsi ti obvezno morajo z letom 2015 preiti na to poslovanje.
               In koliko morda posamezne podjetnike, tiste male podjetnike, ki imajo tam nekje 10,
               morda 15 računov oziroma bodo dajali v poslovanje s temi zavodi oziroma z<gap n="…"/> Tako da,
               me zanima, če ste ocenili koliko bo to strošek na zavod oziroma koliko za te, ki bodo
               v to šli. Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Želi še kdo besedo? Če ne, želite odgovoriti dr. Mirko Pečarič. Izvolite, prosim.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Hvala lepa ponovno za besedo.</p>
               <p>Torej kot že sam člen oziroma novela tega člena govori, da bo lahko digitalno
               potrdilo izdal overitelj, ki je umeščen na zanesljivi seznam nadzorovanih overiteljev
               v skladu z odločbo komisije s pomočjo enotnih kontaktnih točk po direktivi o
               storitvah na notranjem trgu. Ta del je implementiran že v obstoječem Zakonu o
               elektronskem poslovanju in Ministrstvo za izobraževanje, znanost in šport vodi torej
               ta centralni register overiteljev in s tem skrbi za to, da so ti overitelji
               certificirani in da poslujejo skladno z varnostnimi zahtevami. To je prvo
               vprašanje.</p>
               <p>Seveda drugo. Kar se tiče elektronskih volitev, se močno pridružujemo. Verjetno bo to
               zalogaj v prihodnje. Kar se pa tiče vprašanja gospoda Kavtičnika, sama ta novela ne
               povzroča nobenih dodatnih stroškov za zavode. Torej ta novela, ker pravzaprav omogoča
               poslovanje z enim digitalnim certifikatom oziroma potrdilom v vseh elektronskih
               postopkih. Torej se neposredno ne navezuje, je pa res, kar pravite, torej glede na
               ostale predpise, ki zavezujejo elektronsko poslovanje, tam bo <stage>/nerazumljivo/</stage> ti
               stroški nastali. Vendar ta novela ne povzroča nobenih stroškov, pravzaprav olajšuje
               poslovanje ne samo na področju Slovenije, pač pa širše tudi v okviru Evropske
               unije.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Izvolite prosim gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Verjamem, da<gap n="…"/> Kaj pa, verjetno bo potrebno spremeniti programsko opremo. Ste
               razmislili ali je to, je nameščeno oziroma je to že nekje v samem tem procesu, ki ga
               boste, ki se bo uvajal ta del zapopaden, kajti vemo, vsaka sprememba nekega takšnega
               poslovanja zahteva novo programsko opremo oziroma prilagoditev te programske opreme
               na drugo. To sigurno stane. Sam vem, izhajam iz tega. Ne nazadnje moramo ljudi
               izobraziti, pripraviti na to, tako da, če kar tako z levo roko zamahnemo in rečemo,
               da ni stroškov, jaz ne verjamem. Oprostite, res ne verjamem, zato ker sem doživel
               veliko tega in je potem obremenilo to uporabnike oziroma vse te izvajalce tudi.
               Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Izvolite prosim, dr. Pečarič.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Tako kot sem že prej odgovoril, seveda se zavedam, da so stroški, vendar s to novelo
               niso povezani, tako kot bi zdaj želel podjetnik pridobiti digitalno potrdilo, ga bi
               seveda pridobil. Vendar, če bi hotel nastopati v drugih poslih, v drugih postopkih,
               bi moral pridobiti novo digitalno potrdilo. S to novelo bo torej enotno potrdilo
               veljalo za vse postopke.</p>
               <p>Kar se pa tiče mogoče samih stroškov, bi pa mogoče direktor direktorata več lahko
               povedal.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Izvolite prosim.</p>
            </sp>
            <sp who="SDT6:TurkMarjan">

               <speaker>MARJAN TURK:</speaker>

               <p>Hvala. Marjan Turk iz Direktorata za informacijsko družbo.</p>
               <p>V Sloveniji skrbi za uveljavljanje direktive o storitvah na notranjem trgu
               Ministrstva za notranje zadeve, ki dela na javni upravi. In ta direktiva govori o
               zagotavljanju svobode ustanavljanja podjetij in čezmejnega upravljanja storitev. V
               zvezi s tem Ministrstvo za notranje zadeve izvaja projekt enotna kontaktna točka, ki
               bo domačim in tujim subjektom, poslovnim subjektom omogočil lažji vstop na trg z
               enostavnimi elektronsko podprtimi postopki pridobivanja dovoljenj in tudi opravljanje
               vseh drugih formalnosti v zvezi z ustanavljanjem in delovanjem poslovnih subjektov in
               tukaj se navezujem na vaše vprašanje. V bistvu ne bo šlo za podražitev postopkov,
               ampak za pocenitev in ta novela Zakona o elektronskem poslovanju in elektronskem
               podpisu načeloma znižuje stroške  izdajanja elektronskih potrdil in opravljanja postopkov z uporabo
               elektronskih storitev. Znižuje jih, nikakor ne zvišuje. Res pa je, da potem, ko bodo
               kolegi iz Ministrstva za notranje zadeve objavili elektronske storitve s katerimi
               bodo zadostili zahtevam direktive o storitvah na notranjem trgu, da bodo morali vsi
               poslovni subjekti vložiti nekaj finančnih sredstev in te storitve implementirati v
               svojih poslovnih informacijskih sistemih.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa.</p>
               <p>Izvolite gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Jaz se opravičujem, ampak sedaj prehajamo točno na jedro tistega o čemer jaz
               razmišljam. Mi gremo seveda z neko spremembo, ki v bistvu poceni navzven, da nekdo
               lahko vstopi, ko pa vstopi v to, pa nastanejo stroški. Potem pa nastanejo stroški za
               tiste uporabnike, ki se vključijo v ta proces. In to je neprestano. To tolikokrat
               prehaja, tolikokrat pride do takšnih sprememb, ki so navzven zastonj oziroma celo
               pocenijo, ko pa se to implementira, ko pa mi začnemo, gremo v samo jedro izvajanja,
               potem pa pride do spremembe programske opreme. To je pa potem zadaj. In tukaj so zdaj
               neka podjetja, ki so na to pripravljena in že vedo. Oni že imajo te programe izdelane
               in zdaj bodo oni prišli na trg in oni so v prednosti oziroma oni že imajo in potem
               začnejo tržiti. Potem imamo zdaj izobraževanja na katera moramo mi vse te delavce
               pošiljati in seveda to pride vse strošek na tiste končne izvajalce in to podrži. To
               hočem povedati. Da kadar gremo v neke spremembe, je treba tudi na to paziti. Tako da,
               je treba iti celostno v te spremembe. Mi vemo kaj vse smo z zakoni spremenili, ki so
               od začetka izgledali kot pocenitev oziroma poenostavitev, potem so pa za končne
               uporabnike to prestavljali velik strošek. Hvala lepa. Samo toliko, saj sedaj ne
               mislim tukaj zakomplicirati, ampak na splošno. Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Želite odgovoriti? Ne.</p>
               <p>K besedi se je prijavila tudi gospa Marija Plevčak. Izvolite prosim.</p>
            </sp>
            <sp who="SDT6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Hvala za besedo in lep pozdrav vsem prisotnim!</p>
               <p>Bom čisto kratko vprašanje zastavila. Bilo je že vprašanje varnosti. Pa me zanima ali
               ste na tem področju naredili kakršnokoli raziskavo, da lahko razpolagate s podatkom
               koliko je to varno? Ali je to 100% ali je 90 ali je 95, ker vemo, da tudi v vseh
               stvareh se da zadeve ponarejati, goljufati in če je to možno naprej predvideti
               oziroma analizirati. Kaj vi pričakujete? </p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Izvolite prosim.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Hvala za vprašanje.</p>
               <p>Vidik varnosti v kibernetskem prostoru, v informacijskih sistemih je problem, ki se
               razvija in standardi, ki so mogoče danes dobri, zagotavljanja informacijske varnosti
               čez dve leti ali pa že čez eno leto ne bodo več zadostovali zahtevam varnega
               poslovanja preko interneta v kibernetskem prostoru. Tako da, tukaj je odgovor ta, da
               se standardi, ki jih morajo upoštevati certificirani overitelji, ki jih imamo opisane
               v centralni register overiteljev, oni morajo upoštevati aktualne tehnične standarde,
               ki jih sprejemajo institucije, ki so za to ustanovljene tudi na mednarodnem nivoju.
               Tako da, naši overitelji v skladu z zakonom o elektronskem poslovanju, elektronskem
               podpisu upoštevajo vse te standarde in na našem ministrstvu je izpostavljen tudi
               inšpektorat, inšpektor, ki zelo natančno nadzoruje vse overitelje in tudi prijavne
               službe overiteljev pri izvajanju aktivnosti izdajanja certificiranih digitalnih
               potrdil. Gre za resno nalogo javnega sektorja od katere je odvisno elektronsko
               poslovanje in zaupanje na koncu koncev tako prebivalstva kot tudi poslovnih subjektov
               v elektronske storitve in od tega je odvisna uporaba in na koncu koncev tudi samo
               poslovanje poslovnih subjektov na trgu, kar pomeni, da če imamo zaupanja vredne
               storitve in pa tehnologije, potem to zaupanje bo pomenilo uporabo teh  storitev, če pa zaupanja ne
               bo, te storitve ne bodo imele pozitivne posledice.</p>
               <p>Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa, gospod Turk.</p>
               <p>K besedi se je prijavila še gospa Lejla Hercegovac, izvolite prosim.</p>
            </sp>
            <sp who="SDT6:HercegovacLejla">

               <speaker>MAG. LEJLA HERCEGOVAC (PS PS):</speaker>

               <p>Hvala za besedo, spoštovana predsednica, spoštovani gostje, kolegice in kolegi.</p>
               <p>Jaz vem, da naslednje leto je nujen prenos direktive v Evropski uniji z elektronskim
               podpisom. Moje vprašanje za vas je kaj bi se zgodilo, če to ne bi bilo sprejeto.</p>
               <p>Drugo vprašanje je, ali veste koliko firm res ima elektronsko podporo za elektronski
               podpis in koliko poslovnih subjektov posluje na trgu, trenutno v Sloveniji, z
               elektronskim podpisom. Namreč, zakaj to sprašujem. Mi vemo, varnost elektronskega
               poslovanja, vemo tudi kaj se zgodi, če sem jaz komu všeč ali nisem všeč, usede se
               pred računalnik in napiše e-mail, to gre na Google in ostaja tam 20 ali 10 let,
               čeprav to kar je napisano je popolnoma napačno in ni resnica. Da se to dokaže in
               izbriše, vemo kakšni so postopki. Pravzaprav zelo težki in skoraj nemogoči. Tako, da
               vas sprašujem koliko poslovnih subjektov trenutno v Sloveniji ima podporno opremo za
               poslovanje z elektronskim poslovanjem, koliko pričakujete firm da bi poslovalo na
               trgu Evropske unije in tretje vprašanje kaj bi se zgodilo, če tega ne bi
               sprejeli.</p>
               <p>Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Želite odgovoriti dr. Pečarič.</p>
               <p>Izvolite.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Lahko, bom jaz v prvem delu, v drugem pa kolega.</p>
               <p>Torej, lahko odgovorim kaj bi se zgodilo, če te novele ne bo. Poslovni subjekt, ki bo
               postopal na trgu, bo moral imeti več potrdil namesto enega. To je bistvo te novele.
               Glede ostalih vprašanj pa bo direktor.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Izvolite.</p>
            </sp>
            <sp who="SDT6:TurkMarjan">

               <speaker>MARJAN TURK:</speaker>

               <p>Hvala.</p>
               <p>Elektronsko poslovanje je en ključnih elementov enakopravnega vključevanja poslovnih
               subjektov na t.i. digitalne trge in usmeritev Evropske komisije, ki jo zasleduje že
               več kot 10 let je ustanovitev oziroma vzpostavitev enotnega digitalnega trga v sklopu
               enotnih evropskih prostorov, ki jih zasleduje na celi vrsti področij. Ampak, enotni
               evropski digitalni trg je zelo velik problem zaradi nacionalnih zakonodaj, in vse te
               direktive in spreminjanja zakonodaje od varnosti do novega sistema elektronskih
               identitet, čezmejnega priznavanja elektronskih identitet gredo v smeri, da bo
               olajšano elektronsko poslovanje, tako poslovnih subjektov, kot tudi fizičnih oseb
               preko meja. Se pravi, prekomejno poslovanje. Po naših podatkih, po naših statističnih
               podatkih so načeloma slovenska podjetja informacijsko telekomunikacijsko v zadostni
               meri opremljena za enakopravno vključitev v enotni evropski digitalni trg. Že več kot
               desetletje Gospodarska zbornica Slovenije s svojimi partnerji razvija projekt e-slog,
               ki postavlja standarde elektronskega poslovanja, ki spoštujejo seveda vso področno
               zakonodajo, in tukaj je Slovenija v precej dobri konkurenčni poziciji. Mi smo pri
               obravnavi t.i. EIDAS uredbe na nivoju Evropske unije, Evropske komisije, ko se je
               sprejemala, komunicirali z vso zainteresirano javnostjo, tako certificiranimi
               overitelji, kot tudi poslovnimi subjekti, in v največji možni meri upoštevali njihove
               pripombe in jih poskušali uveljaviti na EU nivoju. Moram reči, da smo bili tukaj
               skoraj v celoti uspešni in smo prepričali tudi druge partnerje po Evropi, da so
               sledili našim pripombam, in EIDAS uredba takšna kot je bila potem sprejeta, upošteva
               slovenske specifike oziroma naše želje. Pri sprejemanju te EIDAS uredbe pa nas je
               vodilo načelo, da tako, kot je bilo že prej rečeno, da kdor prvi pride na trg, kdor
               se prvi znajde v tem elektronskem svetu ima bistveno konkurenčno prednost, zato smo v
               tesnem sodelovanju z Gospodarsko zbornico Slovenije in ostalimi akterji vseskozi v
               kontaktih in poskušamo s kolegi, tudi iz drugih resorjev pripraviti slovensko
               industrijo na pravočasen vstop na  enotni evropski digitalni trg.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Izvolite, gospa Hercegovac.</p>
            </sp>
            <sp who="SDT6:HercegovacLejla">

               <speaker>MAG. LEJLA HERCEGOVAC (PS PS):</speaker>

               <p>Hvala lepa za odgovore. Ampak, prosim če mi naštejete vsaj tri točke v katerih so
               upoštevane želje Slovenije v prostoru Evropske unije.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Izvolite, gospod Turk.</p>
            </sp>
            <sp who="SDT6:TurkMarjan">

               <speaker>MARJAN TURK:</speaker>

               <p>Hvala.</p>
               <p>Teh informacij trenutno s sabo nima. Stališče je bilo že predstavljeno, mislim, na
               odboru EIDAS, stališče države o EIDAS direktivi. Imeli smo na začetku vložen
               preučitveni pridržek na nivoju Vlade, in tekom pogajanj, tekom procesa sprejemanja te
               uredbe smo potem uspeli z našimi pripombami in s tem proučitvenim zadržkom potem
               nismo prišli v Državni zbor in smo ga z novim stališčem umaknili. Tako, da nimam zdaj
               zelo konkretnih podatkov kje smo uspeli, ampak ne vem, če, lahko jih naknadno
               pošljemo, ampak naše stališče oziroma stališče vlade je bilo potem, da s preučitvenim
               pridržkom ne bi šli v Državni zbor. Tako, da tam smo dosegli vse, praktično vse naše
               cilje, ki smo jih imeli tekom sprejemanja te uredbe.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa.</p>
               <p>Želi še kdo razpravljati k 1. točki. Zaključujem razpravo in odpiram razpravo o 2.
               členu. Želi kdo razpravljati? Če ne, zaključujem razpravo.</p>
               <p>Odpiram razpravo o 3. členu, želi kdo razpravljati. Zaključujem razpravo.</p>
               <p>Odpiram razpravo o 4. členu, želi kdo razpravljati. Tudi ne. Zaključujem
               razpravo.</p>
               <p>Odpiram razpravo o 5. členu, želi kdo razpravljati. Zaključujem razpravo.</p>
               <p>Dajem na glasovanje še vse člene skupaj. Glasujemo, se opravičujem. Glasujemo. Se
               opravičujem, nekaj je bilo pač narobe.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da so vsi členi sprejeti.</p>
               <p>Če ni bilo sprejetih amandmajev na odboru, je k predlogu zakona na matičnem delovnem
               telesu niso bili sprejeti amandmaji. Odbor za izobraževanje, znanost, šport in
               mladino Državnemu zboru predlaga, da predlog zakona o spremembah in dopolnitvi zakona
               o elektronskem poslovanju in elektronskem podpisu, skrajšani postopek sprejme v
               predloženem besedilu. Določiti moramo še poročevalca na seji Državnega zbora, to
               predlagam, da sem jaz, kot predsednica.</p>
               <p>S tem zaključujem drugo obravnavo predloga zakona o spremembah in dopolnitvi zakona o
               elektronskem poslovanju in elektronskem podpisu, skrajšani postopek, na matičnem
               delovnem telesu.</p>
               <p>Zdaj smo pri <title>2. TOČKI DNEVNEGA REDA,</title> to je <title>PREDLOG ZAKONA O SPREMEMBAH IN DOPOLNITVI ZAKONA O ŠOLSKI PREHRANI,</title>
               skrajšani postopek.</p>
               <p>V zvezi s to točko ste prejeli naslednje gradivo, ki je objavljeno na spletni strani
               Državnega zbora.</p>
               <p>Predlog zakona, ki je objavljen v Poročevalcu z dne 25. 4. 2014, mnenje
               Zakonodajno-pravne službe z dne 20. 5. 2014, mnenje Komisije Državnega sveta za
               kulturo, znanost, šolstvo in šport z dne 23. 5. 2014.</p>
               <p>K tej točki dnevnega reda sem vabila Ministrstvo za izobraževanje, znanost in šport,
               Državni svet in Zakonodajno-pravno službo.</p>
               <p>Odbor bo predlog zakona obravnaval na podlagi 126. člena Poslovnika. Rok za vlaganje
               amandmajev se je iztekel v četrtek, 29. 5. 2014. V poslovniškem roku pa so amandmaje
               vložili: Poslanska skupina SD k 6., 7. in 8. členu,  Poslanska skupina SDS k 7. členu. Odboru predlagam,
               da po končanem glasovanju o amandmajih v skladu s tretjo alinejo prvega odstavka 128.
               člena poslovnika glasuje o vseh členih skupaj. Ali kdo temu nasprotuje? <stage>(Ne.)</stage></p>
               <p>Pričenjam <title>drugo obravnavo</title> predloga zakona, v kateri bomo opravili razpravo
               in glasovanje o posameznih členih predloga zakona.</p>
               <p>Želi predlagatelj predloga zakona podati dopolnitev obrazložitve k členom
               predloženega zakona? Izvolite.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Hvala lepa še enkrat.</p>
               <p>Zakon o uveljavljanju pravic iz javnih sredstev je bil sprejet v letu 2010. Po tem
               obdobju do danes je bil sprejet Zakon o uravnoteženju javnih financ, Zakon o šolski
               prehrani in vsi so se nanašali na subvencioniranje šolske prehrane. Tretja novela
               Zakona o uveljavljanju pravic iz javnih sredstev, torej tako imenovani ZUPJS, je
               celotno vsebino subvencioniranja šolske prehrane prenesla iz Zakona o šolski prehrani
               v ta zakon, zaradi tega, ker gre za pravico iz javnih sredstev in ker je bil takratni
               namen, da se vse pravice iz javnih sredstev nekako osredotočijo v en center. Torej,
               te določbe Zakona o uveljavljanju pravic iz javnih sredstev, ki se nanašajo na
               subvencioniranje šolske prehrane, se bodo uveljavile s 1. septembrom letos. In zaradi
               tega tudi poskušamo z novelo Zakona o šolski prehrani uskladiti posamezne določbe s
               tem Zakonom o uveljavljanju pravic iz javnih sredstev. Zato v predlaganem zakonu
               ohranjamo zakonsko materijo, ki ni bila prenesena v Zakon o uveljavljanju pravic iz
               javnih sredstev. Tisto, kjer se vsebina podvaja, se torej s to novelo črta. Spreminja
               se tudi določbo zakona, ki se nanaša na evidence, torej, katere evidence oziroma
               vsebino morajo šole voditi v zvezi s šolsko prehrano. Specifika šolske prehrane je v
               tem, da so šole tiste, ki imajo podatke o dnevni prisotnosti otrok, o prijavljenih
               otrocih na šolsko prehrano, in zaradi poskuša zakon tudi šolam dati to možnost, da so
               one tiste, ki vodijo ustrezne postopke z morebitnimi vračili neupravičeno prejetih
               subvencij za šolsko prehrano.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala, dr. Pečarič.</p>
               <p>Želi besedo predstavnica Zakonodajno-pravne službe Mira Palhartinger? Izvolite.</p>
            </sp>
            <sp who="SDT6:PalhartingerMiroslava">

               <speaker>MIROSLAVA PALHARTINGER:</speaker>

               <p>Hvala lepa ponovno.</p>
               <p>Naša služba je z vidika svojih poslovniško določenih nalog pripravila pisno mnenje. V
               njem se je osredotočila na dva člena, to sta 7. in 8. člen.</p>
               <p>Kar zadeva 7. člen in predlagano določbo novega 18.a člena zakona, smo opozorili na
               odmik od sistemske ureditve po že navedenem Zakonu o uveljavljanju pravic iz javnih
               sredstev, ki je izhajal iz izhodišča, da naj bi se zagotovilo enotno uveljavljanje
               pravic iz javnih sredstev, zagotovilo ekonomičnost postopkov, kar pomeni, da ti
               potekajo na enem mestu, da poteka en postopek, da se odloča z eno odločbo. Kar zadeva
               predlagano besedilo, ki je umeščeno v predlog zakona, smo opozorili na skopo
               obrazložitev in tudi iz tega izhajajoče nekatere pomisleke ustavnopravne narave, ki
               so bili povezani predvsem z načelom enakosti, z načelom legalitete in varstvom
               osebnih podatkov. Vsi ti pomisleki so bili v prvi vrsti naravnani predvsem na
               institut odpisa dolga, ki pa je v bistvu v predlaganem amandmaju, ki ga je vložila
               Poslanska skupina Socialnih demokratov, opuščen. V mnenju smo opozorili tudi na
               nekoliko nejasne izvedbene vidike in na nejasno oblikovan zapis te določbe.
               Ugotavljamo, da je v predlaganem amandmaju, že navedenem, ta vidik upoštevan in je
               besedilo v smislu jasnosti izboljšano.</p>
               <p>Kar zadeva 8. člen, pa smo opozorili, da je zaradi zamika uporabe zakona treba
               določiti  tudi v času
               tega vmesnega obdobja, prehodnega obdobja, uporabo dosedanje zakonske ureditve, sicer
               bi brez take določbe namreč lahko govorili o pravni praznini v tem času. Hvala
               lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala vam.</p>
               <p>Želi besedo predstavnik Državnega sveta dr. Zoran Božič? Izvolite.</p>
            </sp>
            <sp who="SDT6:BožičZoran">

               <speaker>DR. ZORAN BOŽIČ:</speaker>

               <p>Hvala lepa, gospa predsednica.</p>
               <p>Komisija je obravnavala predlagane spremembe in podpira ureditev subvencioniranja
               šolske prehrane, še zlasti zaradi neugodnih socialnih razmer, zaradi katerih je pri
               družinah s šolajočimi otroki, še zlasti če jih je več, zelo pomembno, da je ta šolska
               prehrana subvencionirana v določeni meri.</p>
               <p>Komisija opozarja, da je treba postopke v zvezi z dodeljevanjem te pravice in z
               nadzorom glede tega dodeljevanja na nek način poenostaviti. Se pa pridružuje
               vprašanju, ki ga je izpostavila Zakonodajno-pravna služba Državnega zbora, ki
               opozarja na nesistemskost predlagane rešitve. Namreč, zlasti na to, da je prišlo do
               spremembe glede vračil preplačanih subvencij in za prenos pristojnosti od centrov za
               socialno delo na šole, kar se Zakonodajno-pravni službi zdelo nesistemsko, ker tisti,
               ki dodeli pravico, potem ne uveljavlja tudi pravice do teh vračil. Toliko. Hvala
               lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala vam.</p>
               <p>Prehajamo na razpravo in glasovanje o posameznih členih predloga zakona.</p>
               <p>Odpiram razpravo o 1. členu. Želi kdo razpravljati? Gospod Kavtičnik? <stage>(Ne.)</stage> Izvolite,
               prosim, ja.</p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo, spoštovana predsednica. Spoštovani predstavniki Vlade, kolegice
               in kolegi!</p>
               <p>V Slovenski demokratski stranki zagotovo ne bomo nasprotovali spremembam Zakona o
               šolski prehrani. Dejansko gre, kot je že državni sekretar povedal, za usklajevanje
               zakonodaje na področju izobraževanja z zakonodajo na področju dela in sociale oziroma
               Zakona o uveljavljanju pravic iz javnih sredstev. Zato je to dejansko treba urediti
               in tega se zelo dobro zavedamo.</p>
               <p>Pripravili smo amandma k 7. členu, kot je že predsednica povedala, pa bi o tem
               amandmaju malce kasneje.</p>
               <p>Bi pa vendar, ko smo zdaj ravno pri 1. členu, želela na kratko spregovoriti o tem, da
               po mojem mnenju niti ta zakon pa mogoče še kakšen drug, žal, docela in dokončno ne bo
               rešil problema plačilne nediscipline, ki je v šolah, tako osnovnih in srednjih, vedno
               večja, vsaj po pogovoru z nekaterimi ravnatelji je ta problem večji, kot je bil v
               preteklosti. Tudi ne bomo verjetno rešili problema lačnih otrok. Leta 2012 se spomnim
               velikih polemik in pogovorov o tem tudi tu v parlamentu, v parlamentarni dvorani,
               danes pa se nekako poskuša ustvarjati vtis, da lačnih otrok ni več, s čimer se
               nikakor ne morem strinjati. Če gremo malo po terenu, zelo hitro lahko ugotovimo, da
               je situacija v Sloveniji precej slabša, kot je bila leta 2012. O tem pričajo tudi
               podatki centrov za socialno delo, tudi podatki Rdečega križa, Karitasa in teh
               humanitarnih organizacij, kamor se dejansko zatekajo mnogi po različne pakete, po
               pomoč za plačevanje položnic in tako naprej. Pa ne mislim zdaj tu problematizirati
               tega, ker ni danes tukaj mesto, pa vendar, glede na to, da imamo tu predstavnike
               Vlade, bi vseeno želela vprašati, ali držijo podatki – nimam teh podatkov, zato tudi
               sprašujem -, da tudi te subvencije za prehrano niso izkoriščene v celoti. Ker če je
               temu res tako, potem bi lahko bil to tudi znak, da si nekateri starši ne morejo
               privoščiti niti tistega doplačila od zneska subvencije pa do polne cene. Mogoče to v
               osnovni šoli ni tako velik problem, v srednjih šolah, kjer pa so cene malic višje kot
               v osnovnih šolah, pa če ima družina dva, tri šolajoče srednješolce, pa bi znal biti
               to tudi problem. Ne vem, nimam tega podatka, zato tudi sprašujem.</p>
               <p>Umestno je tudi vprašanje, ki je v tem trenutku tudi aktualno, glede na to, kaj se
               dogaja pri subvencijah za šolske oziroma dijaške in študentske prevoze oziroma
               vozovnice. Vemo, da so včeraj potekale demonstracije v Ljubljani, da je problem
               nastal ob tem, ko minister Omerzel ni zagotovil zadostnih sredstev za pokrivanje
               subvencij šolskih prevozov. Vlada je sicer potem čez noč našla teh nekaj milijonov,
                   rešila problem za
               dva meseca, ampak vprašanje, kaj se bo zgodilo z začetkom šolskega leta 2014/2015,
               ker s tem ni rešeno. In se mi ne zdi prav, zdi se mi nedopustno, da se te zadeve,
               četudi je Vlada v odhajanju, ne uredi do konca leta 2014. In da se potem zamahne z
               roko, češ, saj se bo s tem ukvarjala naslednja vlada.</p>
               <p>Zato tudi sprašujem pristojne predstavnike Vlade, ali je v proračunu za 2014 za
               subvencioniranje šolske prehrane zagotovljenih dovolj sredstev. Toliko zaenkrat.
               Hvala lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala vam.</p>
               <p>Želite odgovoriti, dr. Pečarič? Izvolite.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>V proračunu je zagotovljenih dovolj sredstev, 30 milijonov 600 tisoč evrov.</p>
               <p>Kar se tiče odstotka dijakov, ki prejemajo subvencije, je v osnovnih šolah ta
               odstotek skoraj 99%, 98,9, medtem ko je v srednjih šolah na malico prijavljenih 64,2%
               dijakov. Tako da v srednjih šolah je dejansko nekaj še neizkoriščenega in bi se dalo
               kaj na tem področju še dodatno postoriti, s tem se strinjamo. Je pa seveda res, da na
               tem mestu s to novelo, tako kot ste rekli, zgolj usklajujemo določbe.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala za pojasnilo.</p>
               <p>K razpravi se je prijavil gospod Kavtičnik.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Hvala lepa.</p>
               <p>V Poslanski skupini Pozitivne Slovenije bomo podprli ta predlog sprememb zakona. Ta
               delno izboljšuje stanje, ki je. Pridružujem se kolegici Pučnik, ki je dejala, da je
               to problem, ki ni od danes, je že dlje časa in tega problema bi se morali lotiti
               celoviteje. Sam se lahko tudi malo posujem s pepelom, kajti bil sem v koaliciji in se
               takrat nisem toliko vključil, da bi predlagal tak zakon, ki bi vsaj v osnovni šoli
               otrokom zagotavljal brezplačno malico. Kajti mislim, da vse te evidence, ki jih
               imamo, in vsi ti pritiski na starše, ki ne morejo plačati oziroma ne plačujejo,
               neplačnike, kjer se potem nikakor ne more izterjati teh dolgov, so bistveno večja
               obremenitev, kot pa bi lahko našli z ustrezno rešitvijo. Poglejte, vsi starši, večina
               staršev, dobiva otroški dodatek, tisti v 6., 7. plačnem razredu ne, drugi pa
               dobivajo. In če dobivajo otroški dodatek, bi se lahko dogovorili, da gre del tega
               dodatka za šolsko prehrano. Sami vemo, da imajo nekateri otroci 100% financirano,
               večinoma pa od 80 centov 50 centov da država zraven; pa me boste popravil, če se je
               zdaj kakorkoli spremenilo vmes. To pomeni, večinoma vsi dobijo. Potem morajo šole
               voditi takšne in drugačne evidence. Sedaj so evidence na ministrstvu, drugič na
               centrih za socialno delo, potem šole in tako naprej. Poslušajte, to bi lahko tako
               poenostavili, zadeve bi rešili z enim zamahom. Šole ne bi imele nobenih težav, otroci
               – vodili bi samo evidenco tistih, ki se odjavijo. Samo tistih, ki se odjavijo. In
               zadeva bi bila enostavno rešena, če bi seveda pri tem povprašali tiste, ki se s tem
               ukvarjajo. Mislim, da bi pri tem morale sodelovati šole s strokovnjaki oziroma
               strokovnimi delavci, ki urejajo šolsko prehrano na šolah. Če bi z njimi sodelovali in
               socialnimi delavci na šoli, bi zadeva bila rešena. Veste, ko se malo odmakneš, ko
               prideš v politiko, se malo odmakneš tudi od realnosti. In se mi je to zgodilo – na to
               nisem opozoril tisti trenutek, ko smo prvič obravnavali to zadevo v koaliciji. Pa
               vedno je bolje enkrat kot nikoli. To pomeni, da je resnično treba razmišljati v tej
               smeri. Kajti, veste kaj, vračila, tisti, ki niso plačali, ne bodo plačali, in res
               lahko tako rečem, kar pod nosom se obrišimo, no. Vam povem, kot ravnatelj nisem
                  nikoli posegal, da
               bi šel do tistih staršev z nekimi opomini ali ne vem kako pritiskal na družine, ki
               niso mogle plačevati takrat, ko bi morale plačati, kaj šele potem, da bodo vračale.
               Ne bodo vračale. In vam povem, toliko socialne note je v vseh, pri ravnateljih,
               učiteljih in strokovnih delavcih na šoli, da se tega v večini primerov ne
               poslužujejo. Tiste, ki pa se, pa potem glava boli. Ker je toliko dela, toliko neke
               energije in ne nazadnje toliko takšnih žalostnih primerov, ki se dogajajo, da na
               koncu zamahneš z roko in rečeš, zakaj sem se tega sploh šel. Tako da vam povem, s tem
               bi bistveno zadevo rešili, poenostavili in naredili bistveno manj problemov.</p>
               <p>Kar se tiče lačnih otrok. Moram reči, da v šoli je teh zelo, zelo malo ali skoraj
               nič. Lahko so lačni tisti, veste, ki so kdaj malo izbirčni, da kdaj ne želijo jesti,
               da zaradi takšnih in drugačnih vzrokov ne malicajo. Drugače pa v šoli, vam povem,
               imajo vsi malico, velikokrat lahko dobijo še dodatno, <q>»repete«</q>. Tisti, ki so lačni,
               lahko po kosilo, čeprav ne kosijo, gredo v kuhinjo in dobijo hrano. Šole so tako
               organizirane, vsaj v večini, vam povem za 90, 95%, ne morem za vse dati roke v ogenj.
               Kruh, jabolko oziroma sadje lahko vedno dobijo. Tako da lačni otroci so – pridejo v
               šolo, veste, tisti, ki ne zajtrkujejo, in potem doma zvečer, ko jim starši ne morejo
               dati tistega obroka. Tako da v šoli sami tega ni, kar se tiče malice. Pa spet, da ne
               bi zašel v neke druge zgodbe, to bi lahko poenostavili na tak način. Resnično, dajte
               razmišljati, dajmo vsi razmišljati v tej smeri. V srednji šoli je bilo že več takšnih
               in drugačnih poskusov, vendar z dijaki in študenti so pa druge težave, oni radi grejo
               v skupini in radi grejo ven iz prostora, v katerem se izobražujejo cel dan, in oni
               radi tam jejo. Zato se dogaja. Eni grejo zraven skupine, pa nimajo denarja, pa rečejo
               - poznam veliko takšnih, ker jim je nerodno reči, da nimajo denarja – ja, ne, danes
               pa ne bom jedel. In tisti so lačni. Ampak grejo s skupino, oni grejo s kolegi.
               Mislim, da rešitve so dobre, lahko pa naredimo še kaj več.</p>
               <p>Če pa sem že pri besedi, bi pa dejal, bolj kot na prehrano – je pomembna, ampak tu je
               dobro rešena – bi opozoril na programe. Programi morajo biti brezplačni. Mi govorimo
               o brezplačni šoli, pa vemo, da morajo starši plačevati šole v naravi, ekskurzije,
               naravoslovne dneve in vse to, in to so programi, to so tisti, ki usposabljajo otroke
               za danes. In za te bi morali narediti, da so brezplačni. Mi govorimo o nekem
               nadstandardu. Oprostite, v 21. stoletju to ni več nadstandard – da lahko otrok v
               obveznem šolskem izobraževanju gre enkrat v 9 letih v Cankarjev dom, v Opero, v ne
               vem kakšno kulturno ustanovo, to je normalno, to je pogoj, to bi moralo biti v
               programu! Ne pa da je to pogojeno s plačilom. In vam povem, 30% otrok ne gre, pa sem
               malo povedal. To pa je problem in tega problema se je treba lotiti. Na to smo
               opozorili<gap n="…"/> Pa nočem, ne bi rad političnih točk. Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala, gospod Kavtičnik.</p>
               <p>Replicirati želi gospa Pučnik.</p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo še enkrat. Čisto na kratko. Če sem se mogoče prej narobe
               izrazila, pa saj si, kolega Kavtičnik, v bistvu že sam sebi odgovoril. Nisem imela v
               mislih lačnih otrok v šolah, ker se zelo dobro zavedam, da v šolah je poskrbljeno za
               obroke, lahko vzamejo kruh, lahko vzamejo jabolka, tudi tisto, kar ostane, se jim
               razdeli. Ampak točno to, kar je potem kolega Kavtičnik ugotovil, otroci so lačni
               zjutraj, ko gredo od doma, in lačni so zvečer. In to sem želela poudariti, da če je
               en otrok lačen v Sloveniji, je to alarm za nas vse. O tem sem želela spregovoriti,
               zato sem tudi odprla to debato. Ker je problem dejansko v tem, da tisti, ki so lačni,
               pomeni, da doma nimajo sredstev, da bi šli v trgovino, da bi kupili hrano, kar
               pomeni, da tudi nimajo sredstev, da bi plačevali  položnice, zato sem odprla to plačilno nedisciplino, ki je
               pač povezana s stisko ljudi. Hvala lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala vam. Želi morda<gap n="…"/> Gospod Kurnjek.</p>
            </sp>
            <sp who="SDT6:KurnjekBranko">

               <speaker>BRANKO KURNJEK (PS DL):</speaker>

               <p>Hvala. To, kar je kolegica Pučnikova govorila drži, ampak s tem zakonom danes tega ne
               spreminjamo. V Državljanski listi bomo podprli tiste amandmaje, ki sledijo mnenju
               Zakonodajno-pravne službe in pač zakon izboljšujejo in bomo seveda tudi podprli
               predlog zakona v celoti. Bi pa želel na tem mestu opozoriti na eno anomalijo, ki
               obstaja v našem sistemu. Namreč, če primerjamo šolsko in študentsko prehrano, pri
               študentski prehrani imajo vsi študenti enako subvencionirajo prehrano, ne glede na
               finančni položaj, na cenzuse, ki obstajajo. Kar se tiče pa šolo obvezne otroke pa
               temu ni tako. To je neka anomalija, na katero bo treba v naslednjem obdobju dati malo
               več pozornosti, pa s tem ne želim reči sedaj, da študentje do tega niso upravičeni,
               ravno obratno. Moramo razmišljati, da seveda najprej tisti, ki so v odraščajoči dobi
               pridejo do take pravice, ker konec koncev, saj vsi vemo, tako razslojevanje tudi na
               nivoju finančnega položaja, ki ga pravzaprav družba tudi sili med otroke lahko
               povzroča še dodatna razslojevanja. Jaz tukaj apeliram, da tisti, ki boste v bodoče
               delali na tem področju, da najprej poskrbite ustrezno tudi za to, da bodo izenačeni
               vsi, tako učenci kakor posledično tudi dijaki, do enake subvencije pri prehrani, ne
               glede na finančen položaj. Jaz mislim, da vseeno ne govorimo o tako visokih stroških,
               da se tega država ne bi mogla privoščiti. Hvala lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa. Gospa Hercegovac.</p>
            </sp>
            <sp who="SDT6:HercegovacLejla">

               <speaker>MAG. LEJLA HERCEGOVAC (PS PS):</speaker>

               <p>Hvala lepa za besedo. Kratka bom. Vesela sem spremembe zakona o šolski prehrani. Dalo
               bi se še kaj postoriti. Pozdravljam vsa pozitivna mnenja o tem zakonu. Pozdravljam
               tudi Vlado, da se je odločila za te spremembe in si želim družbo, ki bi omogočala
               vsem otrokom, od 0 do 24 let brezplačno prehrano, ker s tem bi pokazali, da res
               mislimo od enega leta in naprej na človeka.</p>
               <p>Če samo primerjam, da en predsednik sveta ali direktor banke ima toliko plače in da
               se vedno pogovarjamo za otroke karkoli drugega je to res nesmisel. Zakaj to govorim?
               Zato, ker v delu dolga leta z otroci ugotavljam, da zelo veliko govorimo o otrocih.
               Ko pa je treba dejansko kaj postoriti vedno odrasli postorijo najprej zase. Če
               pogledate banke, če pogledate druge ustanove vidite, da so perfektni. Če pa je treba
               vrtec ali šolo je vedno problem. Zakaj? Zato, ker tisti, ki so na mestih takih
               ustanov pozabijo na majhnega otroka, ker so njegovi otroci že veliki in tega ne
               potrebujejo. Jaz pozdravljam vsako družbo, ki vsak korak naredi za mladega človeka od
               prehrane, šolanja, pa do stanovanja, ker to je tisto, kar potrebujemo v družbi.
               Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala. Gospa Plevčak.</p>
            </sp>
            <sp who="SDT6:PlevčakMarija">

               <speaker>MARIJA PLEVČAK (PS DeSUS):</speaker>

               <p>Hvala za besedo. Tudi v naši poslanski skupini Demokratične stranke upokojencev bomo
               podprli zakon in pa tudi mnenje Zakonodajno-pravne službe oziroma pripombe, ki so jih
               dali. Mislim pa, da bi bilo nujno potrebno stvari poenostaviti pri teh evidencah. Mi
               znamo zakomplicirati, nekaj ima center za socialno, nekaj ima šola in tako naprej. Tu
               se ne prekrivajo, da se določa pa evidentira na enem mestu in tako naprej. Tu se mi
               zdi, da je nujno. Kajti, znano je, da mi znamo stvari zelo zakomplicirati in potem
               rabimo cel kup tega administrativnega osebja, evidenc in tako naprej.</p>
               <p>Ko govorimo o lačnih otrocih. Jaz sem v naši občini preverila  to. Župan mi je lepo povedal, da je to stvar
               občine v sodelovanju z ravnateljem, da nadzirajo kdo je, spremljajo probleme, ki se
               pojavljajo, in da jih sproti tudi rešujejo in da v osnovni šoli ni nikogar, ki bi bil
               lačen. Imam občutek, da je včasih ta lakota v šolah malo prenapihnjena. Verjamem pa,
               da so otroci lačni doma, da so lačni preko vikenda, ko nimajo kruha mogoče ali kruh
               še, ostalih stvari pa ne. Tukaj pa bo treba, da bo naša socialna služba pa naredila
               kakšen korak naprej.</p>
               <p>Vsekakor bomo predlog podprli in upamo, da se bo stanje izboljšalo. Verjamem pa, da
               je težko glede na našo finančno situacijo, rešiti vse probleme lačnih otrok. To pa je
               res.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala. K besedi se je prijavil še gospod Smodiš.</p>
            </sp>
            <sp who="SDT6:SmodišBranko">

               <speaker>BRANKO SMODIŠ (PS SD):</speaker>

               <p>Hvala za besedo, gospa predsednica. Spoštovani vsi prisotni. Dober dan. Socialni
               demokrati bomo podprli predlog zakona. Bi pa tukaj opozoril na določene stvari.
               Plačilna nedisciplina. Nedolgo nazaj sem poslušal po radiu, ravnatelji so tudi rekli,
               ni toliko problem v tistih, ki težko plačajo, ker plačajo, ampak problem nastaja pri
               tistih, ki bi lahko plačali, pa ne plačajo. To je bilo nekajkrat omenjeno. Moram tudi
               reči, v prejšnji službi sem imel tudi te, kako bi rekel, sem na tem delal v srednjih
               šolah in vem kako je, pa če se ravnatelji dobro zavzamejo za to ni problem kdo mora
               dobiti subvencionirano, ali da ne bi bil kdo lačen. Tako se s predhodnico strinjam,
               da v šolah ni lačnih otrok, ker dobijo in tudi ni bil nikdar problem.</p>
               <p>Drugo kar je, reči moram Socialni demokrati smo pri enem zakonu, kjer sem sedaj
               poslušal od nekaterih že malo predvolilne nastope kaj bi bilo vse zastonj. Socialni
               demokrati nismo podprli zlatega fiskalnega pravila, ker to je tudi eden od vzrokov.
               Na žalost na koncu moram reči, ta finančna kriza, ki so jo povzročili finančniki po
               celem svetu je, na žalost, doletela, najbolj pa udarila po naših otrocih. Tu bo treba
               veliko narediti. Strinjam se, v osnovnih in srednjih šolah bi morala biti malica
               zastonj za otroke. Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala. K besedi se je prijavila gospa Novakova.</p>
            </sp>
            <sp who="SDT6:NovakLjudmila">

               <speaker>LJUDMILA NOVAK (PS NSi):</speaker>

               <p>Hvala za besedo. Prej smo že ugotovili, da pravzaprav ta zakon oziroma te spremembe
               ne rešujejo teh problemov, ki smo jih mi sedaj tu odprli. Čeprav je pa tematika vedno
               zanimiva za razpravo. In vsi bi se morali zavedati, takrat ko smo v vladi in takrat
               ko smo v opoziciji, da imamo enake kriterije in enaka merila, ne da takrat, ko smo v
               opoziciji govorimo, kako so otroci lačni, ko pa smo v vladi pa to zlahka spregledamo.
               Mislim, da je ta celovita ureditev te problematike lahko tema naslednjega mandata,
               kjer se bomo vsi za to zavzeli, da otroci ne bodo lačni. Menim, da bi tista osnovna
               malica, tako kot dobimo delavci plačano malici, da bi morala biti za vse otroke v
               tistem osnovnem smislu. Kajti, starši, ki imajo večje prihodne tudi ne nazadnje
               dajejo večje prispevke za državo, plačujejo večje davke. Mi smo ta sistem res
               zakomplicirali do konca. In se tudi sprašujem, ko govorimo tu o odpisu tistim, ki ne
               bodo plačali. Ja, čigavo breme pa bo potem? Ali bo to breme šole? Ali občine oziroma
               na čigavo breme pa gre potem to? Hkrati pa se moramo tudi zavedati, da si lahko
               privoščimo toliko, kolikor pač zmoremo. In na tem področju smo zagotovo med bolj
               naprednimi državami, ker če primerjamo Italijo, Nemčijo in še marsikatero bolj bogato
               državo, si otroci nosijo malico s seboj v šolo. Seveda jaz podpiram, da smo na tem
               področju socialni, ker se zavzemam za to, da otroci ne bi bili lačni, da bi pomagali
               družinam. vendar res ne komplicirajmo preveč. Tudi s šolskimi kuhinjami smo do konca
               zakomplicirali. Nekje hrano vozijo od ne vem kod vse, kupujejo, ne vem,  sem slišala zadnjič,
               egipčanski krompir, nekaj metrov stran imajo kmetje dober domač slovenski krompir.
               Tukaj naredimo vse, da bo bolj logično, da bo to bolj racionalno in pa v duhu
               podpiranja domačih proizvajalcev, domačih kmetov ne pa, da z nekimi poceni razpisi
               oziroma izbirami potem stvari zakompliciramo in pljuvamo v lastno skledo. Torej mi
               bomo te spremembe podprli, ker so pač potrebne, menim pa, da naslednji sklic
               parlamenta, naslednja Vlada mora to področje urediti bolj racionalno, logično in
               tako, da bo res v dobro otrok.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala lepa.</p>
               <p>Želi še kdo? Gospod Kavtičnik, izvolite.</p>
            </sp>
            <sp who="SDT6:KavtičnikJožef">

               <speaker>JOŽEF KAVTIČNIK (PS PS):</speaker>

               <p>Jaz bi samo, da ne bi v kriv veter šlo, da ne bi tako ostalo. To so subjektivne
               ocene, če rečemo, da tisti starši, ki lahko plačajo pa ne plačajo. Mi ne vemo in
               nihče v šoli ne more vedeti kdo lahko in kdo ne more. Pridejo družine v tako krizo,
               jaz sem poznal dobro stoječe podjetnike, ko niso dobili dva, tri mesece plačil in
               navzven so izgledali kot da so to dobro situirana in dobro stoječa družina, pa temu
               ni bilo tako. Tako da, teh subjektivnih ocen se jaz ne bi posluževal. Ljudje, ki ne
               morejo, ki ne plačajo, so verjetno v stiski, se pa zgodi, da je kdaj kakšna položnica
               se pozabi plačati za kakšen dan, ampak tukaj ne delamo teh problemov. Tako, da še
               vedno stojim na tem. V osnovni šoli bi se dalo organizirati tako, da bi poenostavili
               vse te evidence in nas ne bi nič več stalo kot stane, če bi imeli otroci, vsi otroci
               brezplačno malico, kajti z vsemi temi dodatki, ki jih imajo, raznimi subvencijami bi
               pokrili s tistim delom, seveda govorim po otroškem dodatku, da bi tisti del, ki ga
               družine dobivajo kot otroški dodatek samo za prehrano šel v direktno za šole. Ampak
               to bi se dalo narediti, to je drug sistem, bi se dal narediti 100%. Seveda bodo
               rekli, na posameznih ministrstvih, da je to težko. Seveda je težko, ampak vsak ne
               more to delati, zato pa je na tistih mestih tak človek, ki to lahko naredi. Jaz sem
               prepričan, v sodelovanju z Ministrstvom za delo, družino in socialne zadeve z
               Ministrstvom za šolstvo oziroma za izobraževanje, bi se to dalo narediti. Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala.</p>
               <p>Želi še kdo razpravljati? Izvolite dr. Pečarič.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Hvala za vsa mnenja, ki ste jih podali. Pravzaprav bi se lahko z vsemi seveda
               strinjal, tako kot je bilo opozorjeno na študente, na študentsko prehrano, potem bi
               se pravzaprav morali zgledovati po vsej vertikali navzdol. Torej tudi za dijake in
               srednješolce bi morala biti ta prehrana brezplačna, še posebej v osnovnih šolah, ko
               imamo obvezno osnovno šolo po vseh in pa glede na vse torej nacionalne programe in
               resolucije, ki govorijo o javnem šolstvu in pa seveda tudi kar se tiče ne samo
               prehrane, pač pa tudi programov, seveda. Nekoliko je ironično, če smem tako reči, da
               morajo dijaki ali pa osnovnošolci plačevati zato, da gredo lahko Cankarjev dom
               obiskati enkrat na dve leti. Se strinjam. Tako da, verjame, da gre za zalogaj, ampak
               seveda <stage>/nerazumljivo/</stage> je še, sem prepričan, tako da na tem delu nas delo še čaka. Je
               pa res, da torej ta novela zgolj usklajuje tisto kar je bilo že sprejeto in to je
               to.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala za pojasnilo.</p>
               <p>Zaključujem razpravo in odpiram razpravo o 2. členu. Želi kdo razpravljati? Nihče.
               Zaključujem razpravo.</p>
               <p>Odpiram razpravo o 3. členu. Želi kdo razpravljati? Zaključujem razpravo.</p>
               <p>Odpiram razpravo o 4. členu. Želi kdo razpravljati? Zaključujem razpravo.</p>
               <p>Odpiram razpravo o 5. členu. Želi kdo razpravljati? Nihče. Odpiram razpravo o 6.
               členu. Želi kdo razpravljati o vloženem amandmaju poslanske skupine SD? Ne.
               Zaključujem razpravo in dajem na glasovanje amandma k 6. členu. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.  Odpiram razpravo o 7. členu. Pri tem členu sta bila vložena dva
               amandmaja in sicer s strani poslanskih skupin SDS in SD. Želi kdo razpravljati o
               vloženih amandmajih? Izvolite gospa Pučnik.</p>
            </sp>
            <sp who="SDT6:PučnikMateja">

               <speaker>MATEJA PUČNIK (PS SDS):</speaker>

               <p>Hvala lepa za besedo. Hvala predsednica.</p>
               <p>Kot sem že prej omenila, smo v Poslanski skupini Slovenske demokratske stranke k temu
               7. členu vložili amandma s katerim želimo doseči, da se ta člen črta. Namreč že
               predstavnica Zakonodajno-pravne službe je povedala, da se s tem členom šolam omogoča
               zahtevati vračilo neopravičeno sprejete subvencije in se bi zagotovila podlaga, da
               odloči o odpisu dolga, o čemer smo že par minut nazaj tudi govorili. Sedaj po Zakonu
               o uveljavljanju pravic iz javnih sredstev je za to pooblaščen center za socialno
               delo, in če govorimo o tem, da bi želeli imeti enotne evidence na enem mestu, potem
               vsekakor ta sprememba tega člena temu ne sledi. Glede na to, da se tukaj ne zasleduje
               načelo enotnosti, je uveljavljen oziroma ekonomičnosti, in da bi se zagotovil hiter
               in učinkovit postopek uveljavljanja pravic s čim manjšimi stroški, se ta del po našem
               mnenju ne bi smel prelagati na šolo.</p>
               <p>Imela pa bi tudi vprašanje za predstavnike Vlade, če so mogoče o tem pa s kakšnimi
               predstavniki šol, mogoče z ravnatelji tudi govorili. V glavnem mi predlagamo, da se
               to črta in da ostanejo evidence na enem mestu na centru za socialno delo, in da se ta
               dodatna administrativna bremena ne prelagajo na šole. Hvala lepa.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala vam.</p>
               <p>Želi še kdo? Izvolite. Gospod Smodiš.</p>
            </sp>
            <sp who="SDT6:SmodišBranko">

               <speaker>BRANKO SMODIŠ (PS SD):</speaker>

               <p>Hvala za besedo gospa predsednica.</p>
               <p>Na zahtevo pravne službe smo tudi Socialni demokrati pripravili amandma v katerem na
               šole prenašamo samo postopek vračila sredstev. Hvala.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala vam.</p>
               <p>Še kdo? Izvolite dr. Pečarič.</p>
            </sp>
            <sp who="SDT6:PečaričMirko">

               <speaker>DR. MIRKO PEČARIČ:</speaker>

               <p>Hvala.</p>
               <p>Po dodatnih pregledih, proučevanju, torej se nam mnenje Zakonodajno-pravne službe zdi
               na mestu in tako kot je bilo že povedano, pravzaprav amandma Poslanske skupine
               Socialnih demokratov odpravlja pomanjkljivost v noveli zakona, tako da se z njo
               strinjamo. Bi pa še rad opozoril, da je torej tisto kar centri za socialno delo
               izdajajo kot odločbi v otroškem dodatku tudi centri zahtevajo nazaj, če bi se
               izkazalo, da je bil otroški dodatek neopravičeno dodeljen. Pri sami subvenciji za
               prehrano pa podatek o tem kolikokrat je otrok malical, kolikokrat je bil v šoli ali
               pa sploh bil prijavljen, imajo pa šole. In subvencija za prehrano je ločena od samega
               otroškega dodatka in kot sem že rekel, torej v amandmaju socialnih demokratov je ta
               <stage>/nerazumljivo/</stage> del popravljen. Tako, da se z njim strinjamo.</p>
            </sp>
            <sp who="SDT6:KosSaša">

               <speaker>PREDSEDNICA SAŠA KOS:</speaker>

               <p>Hvala.</p>
               <p>Želi še kdo? Ne. Zaključujem razpravo in dajem na glasovanje amandma poslanske
               skupine SDS k 7. členu. Ob tem vas naj opozorim, da v kolikor bo sprejet ta amandma,
               je amandma Poslanske skupine SD brezpredmeten. Glasujemo.</p>
               <p>Kdo je za? <stage>(4 članov.)</stage> Kdo je proti? <stage>(4 člani.)</stage></p>
               <p>Ugotavljam, da je sprejet.</p>
               <p>Torej kot smo ugotovili, je brezpredmeten, glasovanje poslanske skupine.</p>
               <p>Odpiram razpravo še o 8. členu. Želi kdo razpravljati o vloženem amandmaju Poslanske
               skupine SD? Ne.</p>
               <p>Zaključujem razpravo in dajem na glasovanje amandma k 8. členu. Glasujemo.</p>
               <p>Kdo je za? <stage>(7 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Dajem na glasovanje še vse člene skupaj. Glasujemo.</p>
               <p>Kdo je za? <stage>(8 članov.)</stage> Kdo je proti? <stage>(Nihče.)</stage></p>
               <p>Ugotavljam, da so vsi členi sprejeti.</p>
               <p>Določiti moramo še poročevalca na seji Državnega zbora. Torej kot predsednica bom
               poročevalka, če se strinjate s tem. Hvala.</p>
               <p>S tem zaključujem 
               drugo obravnavo predloga zakona o spremembah in dopolnitvah Zakona o šolski prehrani,
               skrajšani postopek, na matičnem delovnem telesu.</p>
               <p>Prehajamo še na <title>3. TOČKO DNEVNEGA REDA - RAZNO.</title> Želi kdo besedo? Nihče. Če
               ne, zaključujem tudi 3. točko dnevnega reda in s tem 17. Redno sejo odbora.</p>
               <p>Vsem se zahvaljujem za sodelovanje in vas lepo pozdravljam! <stage type="time">Seja se je končala  4. junija 2014 ob 10.11.</stage>
               </p>
            </sp>
         </div>
      </body>
   </text>
</TEI>
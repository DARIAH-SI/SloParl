<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZNZJUILS-nujna-15-2013-05-21">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranje zadeve, javno upravo in lokalno samoupravo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">8F3B70ED8B05BABBC1257D1F005A748A</idno>
               <idno type="custom" subtype="day">18610C37E25FAAD1C1257B72003D344B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=18610C37E25FAAD1C1257B72003D344B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZNZJUILS-nujna-15-2013-05-21.OZNZJUILS" n="15">
               <name>nujna seja</name>
               <date when="2013-05-21"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZNZJUILS-nujna-15-2013-05-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZNZJUILS-nujna-15-2013-05-21.OZNZJUILS">
                        <orgName key="OZNZJUILS">Odbor za notranje zadeve, javno upravo in lokalno samoupravo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA NOTRANJE ZADEVE, JAVNO UPRAVO IN LOKALNO SAMOUPRAVO</stage>
            <stage type="session">15. nujna seja</stage>
            <stage type="date">(21. maj 2013)</stage>
            <stage type="chairman">Sejo sta vodila Kristina Valenčič, podpredsednica odbora in Jerko Čehovin
            predsednik odbora.</stage>
            <stage type="time">Seja se je pričela ob 9. uri. </stage>


            <sp xml:id="SDT6-OZNZJUILS-nujna-15-2013-05-21.sp1">

               <speaker>PODPREDSEDNICA KRISTINA VALENČIČ:</speaker>

               <p>Kolegice in kolegi, lepo pozdravljeni! Glede na to, da predsednik odbora nekoliko
               zamuja in se še vedno pripravljajo ustrezni amandmaji, predlagam, da sejo prekinemo
               oziroma začnemo ob 9.10.</p>
               <p><stage type="time">(Seja je bila prekinjena ob 9.03 in se je nadaljevala ob 9.10.)</stage>
               </p>
            </sp>
            <sp xml:id="SDT6-OZNZJUILS-nujna-15-2013-05-21.sp2">

               <speaker>PREDSEDNIK JERKO ČEHOVIN:</speaker>

               <p>Članice in člane odbora, vabljene in ostale prisotne lepo pozdravljam! Pričenjam 15.
               nujno sejo Odbora za notranje zadeve, javno upravo in lokalno samoupravo.</p>
               <p>Obveščam vas, da kot nadomestni člani na seji sodelujejo: namesto Alojza Potočnika je
               prisoten Peter Vilfan in namesto Jožefa Horvata pozdravljam nadomestno poslanko Ivo
               Dimic.</p>
               <p>Ker nismo prejeli predlogov za spremembo dnevnega reda, je določen, kot je bil
               predlagan s sklicem seje.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O SISTEMU PLAČ V JAVNEM SEKTORJU,</title>
               ki ga je Državnemu zboru v obravnavo po nujnem postopku predložila Vlada in je
               objavljen na spletni strani Državnega zbora v Poročevalcu z dne 17.5.2013. Kot
               gradivo, objavljeno na spletni strani Državnega zbora imamo na voljo še mnenje
               Zakonodajno-pravne službe z dne 20.5.2013 in mnenje Komisije Državnega sveta za
               državno ureditev z dne 20.5.2013. Vsak trenutek pričakujemo, da bodo iz tiskarne
               prišli tudi vloženi amandmaji.</p>
               <p>K tej točki so bili vabljeni: Ministrstvo za notranje zadeve in javno upravo,
               pozdravljam gospoda ministra, Zakonodajno-pravna služba, Državni svet, Sodni svet, ki
               se je opravičil, Državnotožilski svet, gospod Drago Ščernjavič, vodja pogajalske
               skupine Sindikatov javnega sektorja, Branimir Štrukelj, predsednik Konfederacije
               sindikatov javnega sektorja, vabljen pa je bil tudi gospod Janez Posedi, ki ga v tem
               trenutku ne vidim med nami.
               Predlagatelj zakona je predlagal obravnavo predloga zakona po nujnem postopku.
               Kolegij predsednika Državnega zbora je na 53. seji, 17. 5. 2013 sklenil, da se
               predlog zakona obravnava po nujnem postopku. Pričenjam drugo obravnavo predloga
               zakona, o katerem bomo opravili razpravo in glasovanje o posameznih členih predloga
               zakona. Želi predstavnik predlagatelja zakona podati dopolnilno obrazložitev?
               Izvolite, gospod minister.</p>
            </sp>
            <sp xml:id="SDT6-OZNZJUILS-nujna-15-2013-05-21.sp3">

               <speaker>DR. GREGOR VIRANT:</speaker>

               <p>Novela zakona o sistemu plač v javnem sektorju je del paket aktov, ki bodo sprejeti
               na podlagi dogovora sklenjenega med vlado in sindikat javnega sektorja. Ta dogovor
               predstavlja pomemben korak na poti fiskalne konsolidacije in države, seveda se vsi
               zavedamo, da rezi v plače ne prinašajo gospodarske rasti, ampak kvečjemu negativne
               vplive na gospodarsko rast, vendar so to stvari, ki jih preprosto država mora
               narediti, da bi uredila svoje javne finance. V proračunu za leto 2013 je na plačnih
               postavkah oziroma če sem natančnejši v vseh štirih javnih blagajnah, torej državnem
               proračunu, občinskih proračunih, pokojninski in zdravstveni blagajni je v letu 2013
               predvidenih sredstev za plače za 288 milijonov manj, kot je bila realizacija v letu
               2012 oziroma za 6,4 % manj kot je bila realizacija leta 2012.</p>
               <p>Če ne bi storili nič, torej če ne bi šli v pogajanja s sindikati javnega sektorja in
               se dogovorili za ukrepe, bi letos ob koncu leta preprosto ostali brez denarja za
               plače. Učinki ukrepov na podlagi zakona za uravnoteženje javnih financ so bili
               približno 130 milijonov, pri čemer nam je 50 milijonov odnesla sodba višjega sodišča,
               ki je javnim uslužbencem zagotovila regres na podlagi ocene, da je bil ZUJF sprejet
               nekoliko prepozno in da regres za leto 2012 pripada v polni višini. Tukaj je bila
               storjena napaka, ki jo zdaj plačujemo z zamudnimi obrestmi vred. Kar pomeni, da nam
               je na koncu ostalo učinkov ZUJF-a za letošnje leto samo okoli 80 milijonov, kar
               seveda pomeni velik nerešen problem na področju plačne mase. Torej žal ti ukrepi niso
               bili spogajani že nekje jeseni lansko leto ali pa vsaj do konca leta, tako da bi
               začeli veljati s 1. januarjem, potem bi nam bilo letos vsem bistveno lažje, ukrepi bi
               imeli dvojni učinek, veljali bi skozi celo leto in težav v proračunu ne bi bilo.
               Vendar bolje pozno kot nikoli bi lahko rekli, pol leta nam je odteklo, ampak vsaj za
               drugo polovico leta bo pa to veljalo. Na podlagi te ugotovitve sem že na hearingu ob
               kandidaturi za ministra zelo jasno povedal, da je prioritetna naloga ministrstva in
               vlade, da se takoj loti socialnega dialoga. Navsezadnje smo imeli veliko večino
               sindikatov javnega sektorja še v stavki, v stavkovnem razmerju z vlado in tukaj se ne
               da, torej nismo smeli tiščati glave v pesek, se obnašati kot noj, ampak si je bilo
               treba pogledati v oči in se dogovoriti, kako naprej. Takrat sem postavil rok 10. maj,
               da zaključimo pogajanja, predvsem zaradi tega, da bi lahko še pravočasno sprejeli
               ukrepe, da začnejo veljati s 1. junijem, ker nekatere zastavice nam padejo s 1.
               junijem in imamo še dodatno večji problem, konkretno zapade v izplačilo za ostala
               napredovanja s 1. junijem in če še to zamudimo, smo letos ob dodatnih 50 milijonov.
               Dejansko smo pogajanja zaključili 14. maja, torej zelo hitro, zahvaljujoč mislim, da
               verziranosti pogajalca na obeh straneh, imeli smo 11 pogajanj, 14. maja je bil
               dogovor parafiran. Realizacija tega dogovora bo speljana v zakonu, ki ga zdaj
               obravnavamo, v Zakonu o izvrševanju proračuna za leto 2013 in 2014. V dveh zakonih s
               področja pravosodja, v kolektivni pogodbi za javni sektor, kolektivni pogodbi za negospodarske dejavnosti in v
               kolektivnih pogodbah dejavnosti in poklicev.</p>
               <p>Glavni ukrepi, o katerih je bilo javno že veliko povedanega, so naslednji:</p>
               <p>Prvič, kompresija plačne lestvice oziroma znižanje osnovnih plač od 0,5 do blizu 5%,
               po sistemu kompresije. Torej, poenostavljeno povedano, tistim v višjih plačnih
               razredih se plača zviša za višji odstotek kot tistim v nižjih plačnih razredih. Z
               vidika delodajalca to ni ukrep, ki bi si ga najraje izbrali, ker pomeni neko nižanje
               razmerij med plačami, vendar je to v krizi ukrep, ki se pričakuje, ki ga pričakujejo
               zaposleni, ki ga pričakuje javnost, in za take ukrepe imamo zglede tudi v
               gospodarstvu. Tudi v zasebnih podjetjih, kjer so nižali plače, so najprej in najbolj
               znižali plače vodilnim, direktorjem in drugim z višjimi plačami in v manjšem odstotku
               tistim z nižjimi plačami. Ta princip solidarnosti se v krizi pričakuje in tudi
               sindikati so nam na samem začetku jasno povedali, da je to tisto, kar bi bilo za njih
               in zaposlene v javnem sektorju bolj sprejemljivo.</p>
               <p>Po velikosti učinka je na drugem mestu med ukrepi zamrznitev kolektivnega dodatnega
               pokojninskega zavarovanja. Ta zamrznitev je delna, letos bomo plačevali samo 20%,
               naslednje leto pol leta 25%, potem 30%. Vladni predlog je bil popolna zamrznitev,
               sindikati so vztrajali na bistveno višjih odstotkih, potem smo se pač našli na teh 20
               do 30%, predvsem zato, da damo tudi sporočilo, da s tem dodatnega zavarovanja ne
               ukinjamo za vedno, ampak da se bo to v normalnih razmerah spet povrnilo.</p>
               <p>Pomemben je tudi ukrep premika izplačil zaostalih napredovanj s 1. junija letos na 1.
               april naslednje leto. To se sicer naredi z Zakonom o izvrševanju proračuna.</p>
               <p>Potem je s sindikati dogovorjeno zniževanje števila zaposlenih za 1% na letni ravni,
               kar pomeni tudi 1% plačne mase ali 40%.</p>
               <p>Izpogajali smo se tudi za ukinitev povečanega dodatka za delovno dobo za ženske, to
               je v Zakonu o sistemu plač, o znižanju dodatka za specializacijo, magisterij in
               doktorat, o znižanju nadomestila za bolniško za prvi mesec z 90 na 80%, kar ima tudi
               neke druge, strukturne posledice, morda manj neupravičene uporabe bolniške
               odsotnosti.</p>
               <p>Potem smo se dogovorili tudi za podaljšanje ukrepov, ki veljajo letos na podlagi
               ZUJF-a, pa naslednje leto ne bi več veljali. To je zamrznitev napredovanj, zamrznitev
               delovne uspešnosti in nižji regres. Regres je dogovorjen za naslednje leto na isti
               ravni, kot se izplačuje letos, s to razliko, da zaposlenim med 40. in 50. razredom
               plačamo 100 evrov.</p>
               <p>Ko vse to seštejete, boste ugotovili, da imamo v letošnjem letu skupaj z ZUJF-om za
               190 milijonov znižanja pravic v primerjavi z realizacijo leta 2012, v naslednjem letu
               pa še 262,7 milijona, kar nam omogoča, da naslednje leto brez večjih težav
               realiziramo planirano plačno maso. Dejanski obseg teh ukrepov za naslednje leto, če
               upoštevamo tudi to, da so sindikati pristali na podaljšanje ukrepov iz ZUJF-a, ki
               veljajo letos, se pravi, delovna uspešnost, napredovanja, regres, je skupni učinek
               teh ukrepov za naslednje leto blizu 400 milijonov. Se pravi, poenostavljeno povedano,
               če ne bi storili ničesar, če bi še naprej tiščali glavo v pesek kot noji, bi nas z
               novim letom pričakalo za 400 milijonov obveznosti več, kot pa jih bomo imeli
               sedaj.</p>
               <p>Ob koncu bi posebej poudaril, da je v teh pogajanjih zmagal princip socialnega
               dialoga. Zelo pomembno se mi zdi, da so ti ukrepi dogovorjeni, da je Vlada vendarle
               morala iti pri višini teh ukrepov,  tudi sindikatom in s tem zaposlenim v javnem sektorju
               nekoliko naproti, da smo s tem ohranili socialni mir, in je to bistveno bolje, kot pa
               če bi z enostranskimi ukrepi mogoče realizirali nekoliko višja znižanja, pa bi imeli
               kot posledico skoraj zanesljivo referendum, skoraj zanesljivo štrajke, skoraj
               zanesljivo demonstracije in vse, kar se na to navezuje. To bi državo lahko pahnilo v
               kaos, tako smo pa ohranili socialni mir in hkrati zagotovili fiskalni cilj za
               naslednje leto. Upoštevali smo pa tudi, še enkrat poudarjam, načelo solidarnosti,
               torej, tisti z višjimi plačami plačamo več. Seveda to za vse sedeče za to mizo pomeni
               kar precejšen poseg v plače, kar pomeni, da v bistvu dajemo lasten zgled, če lahko
               tako rečem, da smo sebi plače znižali najbolj, zato da lahko odrekanja pričakujemo
               potem tudi od drugih zaposlenih v javnem sektorju. Ti ukrepi veljajo za letošnje in
               naslednje leto, za leto 2015 ne, kar pomeni, da bomo morali naslednje leto nekje
               spomladi začeti socialni dialog, kot podlago za sprejetje proračuna za leto 2015.
               Torej, ne smemo ponoviti te napake, da se pripravi proračun, da se pripravijo neke
               tabele, ker to je najenostavnejša stvar na svetu, pripraviti tabele in jih sprejeti,
               veliko težje pa je seveda sesti za mizo, si pogledati v oči in se dogovoriti o tem,
               kako boš te tabele spravil v življenje. Eno so tabele, drugo je pa življenje. Hvala
               lepa.</p>
            </sp>
            <sp xml:id="SDT6-OZNZJUILS-nujna-15-2013-05-21.sp4">

               <speaker>PREDSEDNIK JERKO ČEHOVIN:</speaker>

               <p>Hvala vam, gospod minister.</p>
               <p>Želi besedo predstavnica Zakonodajno-pravne službe? Gospa Mira Palahartinger,
               izvolite.</p>
            </sp>
            <sp xml:id="SDT6-OZNZJUILS-nujna-15-2013-05-21.sp5">

               <speaker>MIROSLAVA PALHARTINGER:</speaker>

               <p>Dober dan! Hvala za besedo.</p>
               <p>Naše pisno mnenje ste prejeli. Glede na to, da se glavnina predlagane vsebine nanaša
               na uvedbo novih posebnih določb, ki imajo v razmerju do veljavnih določb Zakona o
               sistemu plač v javnem sektorju časovno omejeno veljavo, se tudi naše mnenje
               osredotoča na te določbe.</p>
               <p>Opozarjamo, da gre pri predlaganih rešitvah za način urejanja, ki je v dobršni meri
               zelo primerljiv ali povzet, glede na urejanje enakih vsebin že do sedaj v vrsti
               drugih zakonov <stage>(v opombi jih naštevamo)</stage>. Gre za pet zakonov, trije imajo v svojem
               imenu pojem <q>"interventni"</q>. Gre tudi za v spominu zelo svež ZUJF in tudi za Zakon o
               izvrševanju proračunov Republike Slovenije za leti 2013 in 2014. Tak pristop, kot smo
               že večkrat opozarjali, je precej nepregleden in nejasen, zato tudi na tem mestu
               opozarjamo, da je vplival na pravno varnost in na načelo pravne države. Tu
               ugotavljamo, da se del vsebin, ki po svoji naravi sodijo v Zakon o sistemu plač v
               javnem sektorju, vanj sicer vrača, vendar se določeno razpršenost še vedno ohranja.
               Pri tem se sklicujem tudi na pravkar vzporedno obravnavani Zakon o spremembah in
               dopolnitvah Zakona o izvrševanju proračunov Republike Slovenije, ki še vedno ohranja
               določene vsebine, urejanje napredovanj, regres, in zato od tod naše opozorilo, da je
               treba, vsaj v prihodnje, če že v tem postopku tega ne moremo več zagotoviti, posebno
               pozornost in skrb nameniti zaokroženemu in vsebinsko osredotočenemu urejanju
               materije, ki sodi v obravnavani zakon, predvsem zaradi jasnosti za uporabnike,
               katerih položaj se ureja, saj moramo sicer spremljati ureditev v okviru štirih, petih
               zakonov.</p>
               <p>Sicer v svojih konkretnih pripombah opozarjamo na več vidikov, ki bi jih na kratko
               povzela. V prvi vrsti gre za časovne okoliščine obravnave, glede na to, da smo 21.
               maja in da je predviden rok začetka uporabe in uveljavitve že 1. junija, smo
               opozorili, da glede na zakonitosti in ureditev zakonodajnega postopka  ni mogoče z gotovostjo zatrditi,
               da bo tak začetek uporabe in veljavnosti tudi dejansko mogoče zagotoviti, zato smo
               priporočili, da se predlagani pristop ponovno pretehta in da se zagotovi drugačen
               način uveljavitve in začetka uporabe. Kolikor je bilo možno zdaj pregledati vložene
               amandmaje, ugotavljam, da je ta rešitev v amandmajih ustrezno izvedena.</p>
               <p>Opozorili smo tudi na vprašanje prekrivanja vsebin, vsaj glede časovnega obdobja z
               določbami ZUJF-a in tudi z določbami ZIPR-a in tudi v tem delu bi ugotovila, da je
               predlagani amandma v 2. členu te pripombe po naši oceni ustrezno upošteval. Sicer
               zaenkrat toliko. Najavljam zgolj še ob ohranitvi predlaganega nabora vsebin
               prilagoditev naslova zakona, saj bo vseboval poleg dopolnitev samo eno spremembo.
               Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp6">

               <speaker>PREDSEDNIK JERKO ČEHOVIN:</speaker>

               <p>Hvala lepa za vaše pripombe, gospa Palhartinger. Želi besedo predstavnik Državnega
               sveta, gospod Rajko Fajt?</p>
            </sp>
            <sp xml:id="SDT6-OZNZJUILS-nujna-15-2013-05-21.sp7">

               <speaker>RAJKO FAJT:</speaker>

               <p>Hvala, gospod predsednik, za besedo. Gospe in gospodje lep pozdrav!</p>
               <p>Torej Komisija za državno ureditev je obravnavala predlog zakona in poudarja, da je
               javni sektor podvržen številnim ukrepom in raznim omejitvam že kar zadnjih nekaj let,
               recimo 10 let, strukturna razmerja pa v veliki meri ostajajo nespremenjena in zato je
               bi kazalo v bodoče ali pa v večji meri razmisliti o celovitosti potrebnih ukrepov.
               Ukrepe za stabilizacijo javnofinančne situacije bi kazalo pripraviti tudi na področju
               sive ekonomije ter izterjave neplačanih davkov in predvsem ukrepov za zagotavljanje
               delovnih mest. ugotavljamo, da je najlažje vzeti na področju recimo plač javnega
               sektorja, kjer so razmere koliko toliko transparentne.</p>
               <p>Ugotavljamo, da prakse in učinki ostrih varčevalnih ukrepov varčevanja v evropskih
               državah kot so Grčija, Španija, Portugalska, ne kaže želenih rezultatov, temveč
               povzročajo celo nasprotne učinke, povečanje brezposelnosti, upad povpraševanja porabe
               in pa težave, ki se pojavljajo na področju fiskalne konsolidacije.</p>
               <p>Zato predlagamo, da bi bilo ponovno širše razmisliti v smeri morebitne korekcije
               politik. In kot je že gospod minister poudaril, bi samo še dodal ugotovitev komisije,
               da predlagane rešitve bodo vplivale na povpraševanje potrošnikov, kupna moč se bo
               zmanjšala, verjetno bomo tudi kupovali cenejšo in manj kvalitetno hrano. Sicer v
               zakonu piše, da ne bo učinkov na področju sociale, vendar mi ocenjujemo, da trendi
               vseeno kažejo, da se bodo spreminjala tudi socialna razmerja. Sicer pa v bistvu
               komisija ugotavlja kaj drugega preostane kot podprli smo rešitve, saj so dosežene na
               podlagi dialoga s socialnimi partnerji. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp8">

               <speaker>PREDSEDNIK JERKO ČEHOVIN:</speaker>

               <p>Hvala vam.</p>
               <p>Kot sem že povedal predstavnik Sodnega sveta se je opravičil. Predstavnika državno
               tožilskega sveta ni. Želi besedo vodja pogajalske skupine sindikata javnega sektorja
               gospod Drago Ščernjavič? Potem pa gospod Branimir Štrukelj.</p>
            </sp>
            <sp xml:id="SDT6-OZNZJUILS-nujna-15-2013-05-21.sp9">

               <speaker>BRANIMIR ŠTRUKELJ:</speaker>

               <p>Hvala lepa, gospod predsedujoči za besedo. Najprej se želim strinjati s pravno
               zakonodajno službo, da je pravna varnost v tej državi ogrožena tudi zato, ker
               uporabljamo zakone za vse mogoče, to velja za ZIPR-o, to sem trdil tudi pri prejšnji
               vladi in zdaj je povsem enako. ZIPR-o postaja kanta za smeti, pa ne tista od gospoda
               Erjavca, ampak taka, ki povzroča resne težave. Mi zgubljamo orientacijo kaj je
               dopustno kaj ne in to nadaljujemo  seveda ZUJF ostaja največja pravna sramota te države in
               tisto, kar smo tukaj zasledovali je bilo, da bi ga vsaj čim prej pokopali, zato nismo
               želeli še dodatno na novo ga osveževati z podaljševanjem tega, čeprav ZIPR, kjer
               imate rešitve, ki so povsem vsebinske ni, absolutno ni prava rešitev. Sindikati smo
               menili, da bi bilo kljub vsemu bolje še dodatno z nekimi interventnimi zakoni vsaj na
               čisto stvari urejati tako kot bi bilo bolj smiselno, vendar ta situacija je takšna,
               kot je. Jaz upam, da bo trajala čim manj časa. Strinjam se tudi s kolegom Fajtom,
               kolegom v Državnem svetu, da je seveda najlažje zniževati plače in da tukaj nobena
               oblast ne potrebuje kakšne posebne spretnosti in pa kompleksnega ravnanja, bistveno
               težje je zmanjševati sivo ekonomijo, narediti red pri javnih naročilih in moram
               odkrito povedati, da ta politika procikličnega delovanja, to se pravi, da v času
               recesije, ki se poglablja glede na to, kakšne so napovedi, zniževati plače je
               nadaljevanje enake politike, kot je bila politika prejšnje vlade. Tukaj je nekaj
               pomembnih sprememb pri pristopu, kar se tiče časovnega rahljanja in pa tudi ne tako
               drastičnega, vendar še vedno je to napačna politika, na katero zdaj opozarja tudi že
               Evropska unija. Mi smo tukaj v teh dolinah mogoče veter pihne nekoliko kasneje, ampak
               opozarjam, da te stvari ne vodijo k rešitvam in da bo treba zlasti bistveno več
               govoriti ne le o gospodarski rasti, ampak si zastaviti neko travmatično vprašanje.
               Zakaj slovensko gospodarstvo ni sposobno sfinancirati javnega sektorja, ki je v
               primerjavi z drugimi evropskimi državami povsem povprečno razvit in ima tudi povsem
               povprečen strošek. To vprašanje je v Slovenji tabu, treba se bo vprašati, kaj počnejo
               gospodarski menedžerji, kaj počnejo lastniki podjetij, zakaj smo 10 let, nismo
               razvijali kakovostnih delovnih mest, ampak predvsem poskušali podjetja spraviti v
               svoje lastne žepe in pod lasten nadzor. Kakšna je gospodarska zakonodaja in to se mi
               zdi zdaj ključno aktualno vprašanje. Upam, da je vsem v tej državi jasno, da v javnem
               sektorju praktično ni nikakršnega prostora več. In da tisto, kar je sicer minister
               pokazal, kot nek racionalen dogovor ima hkrati tudi svoje naličje. Če bi država
               poskušala poseči v materialni položaj javnih uslužbencev do konca leta 2014 je v
               kolektivni pogodbi za javni sektor direktna varovalka, ki pravi, da bo morala tudi
               stavke, ki bi iz tega nastale, plačati. To je tudi signal, zelo resen signal, kje v
               javnem sektorju smo. Torej naslednje, predlog za kakršenkoli poseg v materialni
               položaj javnih uslužbencev in uslužbenk, vam zagotavljam, da bo povzročil oster
               konflikt. Država je povedala, da bo v tem primeru, če sama sebe ne bo mogla
               spoštovati, toliko kot je in držati besede, ki jo je dala javnim uslužbencem, bo
               stavke, ki bi iz tega nastale tudi plačala. To piše v aneksu h kolektivni pogodbi za
               javni sektor in jaz to posebej izpostavljam. Jasno je bilo, da proračun, ki je bil
               sprejet lansko leto ne more biti uresničen. Naj opozorim, da ni bilo za ta znižanja
               niti določene poti, niti niso imela najmanjše veze z nekim razumnih urejanjem stvari.
               Naj opozorim, da je proračun predvideval, da bi bila znižanja pri masi plač pri
               glasbenih šolah 18 %. Od kje, zakaj? Zakaj ravno pri glasbenih šolah 18% ni znal v tej državi pojasniti
               absolutno nihče. In seveda v tem smislu je ta zadeva, ki bo potrebovala rebalans,
               jasno bolj racionalna. Ni pa bistveno spremenjena v sami koncepciji razmisleka in
               tukaj se tudi strinjam, da je ta zgodba ne more peljati h koncu krize. In tukaj bom
               opozoril še na eno stvar, s tem bom končal, ki preprosto v Sloveniji ne zbuja nobene
               skrbi, postaja pa dramatična. Javni sektor že pet let živi brez vsake spodbude. Ni ne
               delovne uspešnosti, mladi strokovnjaki in strokovnjakinje nimajo nobenega
               napredovanja, ponovno je prestavljeno, mlade profesorice, zdravnice se sprašujejo,
               zakaj bi sploh delali bolje, če je vsem isto. In seveda ob logiki, da naj bi bil ta
               plačni sistem bolj stimulativen, smo sedaj prišli do tega, da je popolnoma rigiden,
               pa ne samo to, naj opozorim kot primer, plače v šolstvu so se od leta 2002 kot berete
               danes v dnevniku, znižale za 14% v primerjavi z rastjo povprečnih plač v tej državi.
               In mi smo zdaj naredili tudi nekaj s čemer se ni zahvaliti. Je res, da je bila
               kompresija edina možna rešitev, kajti vi nekomu, ki ima 600 evrov, nimate več kaj
               vzeti in takih je v javnem sektorju že zelo zelo veliko. Ampak seveda hkrati smo
               sporočili tudi, da seveda je znanje ponovno kaznovano, in da bomo, da na nek način ne
               razumemo kaj je perspektiva naše države. Torej tisto kar je sporočilo javnih
               uslužbencev in uslužbenk, zavedati se morajo oblasti, da je na tej točki konec, in da
               bo treba iskati rešitve drugače kot so bile nastavljene v prejšnji vladi in tej, to
               pa je, da lahko z zniževanjem plač v javnem sektorju pridemo iz krize. To je
               popolnoma zgrešeno razumevanje stvari in se ni spremenilo od prejšnje k tej oblasti,
               zato pozivam k razmisleku o novih pogledih na ekonomijo v tem smislu, da je treba
               zlasti izpostaviti gospodarsko rast in se vprašati, zakaj slovensko gospodarstvo
               deluje tako, tako zelo slabo.</p>
            </sp>
            <sp xml:id="SDT6-OZNZJUILS-nujna-15-2013-05-21.sp10">

               <speaker>PREDSEDNIK JERKO ČEHOVIN:</speaker>

               <p>Hvala lepa za vaša razmišljanja. Gospod Ščernjavič.</p>
            </sp>
            <sp xml:id="SDT6-OZNZJUILS-nujna-15-2013-05-21.sp11">

               <speaker>DRAGO ŠČERNJAVIČ:</speaker>

               <p>Hvala lepa. Jaz bi začel prvo z Zakonom o uravnoteženju javnih financ, ki je bil
               lansko leto sprejet in je posegel na 39. področij. Moram reči in opozoriti na
               naslednje, da sicer je res ali pa je na pol res, da smo privarčevali po ZUJF 130 mio
               evrov. Ko smo šli v zakon, ko smo se usklajevali, pogajali tudi s prejšnjo vladno
               pogajalsko, je bilo projekcija 400 do 800 milijonov evrov, da se bo privarčevalo na
               ZUJF. Ves čas sem zahval, brez analiz ne moremo delati. Celovite analize o izvajanju
               ZUJF nismo prejeli, torej da bi imeli 39 zakonov navedenih, pa kaj se je pri
               posameznem zakonu na področju privarčevalo. Še do danes ne.</p>
               <p>Druga zadeva je ta, da je tudi s strani bivšega ministra, saj je bilo rečeno, ki je
               vodil pogajanja v dobri veri, verjetno, je rekel, to je pa zdaj ta zadnja, tako, kot
               smo imeli pogajanja in usklajevanja, sem včeraj rekel, upam da današnje pogajanje,
               včerajšnji podpis, da ne bo veljal dva, tri mesece, glede na stanje, situacijo v
               kakršni smo in kaj se dogaja in kaj se lahko dogaja. ZUJF je, pazite, izjemno
               pomemben bil, pa varčevanje, ki je bilo napovedano. Zdaj pa ta logika, ki gre naprej.
               Ko smo zbirali na mojo pobudo zahtev, zdajle, ko je minister zbiral dodatne podatke
               po vseh ministrstvih, organih v sestavi, kje je možno še ključne tudi tole, dodatno
               privarčevati, materialni stroški, notri v firmah, tako rečemo, vse povsod, kar tudi
               pri investicijah, tudi katerih drugih segmentih, vseh segmentih, je prišel odgovor
               zelo skropucalo. Moram povedati, niso odgovorili po mojem ne vsi državni upravni
                  organi, ne občine, ne vem
               kako se je sodna veja odzvala, pa tudi mnogi drugi segmenti. Kaj hočem povedati?
               Potem pa berimo v zadnjem poročilu Računskega sodišča, torej jaz sem ga bral, mi smo
               ga obravnavali, zadnjič tudi na seji, dobro, tam kot<gap n="..."/>svet. Kaj je ugotavljal, kaj
               je opozarjal? Hočem reči to, da so še notranje rezerve tudi v javnem sektorju. To kar
               je kolega rekel javna naročila, jaz vas bi pozval odbor, pa tudi druge vse, dajmo
               tukaj strniti vrste ali pa dajte na dnevni red vprašanje javnih naročil in da enkrat
               damo to na pregledno transparenco v Sloveniji, mala, srednja, velika, če se vrti 4,5
               do 5 milijard evrov skozi javna naročila, pa v Sloveniji nihče natančno ne ve,
               Računsko sodišče sicer opozarja v svojem zadnjem poročilu, tudi predsednik je bi na
               naši seji DS-ja, da ocenjuje 20% rezerv. To pomeni, če bi bilo samo 10% rezerv, danes
               ne bi tukaj sedeli, da vam povem. Zakaj? Zato, ker je testna korelacija čim več imaš
               odhodkov na drugi, pa čim bolje prikrito tem bolj pa pritiskam na kategorijo ta, ki
               je najbolj transparentna, to so pa plače, pa drugi prejemki. MFRAC, madona bog, ga
               imaš tako vse pregledno, da niti milimeter ne more iti skozi. Ali razumete? Zakaj
               nimamo poseben MFRAC za javna naročila? In kdo bo to naredil? Jaz zahtevam, da se
               povzame in tudi ministru, vladi naroči poslušajte, vse vlade, ki so se do zdaj
               zaletavale v javna naročila iz tega nič ni bilo, denar pa teče mimo, hkrati pa ukrepi
               na segment področja plače drugih prejemkov. Tudi vi si zavežite nek rok in
               soodgovornost za to stanje, da bi prišli na čistino, pa tukaj notri poiskali
               rezerve<gap n=".."/><stage>/nerazumljivo./</stage><gap n=".."/> ker je tega ogromno za povedati. Vsak dan kje kaj beremo,
               slišimo, glej poročilo Računskega sodišča, glej poročilo tam KPK-ja ali katerega
               drugega, pa boste ugotovili koliko je in ta mozaik, ko skupaj strneš je nepregledna
               množica kaj se dogaja in kako se dogaja in nikomer nič. In to je nepregledno,
               nepregledno tako, da je to grozljivo glede na obseg sredstev. Druga zadeva, ki je
               zelo nepregledna je ravnanje s starim premoženjem, stvarno premoženje v tej državi in
               kaj se z njim dogaja. Naslednjih 5 milijard evrov, ja, pa poslušajte. In kdo je nosi?
               Ja, nosilec, zakonodajna veja, izvršna veja, ja kdo pa drugi soodgovoren. Da tudi
               tukaj naredimo en pregled in da se naredi transparenca enakovredno tako kot so pod
               drobnogledom zdaj prišaravfane plače in drugi prejemki delavcev, bi rekel, tako da
               voda iz kamna teče. In to je tudi vaša odgovornost, gre za strokovno politično
               odgovornost in temu se nihče ne more izogniti, ne pozicija ne opozicija. In to je
               tisto tudi naš raven, ko pravimo dosti je tega, ali razumete, ker to vidimo, slišimo
               kaj se dela in dogaja. In ko smo to vse sešteli, poslušajte, to, če bi bilo tako
               pregledno, to kar jaz trdim že 10 let na teh segmentih, danes tukaj vam povem mogoče
               niti sedeli ne bi, če bi tako bilo narejeno. In kdo je odgovoren? Ja, odredbodajalci.
               Ja, kdo pa sklepa pogodbe, saj se ve kdo so uslužbenci, ki sklepajo pogodbe male,
               srednje, velike in kakšni propusti so v teh pogodbah. Ko iz prakse slišiš kaj ti
               ljudje, pa tisti, ki sami delajo, pa vidijo kako so potisnjeni včasih, potem pa rečem
               prijavi koga, ne to pa ne bom hudiča, ker potem se bom pa zameril, pa mreže bodo, pa
               ono, pa drugo, pa vprašanje kaj bo z mojo eksistenco. In prosim vas, pozivam vas, da
               dajte tudi tukaj se zganiti, nekaj narediti čim prej, zato, ker s tem bo privarčevano
               maso in da ne bo takšnih pritiskov maso za plače in druge prejemke.</p>
               <p>Kar zadeva še eno stvar, ki bi jo opozoril, sporne določbe. Tu bi bilo dobro, če bi
               zakonodajna komisija enkrat pogledala. Bral sem poročilo družbenega pravobranilca,
               zanimivo, ker imamo tudi ogromno tožb vloženih, trenutno imamo 400 individualnih tožb
               na Ustavnem sodišču, kolektivne tožbe, kar po vrsti mnoge dobivamo, prav. Kdo je pa
               odgovoren? <gap n=".."/><stage>/nerazumljivo./</stage><gap n="..."/> tisti, ki piše take odredbe, zakone in druge stvari.
               Morali bi se zavezati, da bi spremenili nejasne dvoumne določbe v zakonskih,
               podzakonskih aktih, ki povzročajo različno razumevanje delovnopravne, individualne in
               kolektivne spore. Ali veste koliko je teh sporov? Jaz sem zadnjič ministru citiral iz
               pravobranilstva, pa nobenega glava ne boli. Državno pravobranilstvo ugotavlja na leto
               na primer, dobro, da rečem, leto 2011 je bilo 227 milijonov evrov sporov, v letu 2010
               je bilo 225 milijonov evrov sporov, da ne bom zaokroževal na gor. Ti spori samo
               rastejo.  In kaj je vzrok -
               določbe, ki jih tudi vi sprejemate, so dvoumne. Kaj delajo vse številne institucije,
               ko to pregledujejo, da imamo toliko sporov, individualnih, kolektivnih in tako
               naprej, pa še niti vseh dobljenih nimamo, in to se samo nalaga. To pomeni, da je
               treba temeljito pogledati nejasne, sporne določbe in potem dopolniti ali pa odpraviti
               v smislu dopolnitev. V Državnem pravobranilstvu vodijo podrobno statistiko. In ko sem
               klical, sem rekel, imamo svojo evidenco, kaj so sporne in kaj niso sporne določbe.
               Sem rekel, naj mi pošljejo statistiko, pregled vseh določb, področnih zakonov in tako
               naprej, vse spornosti. Ne, so rekli, tega pa nimamo, in me junija vabijo na razgovor,
               na katerega se bom odzval, da bi se prebili do vseh možnih spornih določb. Vendar bi
               to morala ustrezna služba narediti, razumete, vladna, nekdo drug iti v akcijo, se
               usesti s pravobranilstvom in pregledati vse določbe, katere so sporne, zakaj so
               sporne, in podvzeti aktivnosti, imeti iniciativo, pobudo, da ne bi bilo dvoumnosti,
               nesmiselnosti in tako naprej.</p>
               <p>Da ne bom preveč dolg, kolega je že veliko povedal, glede področja sive ekonomije.
               Poglejte, če se bomo tako lotevali, bo to šlo - to govorimo že ne vem koliko let.
               Zdaj pravijo, da je 10 milijard, tudi strokovnjaki trdijo, sive ekonomije. Kaj se bo
               na tem segmentu zgodilo in kako se bo zgodilo? In do kdaj se bo zgodilo? Pa če bi 5,
               10% tega prišlo v proračun, bi bil pritisk na maso za plače in druge prejemke manjši.
               In dalo bi se nekaj narediti, vam povem, dalo bi se! Torej, dajemo opozorila, dajemo
               pobude, dajemo predloge, pa še koliko jih imamo, do glavnega davčnega urada, tudi do
               ministrov za finance, prejšnjega, sedanjega, najavili smo se tudi v zvezi s temi
               našimi pobudami. V redu, dajemo pobude in predloge, ampak če iz tega nič ni, potem
               ugotavljamo, da samo opozarjamo, pa nek svetilnik, karavana pa gre naprej. Teh
               segmentov bi lahko še nekaj naštel, ker vidim, kaj bi lahko v tej državi naredili,
               izboljšali situacijo, s tem tudi na prihodkovni strani, ne pa samo na odhodkovni, da
               režemo v plače in druge prejemke. In potem bi prišli do nekega ravnovesja, ker imajo
               ljudje tudi poln kufer tega, torej, kar je kolega rekel, 18.000 ljudi je malo nad
               minimalno plačo v javnem sektorju, čez 18.000! To je velika številka, kajne. In potem
               gledaš to, torej, ko pravijo, res več ni kje kaj. Torej, za državno upravo lahko
               trdim, da je to izjemno težka situacija. Izjemno težka! In kljub temu se je pač
               večina tako odločila, dali so nam mandat za podpis tega dogovora, da bi to
               naredili.</p>
               <p>Zdaj ne bom šel na druga področja, kar opozarjam na sejah, ničkolikokrat, v prejšnjem
               mandatu, zdaj, ko se je začelo. Opozoril sem prejšnjega predsednika Vlade, napišimo
               ZUJF-2, z velikim zvenečim naslovom, napišimo ZUJF-2! Poslal sem tudi Odboru za
               finance, predsedniku prejšnje Vlade, zdajšnji sem poslal in navedel področja. Jaz
               naštevam področja, berem analize, spremljam stanje, opozarjam na probleme. Ni odziva!
               Ja, hudiča, kdo se bo pa potem zganil?! In vas pozivam in prosim, lahko vam tudi
               pošljem, da še to našo pobudo daste na dnevni red in se do tega opredelite. In da
               imate iniciativo, kot se temu reče, zakonsko, da se neke stvari spremenijo,
               regulirajo, in to še pred poletnimi počitnicami. Hvala lepa.</p>
            </sp>
            <sp xml:id="SDT6-OZNZJUILS-nujna-15-2013-05-21.sp12">

               <speaker>PREDSEDNIK JERKO ČEHOVIN:</speaker>

               <p>Hvala lepa tudi za vaš poziv. Moram reči, da osebno te zadeve sprejemam.</p>
               <p>Zdaj pa bi se morali najprej dogovoriti, da po končani razpravi o posameznih členih
               in glasovanju o amandmajih v skladu s tretjo alinejo 128. člena poslovnika glasujemo
               o vseh členih skupaj. Ta predlog dajem na glasovanje. Glasujemo.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Prehajamo na razpravo in glasovanje o posameznih členih in amandmajih.</p>
               <p>V razpravo dajem 1. člen, h kateremu ni vloženih amandmajev. Želi kdo razpravljati?
               <stage>(Ne želi.)</stage></p>
               <p>Prehajamo na razpravo in glasovanje o 2. členu in amandmaju k temu členu, ki ste ga
               dobili na mizo. Torej, do zdaj so se k razpravi javili: gospod Jerovšek, gospod Zanoškar, gospod
               Lisec, gospa Plevčak. Še kdo? Gospa Katarina Hočevar, Majda Potrata, Janja Klasinc,
               Jožef Kavtičnik in tudi sam se bom prijavil na koncu.</p>
               <p>Gospod Jerovšek, imate besedo.</p>
            </sp>
            <sp xml:id="SDT6-OZNZJUILS-nujna-15-2013-05-21.sp13">

               <speaker>JOŽEF JEROVŠEK (PS SDS):</speaker>

               <p>Hvala lepa.</p>
               <p>Saj zdaj so v tem amandmaju manjši popravki tega teksta, ampak mislim, da gre za
               pomembno materijo, da bomo ob tem amandmaju tudi malo širše diskutirali. Ne nazadnje
               so to storili tudi uvodničarji in predstavniki sindikatov. </p>
               <p>Moram reči, da pravzaprav ministru Virantu čestitam, da je šel v novo Vlado, kajti če
               bi bil slučajno minister v prejšnji Vladi, tega gotovo ne bi dosegel brez štrajkov,
               brez demonstracij, brez referendumov in vsega tega. To se izjemno dobro vidi, da je v
               državi zavladala drugačna klima, in jaz temu čestitam, pa tudi kooperativnosti
               sindikatov. Zdi se mi, da je situacija v državi takšna, da je res treba biti
               racionalen in razumen, ampak tudi prej je bila težka situacija. Pozdravljam ta
               sporazum in smatram tudi ta zakon za potrebnega v dani situaciji, se pa v celoti
               strinjam s tem, kar je gospod Ščernjavič govoril, kje vse so rezerve in kaj vse bi
               morali storiti. Če ste morda včeraj poslušali postavljanje poslanskih vprašanj, sem
               jaz dvema ministroma oziroma celi Vladi dal pobudo, da takoj ukine vse nagrade
               poslovodnim delavcem v javnem sektorju, podjetij v državni lasti. Kajti za lani smo
               prebrali, da je direktor, bivši direktor oziroma sedaj zopet aktualni direktor SOD-a
               dobil 84.000 evrov letne nagrade, tričlanska uprava, skupaj 263.000 evrov. In to je
               dobesedno grozljivo! Moram pa reči, da vas prej nisem slišal, da bi bili tako glasni.
               Jaz pozdravljam, da ste sedaj, pa da dajete te pobude. Tako da upam, da bodo
               poslanci, ki so se tudi strinjali z mano - ministra sta malo motovilila, mi prebrala
               pravilnike, po katerih si to lahko izplačujejo. Jaz ne rabim teh pravilnikov, kajti
               takšne nagrade in da si tudi člani nadzornih svetov po bankah in ponekod izplačujejo,
               vsa leta so si izplačevali nagrade, vsa leta! <gap n="..."/><stage>/Oglašanje v ozadju./</stage><gap n="..."/></p>
            </sp>
            <sp xml:id="SDT6-OZNZJUILS-nujna-15-2013-05-21.sp14">

               <speaker>BRANIMIR ŠTRUKELJ:</speaker>

               <p><stage>/Brez mikrofona!/</stage> Največje so bile pa v prvi Janševi Vladi<gap n="..."/></p>
            </sp>
            <sp xml:id="SDT6-OZNZJUILS-nujna-15-2013-05-21.sp15">

               <speaker>JOŽEF JEROVŠEK (PS SDS):</speaker>

               <p>Pa ne članov, ministrov<gap n="..."/></p>
            </sp>
            <sp xml:id="SDT6-OZNZJUILS-nujna-15-2013-05-21.sp16">

               <speaker>BRANIMIR ŠTRUKELJ:</speaker>

               <p><stage>/Brez mikrofona!/</stage> Ne, nadzornih svetov. 800 evrov so bile, pa smo jih znižali<gap n="..."/>
               <stage>/Brez mikrofona!/</stage></p>
            </sp>
            <sp xml:id="SDT6-OZNZJUILS-nujna-15-2013-05-21.sp17">

               <speaker>JOŽEF JEROVŠEK (PS SDS):</speaker>

               <p>Glejte, nagrade so bile članom uprave pa članom<gap n="..."/> ne vem po koliko deset tisoč
               evrov, vseskozi. So pa posvečeni tam sedeli, to je pa res, da so bili posvečeni taki
               člani. In upam, da bomo danes, recimo, izglasovali, da se to da na dnevni red in da
               prisilimo Vlado, da tu ukrepa. Ne, teh nagrad ne more več biti! Sejnine da, redno
               delo. In meni se v tem zakonu tudi zdi, pravzaprav, kaj vse so v tej državi naredili,
               na primer, delovna uspešnost iz naslova povečanega obsega dela. Naj se reče, za dobro
               delo delovna uspešnost, ne pa povečan obseg - 8 ur, jaz ne vem, kaj je povečan obseg
               dela, tisti, ki v 8 urah naredi 15 ur, ali kaj? Ja, tudi taki primeri so, da si
               nekateri profesorji obračunavajo več ur, recimo,  kot jih dan premore na nekaterih fakultetah. Tudi to
               se je dogajalo ali pa se še dogaja. In poglejte, tudi to, ko se je gospod Štrukelj
               spraševal, zakaj slovensko gospodarstvo deluje tako slabo, moram reči, da velik del
               gospodarstva kljub temu ne deluje slabo, in da imamo pridne delavce, ljudi, pridne
               inženirje, samo so pa naše ekonomske fakultete vzgojile menedžerje pa še katera druga
               fakulteta, ki so pa vse vrednote ovrgli in so mislile res samo na sebe. Res. Ampak
               družili ste se s temi ljudmi. Največjega menedžerja, ki se je proglašal,
               ljubljanskega župana, ki se je do zadnjega proglašal za menedžerja in ima tudi
               menedžerske zasluge na Cipru pa ne vem kje vse, ste podpirali z vsemi štirimi. Z
               vsemi štirimi. Ja, vem kako delujete. Ampak treba bo biti na vseh segmentih družbe
               principielni. Jaz sem tudi včeraj kritiziral tudi mojo Vlado, ker tudi bi naredila
               premalo in hvala bogu, da smo šli po enem letu pa treh mesecih, ker so se že
               mrhovinarji plazili zraven, ker se vohajo, kot pravim, ti mrhovinarji. So dobri za
               vsako vlado in vse povsod pridejo prav in si delijo in delijo denar in kradejo in
               ropajo. S tem, čeprav pravim, da se strinjam, vem da potem je treba vzeti tam kjer je
               najbolj masivno in tukaj trpijo pravzaprav tisti najbolj pridni, najbolj vestni,
               najmanj požrešni pri tej zadevi, ampak tako pač je. Hkrati pa se strinjam, gospod
               Ščernjavič, kup stvari je, ko se lahko čez noč odpravijo, samo se ohranjajo po
               sistemu roka roko umije oziroma, kaj jaz vem, banke bodo dale kredit, tako kot se je
               včeraj navedeno, so dalo agro<gap n="..."/> v Srbijo za neko jato kur je bila garancija. Kure so
               bile garancija in sem siguren, da je tistega denarja, tistih 60 milijonov padlo nazaj
               v slovenske žepe nekaj, nazaj. Plačujemo jih pa skozi sanacijo pa dokapitalizacijo
               kar naprej. In jaz resnično ne vidim pripravljenosti s strani nove Vlade, glede na
               to, da je direktorja, ki je sposoben, SOD-a, postavila brez da mora podpisati, da ne
               bo več, ne pričakuje nobene nagrade ekstra. Moramo kenedijevsko, naj vsak pove kaj je
               pripravljen narediti za to državo, ob fantastični plači, ki jo je imel, 3-krat večjo
               od predsednika Vlade, pa mu je še treba 84 tisoč evrov dati letne nagrade. To se je
               začelo s Kramarjem, milijon nagrade, <stage>/nerazumljivo/</stage>, ono, sem pa tja<gap n="..."/> In sedaj smo
               tako daleč, da smo zapufani do kraja. In jaz tudi pričakujem od Vlade, da bo te
               ukrepe delala, pač pa, da takih menedžerjev in takih <stage>/nerazumljivo/</stage> nadzornega sveta,
               ki se niso odpovedali nagradam, ker ni potrebno, imajo sejnine in naj naredijo v
               okviru sejnine in redne plače. Takšnih naj na novo nastavlja ali pa naj vrnejo za
               lansko leto. Poglejte, SOD upravlja Peko. Ne vem kaj so se zmenili. Izgleda, da ne
               deluje spet tisto, še tista poceni prodaja, si pa delijo nagrade. In to verigo je
               treba prekiniti, dejansko. Najdite poštene menedžerje, poštene direktorje. Jaz tudi
               pri direktorjih, pri ravnateljih ne vidim to, da bi morala biti letna nagrada pa
               povečan obseg dela. Jaz sem tudi v prejšnji službi bil tehnični direktor, pa  sem hodil zvečer domov, pa nisem
               imel letne nagrade, pa se mi zdi, da je to normalno<gap n="..."/><stage>/Oglašanje iz klopi./</stage><gap n="..."/> Ne, ni
               bilo v socializmu.</p>
               <p>Tako, da tu se strinjam, sedaj smo pač pri tem, da delamo celo to kar je pa spet v
               drugo smer, ker drugače ne gre, zdaj ste našli izraz kompresija plač, včasih se je
               temu reklo uravnilovka, ampak dobro je začasno to, ampak to znotraj rednih plač.
               Naredite kompresijo pri tistih, ki jemljejo na vseh možnih javnih
               naročilih<gap n=".."/><stage>/nerazumljivo./</stage><gap n=".."/> se strinjam. Tam naj vlada naredi kompresijo. In jaz
               upam, da bomo te nagrade prepovedali čez noč, pa odpravnine takšne sile. Pa kaj je en
               direktor neke banke, ki je naredil 100 milijone škode, še potem potreben milijona
               nagrade za to? Kaj je potreben 1 milijon nagrade? Pa se kar naprej dogajajo, ne več
               milijonske, ampak v 10-tisoče pa gredo za katastrofalno dejanje. In se predstavljajo
               iz enega mesta na drugega, saj se samo ista imena sučejo skoraj, pa naj bo katerakoli
               vlada, in so tako fantastični menedžerji, da bi takoj inštitucija propadla, če bi oni
               šli stran. Naj gredo jutri, naj gredo, pa naj spustijo poštene ljudi zraven, pa če
               bodo tudi manj sposobni, bodo manj škode naredili, ker bodo manj ukradli.</p>
               <p>Zdaj bi pa minister, bi pa priporočil še malo tudi kolegom, vladi, mogoče šolskemu
               ministru rečete, da naj razmisli tudi o spremembi standardov, ker jih bo treba
               spremeniti, kajti sindikati so zdaj mehki, voljni, pripravljeni sodelovati. In bi
               bilo treba, mora imeti toliko političnega instinkta, da izkoristi ta čas, ko je
               takšno razpoloženje pri sindikalisti. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp18">

               <speaker>PREDSEDNIK JERKO ČEHOVIN:</speaker>

               <p>Hvala lepa. Gospod Štrukelj ima repliko.</p>
            </sp>
            <sp xml:id="SDT6-OZNZJUILS-nujna-15-2013-05-21.sp19">

               <speaker>BRANIMIR ŠTRUKELJ:</speaker>

               <p>Ker me je gospod Jerovšek nekajkrat omenjal. Zdaj najprej jaz se z njim v celoti
               strinjam kar se tiče nagrad in odpravnin. Mi smo tudi ministra in vlado pozvali, da
               naj se v tem času, ko se vsi odrekamo in tukaj javni sektor kaže izjemno veliko
               konstruktivnosti bistveno več kot politične stranke, ki bolj delajo za svoje
               interese, interese političnih točk kot pa za skupno dobro in upam, da to ni zmeraj,
               ker to zmeraj pozivajo tisti, ki so v opoziciji, takrat, ko so pa na oblasti, pa tega
               ne počnejo. Odpravnine, ki so se dogajale pri odhodih in število zaposlenih, ki so
               ostali, je bilo nekaj kar smo ministru Virantu rekli, da je treba ob teh dogodkih
               urediti. Če je nekdo tri mesece delal na Darsu, pa pobral 7, 8 tisoč evrov
               odpravnine, je to absolutno nedopustno. Enim vzamemo 50 evrov ob 500, drugi pa živijo
               še vedno v nekem vzporednem svetu. In jaz upam, da boste vztrajal pri tem, da se te
               stvari spremenijo. In je nedopustno, da se raven teh odpravnin tudi kar se tiče teh
               služb in funkcij nadaljuje v času, ko se vse druge stvari zmanjšujejo. To se
               popolnoma strinjam.</p>
               <p>Tisto o povečanem obsegu, gospod Jerovšek, pa ne razumete čisto dobro. Tukaj gre za
               to, da znotraj povečanega obsega so tudi povečani obsegi pedagoških ur od univerz do
               osnovne šole, to je za tiste učitelje in učiteljice, ki delajo več kot je njihova
               norma, ker je to ceneje kot če zaposlite novega. Poglejte kaj se je zgodilo v
               Mariboru na univerzi, pa boste videli kako je to zahtevno in občutljivo vprašanje. In
               ker ste pozvali to oblast, da naj zdaj poskusi s spremembo standarda normativov, jaz
               oblasti rečem isto kot sem včeraj, to bodo ostale zgolj mokre sanje pri standardih in
               normativih in pri vsem tem osebnem odrekanju slovenskega učiteljstva ni niti misliti,
               kajti slovenske šole  dosegajo
               mednarodno nadpovprečne rezultate, ko primerjamo znanje slovenskih učencev in učenk
               in seveda to velja ohraniti kot eno od pomembnih strateških prednosti te države,
               morda zadnja, ki jo še imamo.</p>
            </sp>
            <sp xml:id="SDT6-OZNZJUILS-nujna-15-2013-05-21.sp20">

               <speaker>PREDSEDNIK JERKO ČEHOVIN:</speaker>

               <p>Hvala. K besedi se je javil gospod Matjaž Zanoškar.</p>
            </sp>
            <sp xml:id="SDT6-OZNZJUILS-nujna-15-2013-05-21.sp21">

               <speaker>MATJAŽ ZANOŠKAR (PS PS):</speaker>

               <p>Hvala za besedo, spoštovani predsednik, kolegice in kolegi, spoštovani gospod
               minister, gospod Ščernjavič in gospod Štrukelj! Lep pozdrav v imenu Pozitivne
               Slovenije in v svojem imenu. V Pozitivni Sloveniji sprejemamo novelo, ki je danes
               pred nami, ker vemo, da je to nujen poseg in nujen ukrep, ki ga mora Državni zbor
               sprejeti, da bi nekako ustalila, sanirala in stabilizirala javne finance. Vsaki taki
               ukrepi so boleči. Zmanjševanje plač je boleče in ko gre za javni sektor, potem vemo,
               da je v zadnjih letih že kar bil en program kot stalnica, da ko je bilo težko v
               državi, ko je bilo težko na področju javnih financ in usklajevanja prihodkov in
               odhodkov, potem je bil javni sektor tisti pravi, ki ga je bilo hitro potrebno
               potegniti iz celote in tam na plečih oziroma na področju javnega sektorja nekaj
               privarčevati. Jaz sem za to, da se to uskladi, vendar bi rekel tako, v smislu
               Pozitivne Slovenije tudi naj rečen, preden bom prešel na svoje osebno mnenje okoli
               novele, naj rečem tudi to, danes so pred nami amandmaji, ki so usklajeni z mnenjem
               Zakonodajno-pravne službe, zato bo Pozitivna Slovenija tudi te amandmaje podprla, ker
               menimo, da so umestni, da so pravi, in da so potrebni za celotno izpeljavo
               novele.</p>
               <p>Kar pa zadeva moje mnenje, potem bi rekel tako. Veste, nekje bo počasi prišla točka,
               ko bomo morali vedeti, da javni sektor ni ravno tista pravšnja točka na kateri bi se
               vedno in vselej usklajevali odhodki in prihodki oziroma stabilizirale javne finance.
               Prav je, da imajo tudi v javnem sektorju plače zagotovljene oziroma zagotovljene
               taki, ki bodo stimulativne in bodo stimulirale ljudi, da bodo ustvarjali, da bodo
               delali, da bodo inovativni, itn. Zato se mi zdi, da ta del, ki zadeva plače, je
               nekako že skoraj izčrpan in pravzaprav bi sedaj iskali druge variante, tudi te o
               katerih smo danes slišali nekatere take, da verjetneje še, ne verjetnejše, zanesljivo
               je pa na področju javnega sektorja še veliko notranjih rezerv, veliko tistih
               <stage>/nerazumljivo/</stage> s katero bi lahko tudi veliko pripomogli k racionalnejšemu obnašanju
               javnega sektorja, racionalnejši potrošnji pa kljub temu, da bi kvaliteta ostala enaka
               oziroma še višja. Mene sicer določene stvari motijo, vendar tako kot sem rekel, kot
               Pozitivna Slovenija, tudi sam bom podprl in na koncu koncev naj rečem tudi izraze
               hvaležnosti pa veliko zadovoljstva tudi naše stranke, da ste prišli do tega skupnega
               sporazuma na pogajanjih, in da je ta del oziroma ta poseg v javni sektor tisti, ki je
               mogoče najmanj boleč oziroma je še sprejemljiv. In zato ste tudi ta kompromis oziroma
               ta dogovor sprejeli. To je tudi zelo zelo pomembno, pa ne glede na to kar kolega
               Jerovšek pravi, da če bi bila prejšnja Vlada pa tega ne bi bilo, sedaj pa je, ampak v
               glavnem, če zasledujemo končni cilj, je ta, da se stvari stabilizirajo, in da dajo v
               nekem roku rezultate, ki jih želimo in ki jih potrebujemo v naši državi. Osebno me pa
               moti to, seveda zmanjševanje kompresije, zmanjševanje plač v neki progresivni
               lestvici, potem počasi prihaja do neke uravnilovke, počasi se spreminjajo te razlike
               med plačnimi razredi, kar je tudi na nek način destimulativno. In to, če sedaj ta
               poseg še tak, potem bi morali v prihodnje paziti, da se te stvari ne bi dogajale.
               Poglejte, zelo logično je razmišljanje o tem, da javni sektor vključno, zdaj bom
               govoril nekoliko bolj o tem delu lokalne samouprave pa tudi o pravnih <stage>/nerazumljivo/</stage>,
               itn., če se zmanjšuje njihov proračun, bodisi za investicije bodisi za druge stvari,
               potem ni logično, da toliko in toliko manj denarja, ostane pa število zaposlenih
                   popolnoma enako ali pa se
               celo povečuje. Jaz sem za ta ukrep zmanjševanja števila zaposlenih, ne na drastičen
               način, na mehak način. Torej, naj gre naravni odliv po svoji poti, vendar novih
               zaposlitev ne bi smelo biti, če želimo zdaj uskladiti javno upravo z denarjem oziroma
               s proračunskim delom, ki zadeva.</p>
               <p>Javna uprava se je razbohotila, razbohotila zato, ker je bila grajena na tem kot je
               bila gospodarska rast pred leti 6% ali pa še več procentov in tako naprej, tako je pa
               tudi vzporedno javna uprava se razbohotila, število zaposlenih se je povečalo in tako
               naprej. Tako, da jaz se pridružujem vsem tistim, ki govorijo o tem, da so notranje
               rezerve, da je potrebno z neko notranjo disciplino, notranjo higieno doseči to, da bo
               za isti oziroma še manjši denar kvalitetno izvajanje javne uprave.</p>
               <p>Torej, naj končam. Še enkrat, zelo dobro je, da je do tega kompromisa prišlo, da je
               ta dogovor sklenjen, da bomo mi to novelo sprejeli takšno kot je. Vendar mislim, da
               smo zdaj že na tisti točki, ko pri plačah v javnem sektorju najbrž ni več veliko
               prostora in da bi morali v naslednjih potezah, če bi hoteli zmanjševati
               stroške<gap n="..."/><stage>/nerazumljivo./</stage><gap n="..."/>javne uprave posegati po drugih stvareh, vključno tudi s
               takšnimi o katerih je kolega Jerovšek govoril, pa še mnogo, mnogo drugih je, ki so
               aktualni in jih je potrebno narediti.</p>
               <p>Ob vsem tem, gospod minister, reorganizacija javne uprave, saj ta je aktualna vedno,
               ničesar ni stalnega, vse se spreminja, tudi reorganizirati javno upravo bodisi na
               lokalnem nivoju bodisi v ministrstvih, tako da se mi zdi, da bi lahko še marsikaj se
               potegnilo iz tega naslova in se naredilo poslovanje in delo javne uprave zadovoljivo.
               Res je, saj veste, fama je bila, kdo je v javni upravi zaposlen tisti dobi redno in
               stalno plačo, 5. je plačano, zato je bil interes, da se čim več zaposlijo v javni
               upravi in tako naprej. Vendar ni prav, da bi zdaj s temi rezi vse uslužbence v javni
               državni upravi nekako degradirali oziroma spravili na en tak položaj, v katerem bo
               njihova plača ne več stimulativna in tudi ne bo interes, da bodo opravljali
               kvalitetno delo. To je moje mnenje. </p>
               <p>Vse amandmaje naprej, o katerih ne bom več razpravljal, potrjujem in potrjujem tudi
               novelo, ki bo na koncu na glasovanju skupnih glasovanj. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp22">

               <speaker>PREDSEDNIK JERKO ČEHOVIN:</speaker>

               <p>Hvala lepa, gospod Matjaž Zanoškar.</p>
               <p>Besedo ima podpredsednik Tomaž Lisec.</p>
            </sp>
            <sp xml:id="SDT6-OZNZJUILS-nujna-15-2013-05-21.sp23">

               <speaker>TOMAŽ LISEC (PS SDS):</speaker>

               <p>Hvala, predsednik. Minister, kolegi, kolegice in ostali vabljeni!</p>
               <p>Moram reči, da sem zelo vesel, da končno opažam, da smo res postali enotni, da se vsi
               zavedamo resne situacije, kajti, ko smo lani, ko smo bili še SDS največja vladna
               stranka, razmišljali o tem kaj vse je treba narediti, da se enkrat naredi red v naši
               državi, so se nam po eni strani nekateri smejali, po drugi strani pa so drugi
               govorili zakaj grozimo našim državljanom in državljankam, in očitno prihajamo do
               tega, da jim grozimo čedalje bolj.</p>
               <p>Morda za začetek glede nujnosti postopka. Lani je bilo na ta famozni ZUJF zlito
               ogromno gnojnice, tudi iz tega vidika kako hitimo, tukaj pa opažamo, da se je vlada v
               roku 15-dni skušala dogovoriti s sindikati, sprejela zakon na vladi, skušala
               popeljati zakon preko zakonodajne procedure in tudi zakon uveljavljati. Torej, tukaj
               je nujnost postopka vsaj dvakratni tempo od tistega kar smo mi delali pred dobrim
               letom, ampak takrat je bilo ogromno vika in krika kam hitimo v propad in ne vem kaj
               vse, danes pa skoraj tišina. Kljub temu se vidi tudi da zakon ni dodelan, kar je že
               povedala tudi Zakonodajno-pravna služba. Tako, da jaz se strinjam z gospodom
               Jerovškom, ta vlada ima srečo, da so posamezni subjekti dokaj tiho, če se povrnem
               spet leto nazaj, ko smo tako pri ZUJF-u kot ostalih ukrepih se  cinkali glede skoraj vsakega člena v kakšnem
               zakonu in kjerkoli nismo pristali na mnenja sindikatov, so bila rožljanja s protesti,
               stavkami, referendumi. Zdaj je pa kar naenkrat tukaj, bi rekel, bolj kot ne tiho. To
               me spominja na nek ameriški film, ki se dogaja po letu 1945, ko se za zaprtimi vrati
               Američani in Rusi dogovarjajo, kako si bodo delili plen po drugi svetovni vojni.
               Sicer zunaj medijem razlagajo svoje izkušnje, kako trdo se borijo, seveda vsak za
               svojo stran, znotraj dvorane pa igrajo monopoli in selijo države, pijejo viski,
               pijejo vodko, verjetno tudi kakšno pico pojejo in v bistvu so dokaj enotni v tem, da
               je važno, da nekaj izpeljejo, saj so itak vsi na isti strani.</p>
               <p>Kar se tiče ZUJF-a. Glede na to, da zdaj še bolj nižamo plače - takrat, ko smo
               sprejemali ZUJF, smo rekli, treba je plače znižati, ampak potrebni so tudi drugi
               ukrepi. Prvo je to glede odpuščanja. Če se spomnite, prejšnji predsednik Vlade, ki je
               zdaj predsednik republike, je sam rekel, da je v državni upravi 30% ljudi preveč.
               Zdaj pa govorimo o mehkem odpuščanju, 1% na leto, tako da od tistih radikalnih
               predlogov predbivšega predsednika Vlade smo skoraj ostali na ničli.</p>
               <p>Strinjam se predvsem z gospodom Ščernjavičem, da bo treba na področju materialnih
               stroškov in verjetno še kje kaj narediti. Javna naročila, mislim, da se vsi
               strinjamo. Strinjam se pa tudi z gospodom Jerovškom, da - gospod minister, zdaj je
               čas, da se tudi s sindikati, kljub temu, da so rekli strogi <q>"ne"</q>, da se z njimi
               pogovorite o normativih, pa ne govorim samo o šolstvu, tudi verjetno na drugih
               področjih. Zato ker se strinjam z vsemi tistimi, ki govorijo, da v javnem sektorju
               niso vsi enaki. Mene to zelo moti. V politiki, ne vem, kjerkoli, vsi so enaki. Sploh
               ni res. Jaz poznam od policistov, ki so si zmanjšali maso plač, nekaj so jih
               odpustili, zmanjšali so jim plače, in bodo zdaj spet udarjeni. Kar pomeni, tisti, ki
               so naredili red znotraj svojega resorja oziroma znotraj svojih vrst, bodo še bolj
               tepeni, tisti, ki pa svojega dela do zdaj niso opravili, pa bodo komaj prvič tepeni.
               Tako da, minister, resnično upam, da bo prišlo tudi do te druge faze, ne samo, da
               boste ponovno, če do leta 2015, da bomo ugotovili, da zmanjšanje plač ni bilo dovolj,
               da bomo šli ponovno v zmanjšanje plač, ampak da se boste korenito lotili tega, kar
               pričakujem, to pa je odpuščanje v javnem sektorju, predvsem znotraj državne uprave.
               Ne strinjam se z predbivšim predsednikom Vlade, da je 30%, ampak glede na to, da kar
               nekaj situacij poznam, pa bom rekel strokovno, vsaj kar delam 8 let, 10% ljudi v
               državni upravi je absolutno preveč. In s tem ukrepom, ko zmanjšate plače, v bistvu
               tepete vse, od tistih pridnih do tistih nepridnih, in to se mi zdi zelo nefer do vseh
               tistih, ki delajo. Po drugi strani pa moram reči, da sem tudi sam dokaj kritičen do
               tega dodatka za povečan obseg dela, ker tu imam občutek, da marsikdaj ne gre za
               tisto, kar nekdo dela nad normativi, ampak gre za tisto nagrajevanje pridnih in
               zvestih kadrov, ne glede na to, ali oni resnično naredijo vse tisto oziroma več, kar
               se od njih pričakuje.</p>
               <p>Malo me je tudi strah, če bomo tudi na drugih področjih šli tako naprej, da bomo - vi
               ste rekli, kompresija, od 0,5 do 5% plače -, da se bo tudi v javnem sektorju začelo
               dogajati to, kar se dogaja že nekaj let v gospodarstvu, da bodo dobri kadri, torej
               tisti, ki so blizu najvišjim na plačilnih lestvicah, pa pustimo tu funkcionarje ob
               strani, začeli bežati iz javnega sektorja, seveda ne v gospodarstvo, ampak v tujino.
               Danes je nek zelo dober članek v enem izmed slovenskih dnevnikov, kaj vse se dogaja v
               Sloveniji, kako ljudje bežijo. Ljudje ne bežijo samo fizično, ljudje bežijo tudi
               tako, da si najdejo delodajalce v tujini, kar pomeni, da država ostane brez davkov in
               brez dohodnine, kar pa seveda ni naš namen, da je naša državna blagajna čim bolj
               prazna.</p>
               <p>Torej, minister, pričakujem, da boste glede odpuščanja in javnih naročil tudi tako
               zagnani, kot ste bili glede tega najbolj enostavnega ukrepa, to je zmanjšanje plač.
               Mene je zelo strah, da ta ukrep, ki naj bi bil v drugi polovici leta 2013 in v letu
               2014, ne bo postal nek trajni ukrep,  zato ker na drugi strani nekateri vaši soministri peljejo
               čisto drugačno politiko kot vi - namesto da bi zniževali, udarijo posamezne subjekte
               znotraj naše države. Tako da osebno tega zakona ne morem podpreti, predvsem iz tega
               razloga, ker se mi zdijo določene določbe zelo nekonsistentne in malo kontradiktorne.
               Recimo, zanima me, gospod minister, če lahko odgovorite, kako ste se odločili glede
               posameznih dodatkov, zakaj nekatere zmanjšali, zakaj nekaterih ne. Ravno zjutraj sem
               dobil sms od nekoga, ki je zaposlen v javnem sektorju, pa ni ne magister ne doktor,
               pa je rekel, da verjetno dodatek za naziv ostaja. Zato, dokler bomo imeli predsednico
               Vlade, ki bo imela magisterij, bo ta naziv ostal, potem boste pa verjetno šli na
               kakšen drug dodatek, ki ga boste znižali. Skratka, želim vam, da v javnem sektorju
               nadaljujete politiko tistih ministrov, ki so želeli narediti red, ampak ne reda
               delati tako, da znižate plače, udarite vse po žepih, ampak naredite tudi red s tem,
               da koga, ki ne dela 8 ur ali več, tudi odpustite. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp24">

               <speaker>PREDSEDNIK JERKO ČEHOVIN:</speaker>

               <p>Hvala lepa.</p>
               <p>Besedo dajem gospe Sonji Ramšak.</p>
            </sp>
            <sp xml:id="SDT6-OZNZJUILS-nujna-15-2013-05-21.sp25">

               <speaker>SONJA RAMŠAK (PS SDS):</speaker>

               <p>Hvala lepa. Spoštovani minister, predstavniki sindikatov, kolegice in kolegi!</p>
               <p>Moram reči, da se nikoli nisem zavzemala za to, da se nižajo plače v javnem sektorju,
               tudi takrat, ko sem bila še sama zaposlena v javnem sektorju, ker menim, da je treba
               tistega, ki je strokoven, ki je sposoben, ki je učinkovit, nagraditi, ne pa ga, zato
               ker se obnaša racionalno, strokovno in profesionalno, potem še kaznovati. Žal je
               danes sicer situacija v Sloveniji izredno težka, ni pa neobvladljiva. In seveda vsak
               ukrep, ki gre v pozitivni smeri, je sprejemljiv tudi za Slovensko demokratsko
               stranko.</p>
               <p>Popolnoma se strinjam z gospodom Ščernjavičem, ki se je dotaknil tega, da v javni
               upravi so rezerve. Tudi sama sem prepričana, da so rezerve. Rezerve so tudi v številu
               zaposlenih. Mi pa gremo v neko drugo smer, da znižujemo plače, ne dotaknemo se pa
               tistega občutljivega dela, ali je takšno število, ki ga imamo v okviru javne uprave,
               govorim o ožjem delu javne uprave, pa tudi o širšem delu javne uprave, tisto, ki je
               izdelano na podlagi zadolžitev oziroma nalog, ki bi jih naj posamezno ministrstvo ali
               pa drug javni zavod ali podjetje opravljalo, ali pa je delano samo na imena in
               priimke. Mislim, da se je v preteklosti večkrat dogajalo, da so se sistemizacije v
               javni upravi prilagajale kadrovski zasedbi, ne pa tistemu, kar mora nek organ
               opraviti kot svojo dolžnost.</p>
               <p>Če pogledam to, kar je gospod Ščernjavič dejal, pozdravljam to 1% znižanje
               zaposlenosti, vendar menim, da bi lahko bil ta procent tudi višji in morda tisti
               procent, ki smo ga že nekoč bili vajeni, torej 2% na letni ravni. Da bi morda v tem
               trenutku bil bolj sprejemljiv kot pa samo 1%.</p>
               <p>Strinjam se, da so rezerve v javnem naročanju. Pri javnem naročanju se verjetno vsi
               srečujemo s tem, kar je bilo izpostavljeno, da se zaposleni dobro zavedajo, kje so
               tiste rezerve, vendar, tako kot pravi, če bi prijavljali določene zadeve, bi bili
               javni uslužbenci kaznovani. Mislim, da je treba vzpostaviti sistem, ko bo nekdo, ki
               bo opozoril na napake v javnem sektorju, za to nagrajen, ne pa kaznovan.</p>
               <p>Vsi si želimo vitko in visoko strokovno javno upravo. In se boste verjetno strinjali
               z mano, da je problem v javnem sektorju tudi tako imenovani menedžerski kader oziroma
               vodstveni kader, ki je za mene v večjem delu nestrokoven, kajti dober menedžer, pa
               mislim pri tem na gospodarske družbe, zelo dobro pozna svoje podjetje. Ve, kako
               kolektiv deluje, ve, kje so rezerve, ve, kje so ključni ljudje, kje so ovire, in pa
               seveda že ima vizijo, kako je treba neko podjetje voditi tako, da bo dosegalo
               maksimalne učinke. In mislim, da bi ta princip delovanja morali prenesti tudi v javno
               upravo. Vem, da ste se, gospod minister, takrat, ko ste bili še minister v prvi Vladi
               gospoda Janeza Janše,  prvi
               Vladi gospoda Janeza Janše, zavzemali tudi za dvig strokovnosti menedžerskega kadra,
               da so morali tisti, ki so zasedali najvišja mesta v javni upravi, tudi celo opraviti
               neka izobraževanja, vendar pa mislim, da teh znanj, ki so si jih morda pridobili ali
               pa niso pridobili, odvisno od tega ali so bila ta izobraževanja uspešna, pač niso
               uspešno prenesli v delovanje svojih organizacijskih enot ali oddelkov sektorja,
               direktoratov, itn. Kar se tiče javnih naročil, bi rekla še tako, da seveda pri javnih
               naročilih so ogromne rezerve. ogromne rezerve so tudi zaradi tega, ker ko se sredstva
               nabavljajo, moram reči, da nisem bila nikoli naklonjena temu, da je izbran najnižji
               ponudnik. Najnižji ponudnik tudi ne prinaša vedno najvišje kvalitete pri nabavi
               določenih ali storitev ali sredstev, materialnih ali kakšnih drugih. In da bi morali
               zastaviti sistem v javni upravi na način, da tisti organ, ki se je sposoben iz
               pogajati pri javnem naročanju za najugodnejše cene z visoko strokovnimi uslugami ali
               pa pridobitvijo materialov, da bi moral biti za to nagrajen. Ne samo tisti, ki vodi
               ta kolektiv, ampak tudi tisti, ki je bil uspešen v teh pogajanjih, da so tukaj
               rezerve tudi pri tem kar se dogaja. Vemo, da smo, kar se tiče nivoja korupcije, zelo
               na nizkem nivoju oziroma je zelo prisotna korupcija tudi pri javnem naročanju, v
               javnem sektorju, da se določena javna naročila delijo na več manjših naročil zato, da
               se izognemo določenim javnim razpisov, da so nepregledna, in da seveda je potem tudi,
               vsak misli, če da država denar, jo je treba izkoristiti, ne pa, da bi se obnašali
               racionalno. Mislim pa, da so tudi rezerve pri tem, pri razpolaganju s proračunskimi
               sredstvi ministrstev in pa tudi v drugem širšem javnem sektorju. Danes vemo, da je
               nagrajen tisti, ki potroši čim več. Tisti, ki pa se obnaša racionalno in razmeram
               primerno, pa je zato tudi tepen in tudi tukaj bo treba narediti marsikaj, in da tudi
               tukaj so rezerve, ki bi lahko zmanjšali proračunska sredstva. Mislim, da je kolega že
               povedal, da dejansko smo naklonjeni vsakemu zniževanju stroškov v okviru predlaganih
               spremembah Zakona o sistemu plač, vendar pa v okviru naše vlade smo šli v neko drugo
               smer. Šli smo v smer zmanjševanja zaposlenih v javni upravi ne pa samo zniževanja
               plač. Mislim, da se nismo sposobni soočiti s problemom, da je javna uprava
               prenormirana, in da tukaj nas čakajo še številni ukrepi. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp26">

               <speaker>PREDSEDNIK JERKO ČEHOVIN:</speaker>

               <p>Hvala lepa. Besedo dajem gospe Katarini Hočevar.</p>
            </sp>
            <sp xml:id="SDT6-OZNZJUILS-nujna-15-2013-05-21.sp27">

               <speaker>MAG. KATARINA HOČEVAR (PS DL):</speaker>

               <p>Hvala za besedo. Prav lepo vas vse skupaj pozdravljam. V Državljanski listi imamo
               skoz enako stališče, ga nismo spreminjali. Skoz zagovarjamo to, da je treba javno
               porabo prilagajati razmeram v proračunu oziroma v gospodarstvu, seveda s to razliko,
               da naši ministri tudi kaj naredijo, ne samo govorijo in v prvi vrsti je tukaj treba
               čestitati dr. Virantu, kot glavnemu pogajalcu, da je uspel s sindikati doseči dogovor
               o ukrepih na področju plač in drugih prejemkov. Seveda je pa potrebno čestitati tudi
               sindikatom za razum oziroma za pripravljenost na sodelovanje. Če danes govorimo o
               ZSPJS, naj povem, da bom podprla in tudi v Državljanski listi bomo podprli amandmaje,
               ki nekako sledijo mnenju Zakonodajno-pravne službe in pa hkrati govorimo o trojčku
               skupaj z zakonom o sodniški službi in državnemu pravobranilstvu, ki bo skupaj s
               kolektivno pogodbo za ne gospodarske dejavnosti in pa ZIPRO-m pomenilo prihranek 110
               milijonov v letošnjem letu. Kar se tiče ZSPJS, praktično prelagamo ukrepe, ki so že
               veljali naprej tudi v letošnje leto, zamrzujemo delovno uspešnost, manjšamo delovno
               dobo in predvsem ploščimo plačno lestvico. Sama to uravnilovko plačne lestvice
               razumem kot krizni davek 
               javnih uslužbencev, praktično bo v povprečju vsak javni uslužbenec v letošnjem letu
               prispeval davek krize približno nekaj manj kot 700 evrov in zato jaz upam, da bo, če
               tako imenujem ta davek dovolj, da nam res ne bo treba posegati oziroma sprejemati
               kakšnega kriznega davka. Ko govorimo kaj bi moralo delati gospodarstvo kaže prst tudi
               nazaj na javni sektor. Kdo pa izobražuje kadre za gospodarstvo? Javni sektor. In tu
               gresta z roko v roki. Boljši javni sektor bomo imeli, bolj učinkovito bo tudi
               gospodarstvo. In če je gospod Štrukelj, ki ga sicer zelo cenim, včeraj rekel, da so
               standardi in normativi sanje te vlade, potem lahko na drugi strani tudi gospodarstvo
               reče, da sanja o državi, za katero ne bo prevelik zalogaj in ga bodo lahko
               sofinancirali. Jaz pa mislim, da ne sanje enega ali drugega, mi se moramo skupaj
               zavedati, da ne smemo vzeti sanj našim potomcem in da jih moramo pustiti slehernemu
               našemu državljanu in sanje pustiti, ampak si zastaviti skupen cilj, in sicer cilj, ki
               bo pomenil, da bomo sami izšli iz krize. Tako, da jaz upam, da so bili napori našega
               ministra dovolj, da ne bo potrebno več posegati v plačno maso in strinjam se vsak
               minister naj opravi domačo nalogo tako kot jo je opravil dr. Virant. In tudi ko
               govorimo o sivi ekonomiji. Kdo pa preganja sivo ekonomijo? Javni uslužbenci. Ko
               govorimo o javnih naročilih. Kdo pa izvaja postopke javnega naročanja, če ne javni
               uslužbenci? Tako si vsi skupaj moramo naliti čistega vina in delati za skupen cilj.
               Tako, da s tem bi mogoče zaključila, pa vseeno postregla še z enim podatkom. Po
               podatku AJPES-a je plača v marcu v zasebnem sektorju znašala 1488 evrov in v javnem
               sektorju 1757. Tako, da v bistvu kljub vsemu se moramo zavedati, da je gospodarstvo
               tisto, ki nas financira in da mu moramo pustiti dihati. Tisto, kar je pa mogoče za
               javni sektor stimulativno, je pa predvsem varnost in stabilnost. Gospod Vidič najbrž
               dobro ve, da je prevladujočo karierno sidro javnih uslužbencev prav to, varnost in
               stabilnost in v teh zaostrenih gospodarskih razmerah je to tisto stimulativno okolje,
               ki bo moralo biti dovolj tudi za slehernega javnega uslužbenca. Ko pa bo šlo
               gospodarstvu dobro bo šlo dobro tudi nam oziroma javnemu sektorju.</p>
               <p>Tako, da še enkrat čestitke za ta dogovor in pa zdaj vse moči uperimo v to, da bomo
               gospodarstvo dvignili. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp28">

               <speaker>PREDSEDNIK JERKO ČEHOVIN:</speaker>

               <p>Hvala lepa. Besedo ima gospa Majda Potrata.</p>
            </sp>
            <sp xml:id="SDT6-OZNZJUILS-nujna-15-2013-05-21.sp29">

               <speaker>MAG. MAJDA POTRATA (PS SD):</speaker>

               <p>Hvala za besedo, gospod predsednik.</p>
               <p>No, saj marsikaj je bilo povedanega, ampak moram reči, da na nekaj pa vendarle vsi
               skupaj pozabljamo. 39 zakonov v ZUJF-u je zame bil velik problem in še vedno je, zato
               ne dam prav gospodu Ščernjaviču, ki kliče po ZUJF-u 2. Mislim, da tisto kar me je
               motilo pri tako nekonsistentno pripravljeni zakonodaji včasih, bi me motilo tudi
               zdaj. In to, s čemer se zdaj soočamo, je pravzaprav samo nasledek tistega kar smo
               delali ali kar ste delali v prejšnjem mandatu, ko je bilo delo tako speljano kot je
               bilo tako glede ZUJF-a kot tudi glede proračuna. In to kar se nam dogaja je treba
               posebej povedati. ZUJF si je obetal prihranka 400 do 800 milijonov. Poglejmo kakšni
               so rezultati. 130 milijonov 
               prihrankov, pa če zdaj še tistih 50 odštejemo, ki jih je treba dati zaradi vračila
               regresa, potem je to šolski primer kako se zakonodaja ne sme pripravljati in kako
               mora za posege v zakonodajo biti pripravljen dovolj trden temelj, to pa so analize in
               projekcije pričakovanih učinkov. Toliko glede tega.</p>
               <p>Še enkrat povem. Mene moti vsakršno tako rokohitrsko ali pa delovanje po bližnjici,
               ko veš premalo in se ti kasneje kot bumerang slabe rešitve kar kopičijo.</p>
               <p>Sprememba Zakona o sistemu plač. Kaj naj v zvezi z njo rečem? Saj sem pričakovala, da
               bo tako in tudi nimam nič proti kompresiji lestvice, zaradi tega, ker naši stari so
               rekli, da je treba vzeti tam kjer je, pa dati tja kjer ni. In v teh družbenih
               razmerah tisti, ki smo bolje plačani, lahko več participiramo. Bi pa gospodu Štruklju
               vseeno rada povedala, da je morebiti pozabil, ko je govoril o znižanju funkcionarskih
               plač, da od leta 2000, od takrat se bolj spomnim tega, ker sem sama v poslansko
               zgodbo vstopila, so plače funkcionarjev, zlasti poslancev bile nenehno zniževane,
               leta 2000 za 20%, prosim ne pozabite, in potem je prišel Zakon o sistemu plač, zaradi
               tega, ker so bile pri funkcionarskih plačah zlasti pri poslanskih, ki so bile od
               nekdaj na tapeti, in ker so se po poslanskih plačah ravnale tudi nekatere druge
               plače. Jaz se nisem posebej pripravila, da bi imela zbrane vse podatke o tem kako so
               se poslanske plače skozi ta čas nižale, da bi vam lahko lestvico pokazale, se ne
               pritožujem, da me ne boste razumeli, samo prav je, da takrat kadar kaj zahtevamo, pa
               kadar o čem govorimo tudi z natančnimi podatki operiramo. Tako, da sem mi je zdelo
               takrat, ko je minister Virant povedal, da so na funkcionarske plače vezani tudi
               sodniki, to kar prav, da smo na to opozorili, ker ne moremo po eni strani zahtevati
               od sodnikov kakovostno delo, po drugi strani jih pa za kakovostno delo in povečan
               obseg dela slabo nagrajevati. I tu je problem. Tisto kar mene moti, jaz nisem slišala
               danes besede o kakovostnih javnih storitvah. In mene zanima v tej operizaciji javne
               uprave in srednjega sloja vprašanje, kako bomo nekatere še stimulirali za kakovostno
               opravljanje javne službe. Če jih bomo po eni strani kar naprej razglašali za
               zajedalce te družbe in če bomo rekli gospodarstvo nas financira, oprostite, tudi
               javni uslužbenec si za svoje delo zasluži plačilo. In javni sektor je za normalno
               funkcioniranje države nujno potreben. In jaz ne bi želela, da bi zdaj tu
               hieararhizirali kateri del javnega sektorja nam je najbolj potreben. Ko skušamo
               zagotavljati večjo varnost, takrat vemo so nam potrebni policisti in so nam potrebni
               sodniki. Ko hočemo biti dobro izobraženi nam je šolstvo in tako naprej. O čem hočem
               govoriti? Da takrat, ko se prihodki velike večine državljank in državljanov tako
               znižujejo kot se znižujejo zdaj, saj se v različnih segmentnih družbe, potem se
               moramo vprašati kaj pa v družbi sploh še pričakujemo. In tisto kar so tudi opozorila
               iz drugih držav, ki so že trojko dobile, pa ki so že varčevale, prihaja kot glasno
               opozorilo, je, da je dostopnost brezplačnega kakovostnega šolstva za veliko večino
               ljudi postalo že vprašljivo. Govorim o Portugalski. Če ste brali zdaj te  izkušnje s Portugalsko, se
               možnost vstopanja v kakovostno šolstvo zmanjšuje in zato jaz pa po drugi strani
               pričakujem, da bo ta Vlada modra, in ne bo nižala normativov in standardov v šoli,
               ker ne bo pristala na to, da imamo slabo izobraženo mlado generacijo. 8 tisoč 600
               državljank in državljanov Slovenije se je odločilo v lanskem letu, da zapustijo
               državo. Med temi, če gledate strukturo, je bilo veliko visoko izobraženih. Tudi pri
               podatku o plači v javnem sektorju in plači v gospodarstvu je treba upoštevati zraven
               kot primerjalno še izobrazbeno strukturo in še na nekaj bi opozorila, kar pa mene
               boli, ko govorimo o tem, da je treba stimulirati gospodarstvo. Ja, je treba
               stimulirati, ampak potem je tudi treba pogledati kam tisti denar od stimulacij in
               olajšav in vsega tega gre. Ker imamo sicer nekaj zelo bogatih lastnikov kapitala in
               nepremičnin, pa armado delavcev na minimalcu in delavk, če sploh delo imajo. Kako se
               plače v zasebnem sektorju tudi gibljejo, kako se oblikujejo. To so meni rekli
               neposredno zaposleni v gospodarstvu. Kaj potegne za sabo tudi taka stvar, ki ni
               vključena v redno plačo s plačno listo, s plačilno listo z razvidnimi prihodki in
               tudi vplačili, ko gre kaj mimo in se potem to kasneje posamezniku kaže, ko uveljavlja
               pravice iz pokojninskega zavarovanja. Še enkrat, meni se zdi normalno, da so in tukaj
               s kolegico Hočevarjevo soglašam, da je ta kompresija pač krizni davek. Krizni davek
               tistih, ki lahko več prispevamo. In jaz bi bila vesela, če bi imeli v tej državi več
               tistih, ki bi lahko krizni davek prispevali, ker bi to pomenilo, da se nam bruto
               domači proizvod dviguje, da se marsikaj v državi izboljšuje. Dokler pa je tako kot
               je, pa ne gre drugače.</p>
               <p>Sedaj, gospod Ščernjavič, jaz z vami zelo soglašam, da je treba v okviru javnih
               naročil marsikaj narediti in socialni demokrati smo že v kakšni prejšnji vladi
               zagovarjali neko centralno vodenje javnih naročil, pa tudi investicij, kjer bi se
               marsikakšna obvodnica dala preprečiti in bi se zniževali stroški. Tudi ta podatek o
               dvajsetih odstotkih rezerv pa slabo izpolnjeni odgovori na vprašalnike, ki ste jih
               omenjali. S tem vsem soglašam. Bi pa rekla, da bi nam vsem skupaj verjetno bilo zdaj
               nekoliko lažje, če bi bili brez referenduma, spuščeni v veljavo nekateri zakoni, ki
               so bili sprejeti, pa so se imenovali malo delo, Zakon o preprečevanju dela na črno in
               še kaj drugega. In tako tukaj jaz vidim to dogovarjanje in uspešnost dogovarjanja s
               sindikati. Prav nič nisem nevoščljiva prejšnji Vladi, da ji je uspel dogovor glede
               pokojninske reforme. Sem pa nezadovoljna, da ji je uspel dogovor za slabšo
               pokojninsko reformo kot je bila tista, ki je padla na referendumu. To pa je neka šola
               iz katere bi se morali vsi česa naučiti. In sindikatom bi samo še to rekla, mogoče bi
               bilo dobro, če bi bilo v pogajalski skupini tudi malo več žensk. Hvala lepa.</p>
            </sp>
            <sp xml:id="SDT6-OZNZJUILS-nujna-15-2013-05-21.sp30">

               <speaker>PREDSEDNIK JERKO ČEHOVIN:</speaker>

               <p>Hvala lepa. Kljub temu, ste si prislužila dvominutno repliko gospoda Štruklja.</p>
            </sp>
            <sp xml:id="SDT6-OZNZJUILS-nujna-15-2013-05-21.sp31">

               <speaker>BRANIMIR ŠTRUKELJ:</speaker>

               <p>Hvala lepa gospod predsedujoči. Na SVIZ-u sediva dva v  pogajalski skupini, predsednica in jaz, tako da mi
               imamo 50% zasedenost, se pa strinjam z vami v celoti, da je sindikalna scena v
               Sloveniji bistveno preveč moška. Če pogledate sindikate v skandinavskih državah jih
               praviloma vodijo ženske. To drži in to bi bilo potrebno popraviti.</p>
               <p>Zdaj, ker ste omenili funkcionarske plače in to našo zahtevo, da si najprej
               funkcionarji sami znižajo plače, bi rad zgolj korigiral, da tu ni šlo za neko poceni
               demagogijo v tem smislu funkcionarske plače so visoke, ministri imajo zelo visoke
               plače, ker vsi vemo, da to v Sloveniji ne drži in to sem pripravljen povedati tu,
               čeprav ni posebej atraktivno za moje članstvo. Vendar pa je bilo v situaciji v tej
               državi, ko je nezaupanje do političnega razreda, do zakonodajne oblasti, izvršilne
               oblasti tako nizko kot je ta trenutek, nujno potrebno, da s to gesto, ki jo zdaj
               izraža kompresija, potegnemo to potezo. Res je, da smo hkrati prizadeli tudi
               nekatere, ki jih ne bi smeli, recimo kot so raziskovalci in visokošolski učitelji in
               tako naprej. Ampak opozarjam vas, da je naš predlog začasne narave in izraža prav to
               kot ste vi rekli krizni davek, medtem ko so bili vladni predlogi pa s tem v nasprotju
               trajne narave, recimo znižanje dodatka za delovno dobo je bilo mišljeno trajno in bi
               najbolj prizadelo, če polemiziram še z ministrom za trenutek, tiste, za katere je
               bila trditev, da jih ne prizadene, to so mladi. Namreč, če bi 40 let mladi ne imeli
               dodatka na delovno dobo, bi bile njihove pokojnine bistveno nižje kot so zdaj naše.
               Toliko o funkcionarskih.</p>
               <p>Seveda se pa strinjam z vami kar se tiče standardov in normativov in opozoril bi
               glede izobrazbene strukture gospodarstva in javnega sektorja. V gospodarstvu je manj
               kot 20% vseh, ki imajo visoko izobrazbo od vseh zaposlenih, v javnem sektorju je teh
               56%, v izobraževanju pa 66%, kar pomeni, da se tu, ko primerjate plače in se tega ne
               pove, primerja hruške in jabolka. In tu bi opozoril tudi na nekaj kar je pa zelo
               resen problem. Če greste vzporejati povprečne plače v posameznih delih javnega
               sektorja, šolstvo, državna uprava, zdravstvo je najnižja povprečna plača v
               izobraževanju, izobrazbena struktura je pa obratna, najvišja. Skratka, tu se kaže nek
               trend, ki ga lahko spremljamo in opozarja, da odprava nesorazmerij je nek dogovor, ki
               pa nujno ne pomeni tudi da je v resnici prišlo do nekih resničnih odprav in to sem
               posebej hotel izpostaviti. In še nekaj. Moram vzeti, ker je tudi gospod prej govoril
               in gospa iz državne uprave, jo moramo vzeti v zaščito, kajti, če pogledate povprečja
               in primerjate z drugimi evropskimi državami je slovenska državna uprava na 100
               prebivalcev pod povprečjem Evropske unije. In trditi, da se stalno povečuje je v
               nekem neskladju s statističnimi podatki, ko jih primerjamo z drugimi državami. To je
               ena priročna demagoška trditev, ki pa preprosto ne doživi potrditve v statistiki.
               Evropska statistika trdi nekaj drugega.</p>
            </sp>
            <sp xml:id="SDT6-OZNZJUILS-nujna-15-2013-05-21.sp32">

               <speaker>PREDSEDNIK JERKO ČEHOVIN:</speaker>

               <p>Imate repliko? Prosim.</p>
            </sp>
            <sp xml:id="SDT6-OZNZJUILS-nujna-15-2013-05-21.sp33">

               <speaker>DRAGO ŠČERNJAVIČ:</speaker>

               <p>Prosim. Gospa Potrata, nisem mislil ZUJF 2 nadaljevati ZUJF 1, ampak navedel sem
               področja predsedniku vlade pri Janši, prej tudi Pahorju. Zdaj bom ponovil Bratuškovi
               sem pisal, <gap n="..."/>so odgovorili, vam bom pa tukaj poslal področje, ker vidim, poslušajte
               nič novega, področje, ker vidim možnost kaj narediti na prihodkovni strani proračuna,
               domačo nalogo, bom tako povedal, <gap n=".."/><stage>/nerazumljivo./</stage><gap n=".."/> in na odhodkovni strani kam
               poseči, kar zadeva teh stvari, v tem smislu ZUJF2. Velik problem je bil in je tudi bi
               rekel saj to ne bom nič novega povedal, lahko pa citiram analizo Računskega sodišča
               izpred treh, štirih let, ko je Pahorjeva vlada naredila čez 100 ukrepov varčevalnih.
               Mnogi ukrepi po vsebini zelo dobri, globinski. Ampak kje je vzrok bil, da so padli?
               <gap n=".."/><stage>/nerazumljivo./</stage><gap n=".."/> navaja tisto tudi med koalicijsko nagajanje in  mnogi ukrepi niso prišli v zakone in v
               izvedbo, v tem je problem. In če je tako nagajanje, potem dajte neko celovitost
               zagotoviti. Ne, da resor za zdravstvo nekaj za sebe šušmari, pa ostali ne vemo, kaj
               in kako, drugi resor za sebe nekaj dela<gap n="..."/> Poslušajte, zadnjič sem vzkipel na ESS,
               saj je bil minister zraven, ko je dobil odgovor, da v zdravstvu ni možno varčevati.
               Ali razumete? Hkrati pa na seji ESS, ko ga vprašam, gospod minister za zdravje, kdo
               je pisal ta odgovor pri vas, kateri uradnik, da ni možno varčevanje. In sem navedel
               področja, kje so v zdravstvu možna varčevanja. Potem je pa pritegnil moji diskusiji
               in rekel, ja, so možna varčevanja, in je navedel področja. Hkrati je pa dobil odgovor
               minister Virant - nula! Ali razumete? Pa to je<gap n="..."/> Mislim, v tej situaciji, to je
               grozljivo! Nesprejemljivo! Poslušajte, ne vem, kaj naj še drugega rečem, no. Kdo vodi
               potem to Vlado? Kdo vodi ta ministrstva? Kdo vodi te resorje? Ali razumete? V tem
               smislu ZUJF-2, da se vse to odpre, na eno mesto pride, pa zaokroži zadeva. Ne, da se
               potem resorji dajejo, je, ni, je, ni, je, ni. Evo, bi rekel, tako, potem pa taki
               kadri, kot je tisti kirurg, ki vodi tisto iniciativo - pa tega bi bilo treba na špico
               nekje postaviti, da daje tempo in diktira tempo iniciativ in pobud, kje je v
               zdravstvu možno kaj narediti. Ne, da ga odrežejo, pa te iniciative in pobude dajo ob
               stran, v ospredju so pa tisti, ki to zdravstvo jahajo, pa nas, bolnike, tako, da je
               to groza! In samo, da bi plačevali, plačevali<gap n="..."/> 3 milijarde evrov v zdravstvu je
               dovolj, v zgodovini zdravstva, največ v Sloveniji. Hkrati pa največ denarja ven
               odteče. Pa to nobenega ne boli! Pri plačah bomo pa takole<gap n="..."/> Pardon. Res, če ne bo v
               dveh mesecih tudi pri vas na mizi zakonodajne iniciative, pobud, predlogov,
               verjemite, da jaz več sem ne pridem sedet, pa najbrž kolega tudi ne, nimava več
               mandata.</p>
               <p>Kar se tiče kadrovskih načrtov in zaposlovanj. Če smo kje red naredili v tej državi,
               je to v državni upravi - imamo kadrovski načrt, letni, posebni, skupni, vsako leto to
               sprejemamo. Poslušajte, od leta 2004 zmanjšujemo in zmanjšujemo. Da ne navajam,
               koliko se je zmanjšalo. Evo, samo nekaj podatkov: v 5 letih GURS minus 12%, upravne
               enote več kot 5% minusa. Glejte, DURS, žila aorta - ali je DURS problem kadrovsko? Pa
               tega ne trdim samo jaz, tudi drugi strokovnjaki - ja, je! Zakaj se, hudiča - sicer
               zdaj bo dobil 60 carinikov, ampak to ne bo rešilo problem -, zakaj se ne dovoli
               začasnih zaposlitev v DURS-u, da povečamo število izterjevalcev, kontrolorjev,
               inšpektorjev. Zakaj ne?! Kdo to blokira? Katerim mrežam to odgovarja? In pravijo
               nekateri Dursovci, ne jaz, da imamo v Sloveniji davčno oazo - kje? - v Ljubljani,
               zato ker je toliko pravnih in fizičnih oseb, ker je tako velik pripad, da so ljudje
               zaliti s poplavo podatkov, evidenc, papirja in ne morejo vsega pogledati. Evo ti!
               Davčna oaza Ljubljana - to so povedali. Pazite, in ko rečemo, spremeniti število
               zaposlenih, pa dajte se zganit, lepo prosim! Dajte nekaj na tem segmentu naredit!
               Dobro, zdaj bo 60 ali 65 carinikov prišlo v DURS, ampak je to premalo glede na obseg
               problema in nepobranih dajatev. Zapori - enako, ječijo! En paznik čuva cel zapor tam,
               taki so normativi. Pa lepo vas prosim, no! Kaj pa, če se zgodi kaj? Pa se ne dovoli.
               Čakajte, zakaj se ne dovoli? Kaj se bo zgodilo? Ne vem, ampak to so problemi, to bo
               potem politična, strokovna odgovornost Vlade in posameznega ministra, da do tega
               prihaja. Kar je pa povedal primerjalno, to pa poznamo. Slovenija je - pazite, saj,
               kdo pa zakone sprejema? Saj jih mi ne! Če zakoni določajo obseg del in nalog, vrste
               zahtevnosti, spremembe aktov, sistemizacija - ja, to je povezano. Potem pa zakone
               spremenite, skrčite zakone, pa število ljudi bo naenkrat tudi treba zmanjšati. Ampak
               zakoni določajo tempo obsega dela, zahtevnost dela, vrste del in nalog in tako
               naprej. In to, da imamo preveč ljudi, za sebe trdim, v državni upravi se je v 8, 9,
               10 letih izjemno skrčilo število zaposlenih. Pa povejte, kje jih je preveč! Prosim,
               pa pokažite.</p>
            </sp>
            <sp xml:id="SDT6-OZNZJUILS-nujna-15-2013-05-21.sp34">

               <speaker>PREDSEDNIK JERKO ČEHOVIN:</speaker>

               <p>Ali lahko zaključite? Hvala.</p>
               <p>Postopkovno, gospa Majda Potrata.</p>
            </sp>
            <sp xml:id="SDT6-OZNZJUILS-nujna-15-2013-05-21.sp35">

               <speaker>MAG. MAJDA POTRATA (PS SD):</speaker>

               <p>Gospod predsednik, jaz bi samo želela, da je v zapisniku današnje seje povedano, da
               je gospod Ščernjavič začel z repliko meni, v bistvu pa je samo tisti del na ZUJF-2
               name letel. Kasnejši del je pa šel tako, da se jaz ne čutim  tiste, na katero bi lahko ti očitki leteli, ker
               je bila moja razprava čisto drugačna. Jaz bi pač predlagala, da takrat, kadar je
               replika, bi skušali na imenovanega direktno ciljati, da se potem tako ne razprši vse
               nanj in je videti, kot da je bolje, da molči. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp36">

               <speaker>PREDSEDNIK JERKO ČEHOVIN:</speaker>

               <p>Gospa Majda Potrata, smo razumeli. V drugem delu je gospoda Ščernjaviča malo zaneslo,
               pa je še enkrat povedal tisto, kar ga boli, ampak ni bilo tako mišljeno. Tako smo
               tudi ostali člani razumeli, vsaj jaz sem prepričan tako.</p>
            </sp>
            <sp xml:id="SDT6-OZNZJUILS-nujna-15-2013-05-21.sp37">

               <speaker>DRAGO ŠČERNJAVIČ:</speaker>

               <p>Gospa Potrata, se opravičujem, trije ali štirje ste o kadrovskem vidiku razpravljali.
               No, vi ste tudi vsaj malo to omenili.</p>
            </sp>
            <sp xml:id="SDT6-OZNZJUILS-nujna-15-2013-05-21.sp38">

               <speaker>PREDSEDNIK JERKO ČEHOVIN:</speaker>

               <p>Dobro, smo razčistili.</p>
               <p>Gospa Janja Klasinc.</p>
            </sp>
            <sp xml:id="SDT6-OZNZJUILS-nujna-15-2013-05-21.sp39">

               <speaker>JANJA KLASINC (PS PS):</speaker>

               <p>Hvala, gospod predsednik.</p>
               <p>Plodna razprava je danes in mislim, da je koristna. Veliko je bilo že povedanega,
               najbolj me pa veseli, da sta mi gospod Štrukelj in gospod Ščernjavič pobrala polovico
               moje razprave.</p>
               <p>Še enkrat bi rada ponovila, da vemo, o čem govorimo. Primerjava plač v javnem
               sektorju in zasebnem sektorju je večno zgrešeno dejanje - to so hruške in jabolka, to
               je neprimerljivo. In všeč mi je, da je gospod Štrukelj na to opozoril, kajti
               izobrazbena struktura, ki zahteva tudi temu primerne plače, je v javnem sektorju
               bistveno, bistveno višja. In tudi v državni upravi, ki si jo povprečen Slovenec
               oziroma Slovenka ali Slovenec predstavlja kot nebodigatreba, enako velja. Jaz sem 10
               let delala v državni upravi in zelo spoštujem večino zaposlenih v državni upravi. Kaj
               pa je napaka te državne uprave in kje bi se lahko prihranilo. Za javno upravo bom
               težje govorila, za širši del, ampak za državno pa lahko rečem: nikoli se ne odpušča
               nesposobnih, vedno, če se koga odpusti, se odpusti politično neprimerne. Kadar se je
               odpustilo, in teh odpuščanj je bilo mogoče prešteti na prste obeh rok, ker je tega
               zelo malo, ampak odpušča se tiste, ki nas motijo po politični strani, in včasih tudi
               tiste, ki imajo predloge za inovacijo, tiste, ki so najbolj inovativni, tisti imajo
               težave v državni in javni upravi, ne pa tisti, ki delajo slabo.</p>
               <p>V popolnosti se strinjam z gospodom Ščernjavičem, ko je naštel ta področja, kjer bi
               lahko prihranili. Poglejte, pri javnem naročanju - to je že gospa Ramšak opozorila -
               se srečujemo tudi s številnimi primeri korupcije. Na to nas opozarja protikorupcijska
               komisija, Računsko sodišče, in tu bi bilo treba narediti red. Najbolj odmevna afera v
               naši družbi, je afera Patria. Poglejte, tri države se s to afero ukvarjajo. Pri
               orožju so stvari vedno pri teh nabavah - zdaj bo opozicija jezna name, ker to
               omenjam, ampak tako to je. To ni samo Patria, ampak so tudi drugi, ki se srečujejo
               pri teh velikih poslih. Tu so najvišje provizije. Tu ni nikakršne prave kontrole.
               Zakaj se morajo sodišča potem leta in leta s tem ukvarjati, če bi bilo z enim dobrim
               nadzorom v državni upravi to že preprečeno.</p>
               <p>Potem stvarno premoženje, se strinjam z gospodom Ščernjavičem. Ena zadeva pa danes še
               ni bila dovolj omenjena, to pa je stvar lokalne samouprave. Ta uboga Slovenija, ki
               šteje toliko ljudi, kolikor šteje predmestje nekega večjega evropskega mesta, ima
               takšno množico občin, da te občine v tej krizi ne  bodo mogle več preživeti. Razumem, da se je to razširilo čez
               vse meje v tistem času, ko nam je bilo lepo, ampak mislim, da bomo morali krepko
               zarezati v to in jaz vem, da bomo imeli težave. Pri opoziciji bomo imeli težave
               zaradi tega, ker je slovenska ljudska stranka, potem SDS, vedno bila naklonjena temu
               večanju števila občin, ampak jaz mislim, da so se spremenili časi, in da bo treba
               drugače pogledati tudi tukaj. In mislim, da tukaj ne gre za koalicijo-opozicijo,
               ampak, da bomo morali vsi zarezati na vseh področjih. In tukaj bi bil prihranek
               enormen. Potem pa je pri tistem, ker je govoril že gospod Jerovšek. Veste, plače v
               gospodarskih družbah v državni lasti in v javnih podjetjih, to je nekaj popolnoma
               nerazumnega. Doslej dejansko nobeni vladi ni uspelo, ampak mislim, da tukaj moramo
               narediti konec. Vem, da zdaj karkoli, če bi z nekim direktnim kratkim ukrepom ali pa
               sprožili, bi bilo mogoče ustavno sporno, zaradi tega, ker so kakšni zakoni tako
               napisani. Ampak zdaj prihajam pa na tisti del, ki je pa sklepen. Predlagam, da Vlada,
               ki je dosegla velik velik uspeh s tem zakonom, ki ga danes obravnavamo in je to
               gašenje požara in to pomeni omogočanje samo preživetja v letošnjem in naslednjem
               letu. Takoj začne s pripravo reform na vseh teh navedenih področjih. To bo sicer zelo
               trd kamen, ampak je pa nujno potreben, kajti poglejte, v Sloveniji se moramo začeti
               obnašati racionalno na vseh področjih in to dolgoročno. To ni več zdaj možnosti. Sama
               danes podpiram ta zakon, ampak sem absolutno proti, in če bo še kdaj predlog
               zniževanja plač v javnem sektorju kot rešitev vsega, bom glasovala proti, zaradi tega
               ker, vam povem, da visok strokovnjak javni uslužbenec v ministrstvu ali v Državnem
               zboru in tukaj gledam na kolegice in kolege, ki nam dajejo poslancem in ministrom
               strokovne osnove za naše delo, znaša toliko kot v nekem dobrem podjetju znaša plača
               referenta. To so ljudje, ki imajo visokošolsko izobrazbo, mnogi tudi magistrske
               nazive, doktorske nazive, in ki govorijo nekaj tujih jezikov in jih potem lahko
               primerjamo s plačami, njihove plače s plačami recimo v kakšni banki višjih
               referentov. Poslušajte, to je nemogoče. To je nesprejemljivo. Vse pa prihaja, vse to
               pa prihaja iz državnega proračuna. Tukaj je treba narediti neka nova merila,
               pogledati kam smo prišli, zaradi tega ker, še posebej v teh javnih podjetjih je treba
               to pogledati. Ti direktorji zdravstvenih domov še kar vedno imajo dvakrat, trikrat
               višje plače kot predsednica Vlade ali pa predsednik Vlade, je vseeno iz katere opcije
               prihaja. Skratka, gospod minister, čaka vas težko delo. Vi ste za kakšno že pred leti
               takšno ugriznili, treba bo sedaj na novo postaviti stari. Odboru za notranjo politiko
               pa predlagam, da na naslednji redni seji, junijski seji povabi že spet gospoda
               Ščernjaviča, mogoče tudi gospoda Štruklja, da nam predstavijo vse te ukrepe za katere
               mislite, da bi pripomogli in vaše ugotovitve in seveda s tem tudi Vlado in Državni
               zbor seznanimo, kje bi bilo možno še kaj narediti, potem pa, kot je rekla gospa
               Potrata, se lotiti resnih analiz na tem področju, da na osnovi teh analiz lahko
               pripravimo dolgoročne ukrepe. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp40">

               <speaker>PREDSEDNIK JERKO ČEHOVIN:</speaker>

               <p>Hvala lepa. Replika.  Gospa
               Katarina Hočevar.</p>
            </sp>
            <sp xml:id="SDT6-OZNZJUILS-nujna-15-2013-05-21.sp41">

               <speaker>MAG. KATARINA HOČEVAR (PS DL):</speaker>

               <p>Še enkrat ponovno pozdravljeni.</p>
               <p>Ker sem jaz postregla s tem podatkom o povprečni plači, se čutim dolžna, da pojasnim
               kaj sem želela povedati. Jaz dobro vem, da izobrazbena struktura v javnem sektorju je
               mnogo višja kot v zasebnem. Ampak, ker sem želela skrajšati razpravo, namen moje
               razprave je bil v tem, da opozorim, da smo od leta 2008 v gospodarstvu izgubili
               71.000 delovnih mest, v javnem sektorju pa smo jih povečali za 10.000. In če se še
               toliko zavedamo pomena javnega sektorja, če se bo ta trend nadaljeval z najboljšimi
               željami tega ne bomo zmogli financirati. To je bil moj namen, da sem postregla s tem
               podatkom. Hvala lepa.</p>
            </sp>
            <sp xml:id="SDT6-OZNZJUILS-nujna-15-2013-05-21.sp42">

               <speaker>PREDSEDNIK JERKO ČEHOVIN:</speaker>

               <p>No, tudi vas smo razumeli, gospa Katarina.</p>
               <p>Gospod minister se je javil.</p>
            </sp>
            <sp xml:id="SDT6-OZNZJUILS-nujna-15-2013-05-21.sp43">

               <speaker>DR. GREGOR VIRANT:</speaker>

               <p>Hvala. Če prav razumem je razprava, z izjemo predsedujočega, prvi krog zaključen.</p>
            </sp>
            <sp xml:id="SDT6-OZNZJUILS-nujna-15-2013-05-21.sp44">

               <speaker>PREDSEDNIK JERKO ČEHOVIN:</speaker>

               <p>Imamo še dve razpravi.</p>
            </sp>
            <sp xml:id="SDT6-OZNZJUILS-nujna-15-2013-05-21.sp45">

               <speaker>DR. GREGOR VIRANT:</speaker>

               <p>Bom počakal potem pa se bom na koncu tega kroga pred vami.</p>
            </sp>
            <sp xml:id="SDT6-OZNZJUILS-nujna-15-2013-05-21.sp46">

               <speaker>PREDSEDNIK JERKO ČEHOVIN:</speaker>

               <p>Potem pa gospod Kavtičnik.</p>
            </sp>
            <sp xml:id="SDT6-OZNZJUILS-nujna-15-2013-05-21.sp47">

               <speaker>JOŽEF KAVTIČNIK (PS PS):</speaker>

               <p>Hvala lepa za besedo. Če bi nekako poetično dodal temu razprava se je razplamtela in
               vesel sem, da je bilo toliko razpravljavcev, ki so se samo dopolnjevali. Jaz moram
               reči, da je za razliko od nekaterih razprav na nekaterih odborih in tudi v Državnem
               zboru, so danes kolegice in kolegi postregli kar z nekaterimi rešitvami in to je
               dobro, seveda tukaj mislim tudi na predstavnike sindikatov. In prepričan sem, če bomo
               tako nadaljevali in če se bo tako delalo, da bomo hitreje prihajali do rešitev kot
               takrat, ko se je nekaj izključevalo. In moram reči, da sam nisem nasprotoval
               nekaterim ukrepom, ki jih je prejšnja vlada napovedala in tudi potem začela
               udejanjati, nasprotoval pa sem načinu, načinu, kjer ni dovolila možnosti dialoga,
               kjer ni dovolila možnosti različnih mnenj in tudi upoštevala druge pri tem. Zato vsa
               pohvala pogajalcem, ne samo ministru, absolutno na drugi strani socialnim partnerjem,
               ki so dokazali, da so ljudje, ki jim je nekaj mar za to državo. Vsi so šli nekako na
               rob še možnega in opozorili kaj vse je potrebno še narediti na drugi strani, da se ne
               nadaljuje samo s posegi na področju plač. Japonci imajo, menda, jaz ne znam Japonsko,
               vendar to sem slišal od tistih, ki znajo, za krizo in za priložnost enako besedo.
               Pomeni, da kriza je priložnost, seveda je priložnost za razmislek in najprej za nek
               pogled vase, kje so še tiste rezerve, kaj je še tisto možno narediti in
               organizacijsko tudi nekaj spremeniti. Tukaj ne smemo kazati niti slučajno samo na en
               sektor, na šolstvo, zdravstvo in tako naprej, ampak na vse, na kompletno, tudi na
               gospodarstvo in gospodarstvo, ko vidi, da nekaj pri njim zaškripa, se takoj odzove
               zato, ker so rezultati bilančni takoj vidni in začne nekaj na tem narediti. Na
               področju javnega sektorja se rezultati morda malo kasneje vidijo, vendar ravno zaradi
               tega se ne da primerjati plače v javnem in realnem sektorju, nemogoče, zato, ker se
               tudi ocenjevanje delovne uspešnosti ne da na enak način in z enakimi metri meriti, to
               se ne da. Zakaj bom sprejel in potrdil te spremembe? Zato, ker spremembe niso v
               neskladju z Ustavo. To je za mene kot politika prvo kar moram dejati. Spremembe so
               plod pogovorov in dogovorov med pogajalci, vlado in socialnimi partnerji. To je
               dobro. Na to smo opozarjali že takrat pri prvih spremembah, da tega ni bilo in to je
               dobro. Z ukrepi ne posegamo na normativnimi del, to je zame izredno pomembno, kajti tukaj, če bi posegali na
               normativni del, bi bili prikrajšani najbolj tisti, za katere je ta sektor tudi
               ustanovljen. To pomeni ali pacienti ali učenci, dijaki, otroci, študentje, itn. To je
               dobro. Ker gre tukaj za dogovor, je seveda potrebno čestitati, kot sem dejal, vsem,
               ki ste pri tem sodelovali in prepričan sem, da ste veliko tega kar je kolegica že
               opozorila, na kar je kolegica že opozorila, da bi bilo potrebno tukaj na odboru
               govoriti. Verjetno med seboj si že povedali in seveda tudi dali konkretne
               predloge.</p>
               <p>Podprl bom amandmaje, ker upoštevajo pripombe Zakonodajno-pravne službe. Tudi mnenje
               Državnega sveta gre v tej smeri in zato ne vidim tukaj nobenih težav. Sedaj pa, tako
               kot kolegica Janja, da ne bi mislili predvsem na Vladi, da ste sedaj zmagovalci in
               sedaj boste na tej lovoriki nekaj časa spali. Ne. Sedaj je treba pljuniti v roke in
               začeti delati. Zdaj pa resnično, kajti ta podpis pa mi je dal samo možnost, da
               nadaljujete, in da začnete z delom oziroma, da nadaljujemo in začnemo z delom. Zato,
               ker nam gre za to, da vsem tistim, jaz pa milim, da smo vsi v nezavidljivem položaju
               v tej državi, vsem tistim in vsem nam se da ta priložnost. Sedaj pa konkretno bom
               tudi sam nekaj predlogov dal. Direktorji ne v nadzornih svetih. Mi vemo, da v
               nadzornih, pomembnih nadzornih svetih sedijo direktorji, ki so tako ali drugače
               povezani ali direktno ali potem indirektno preko drugih podjetij, itn. To govori tudi
               za tiste glavne menedžerje. Ko to naredimo, boste videli, da bodo ti nadzorni sveti
               ravno tako dobro delali, in da imamo v Sloveniji še veliko dobrih in sposobnih ljudi,
               ki lahko to delo opravljajo. Ne dodatnim zaslužkom ljudem, ki imajo že zaposlitev.
               Ljudje, ki imajo stalno zaposlitev, imajo pogodbe, takšne in drugačne, govorim tudi
               tukaj o javnih uslužbencih, v državni upravi, ko se govori, da se sprejme nek zakon
               oziroma, da se sprememba zakona naredi zato, da imajo tisti ljudje možnost in
               priložnost na posameznih seminarjih razlagati in dodatno zaslužiti. Ne, to je čisto
               enostavno, se lahko naredi.</p>
               <p>Zmanjšati število občin. Absolutno. Tukaj bo potrebno nekaj narediti, pa ne samo
               zaradi tega, koliko ljudi je tam zaposlenih, ampak posledično temu gre tudi za
               sredstva, ki jih prejemajo lokalne politične organizacije, ki so tam zaposlene. Tu
               gre denar. Veste, ko vse to seštejemo, to je približno tako kot na pipici, ki kaplja,
               ko spušča. Na koncu meseca je račun velik. Tukaj na koncu leta je račun velik in to
               plačujejo vsi in to plačujemo vsi.</p>
               <p>Urediti sistem plač v javnem sektorju. Tukaj ste minister Virant, že pred leti
               posegli. Mislim, da to niste dokončali, da je zadeva ostala odprta. Vi imate znanje,
               vi veste kje je bila verjetno storjena napaka, kjer so bile storjene napake in tukaj
               je potrebno nekaj narediti dovolj naporov, tudi če se v enem letu to ne zaključi,
               ampak se lahko naredijo usmeritve in tirnice, da se nadaljuje in da se tukaj res
               korektno postavi in nekaj naredi.</p>
               <p>Javna naročila. Itak. Vemo kje je problem pa tudi določene investicije na področju
               tako države, razpisov, itn.</p>
               <p>Pozabljivost. O pozabljivosti se je tudi danes govorilo. To je dobra, jaz rečem, kar
               dobra lastnost pri človeku, kajti tisti, ki ve, da pozablja, si zapiše, in da to
               opomni. Če pa neko slabo zadevo pozabiš, je pa to dobro. Je pa to dobro za  samozavest, za samopodobo in tako
               naprej. In tukaj smo ravno pri klimi. Veste, pomembno je, da vsi nekako želimo in
               pošteno govorimo tako, da nam ljudje verjamejo in da se pri ljudeh ustvari dobra
               klima, kajti nihče, veste, ko gre v razred ali zdravnik, ko gre na operacijo ne
               razmišlja o svoji plači, takrat dela tako kot je on prepričan, da je prav. In takšnih
               ljudi na srečo je v naši državi veliko. Ne razmišljajo o plačah, ne razmišljajo o
               nekih osebnih dohodkih, kajti drugače, če bi se to delalo, potem bi uspehi naših
               delavcev ne bili tako pomembni in tako primerljivi z drugimi v svetu, govorim na
               področju raziskovanja šolstva in tako naprej, veliko so že bile omenjene določene
               raziskave, kjer nas Slovence dajejo v sam svetovni vrh. Da ne govorimo o športnikih,
               ki so ravno tako prišli iz tega izobraževalnega sistema, oni so prišli iz naše
               družbe, kjer se je vlagalo ogromno, kjer so ogromno truda vložili, pa niso nič
               razmišljali takrat kakšne plače, kakšne dohodke in kakšne nagrade bodo dobili.
               Vendar, ko pa jih postaviš ob zid, ko se z njimi ne pogovarjaš več, ko jih nekako
               izločuješ, takrat se lahko zgodi ta bumerang in začne razmišljati tudi v tej smeri.
               Za enkrat pa mislim, da je klima še dokaj dobra, kajti drugače ne bi prišlo do tega
               dogovora. Hvala.</p>
            </sp>
            <sp xml:id="SDT6-OZNZJUILS-nujna-15-2013-05-21.sp48">

               <speaker>PREDSEDNIK JERKO ČEHOVIN:</speaker>

               <p>Hvala lepa.</p>
               <p>Preden dam besedo gospodu ministru še gospa Alenka Jeraj.</p>
            </sp>
            <sp xml:id="SDT6-OZNZJUILS-nujna-15-2013-05-21.sp49">

               <speaker>ALENKA JERAJ (PS SDS):</speaker>

               <p>Hvala za besedo. Lep pozdrav!</p>
               <p>Veliko je bilo že povedanega, tako da se bo na nekaj prejšnjih razprav nanašala tudi
               moja razprava. Najprej, če nekaj besed o sivi ekonomiji. S tem, ko uvajamo nove
               davke, jo bomo, pravijo tisti, ki se na to spoznajo, samo še povečali, zato najbrž to
               ni prava smer. Dileme okoli Zakona o preprečevanju dela na črno ne bi ponavljali. Sem
               pa prepričana, da bi se dalo sprejeti dobro zakonodajo tudi za to področje.</p>
               <p>Kar precej vas je govorilo o gospodarstvu oziroma predvsem predstavnika sindikatov
               kaj vse svetujeta gospodarstvu. Jaz mislim, da v gospodarstvu je idej veliko,
               predvsem je pa tudi dejanj po navadi veliko, ker morajo vsak dan in vsak mesec
               zaslužiti toliko, da lahko izplačajo plače. Tisto, kar ali s čemer imam jaz malo
               problemov vseeno v javni upravi, je kakovost. Ko je prišel k nam gospod Posedi v našo
               poslansko skupino in povedal koliko bo manj za plače na različnih segmentih, smo ga
               potem tudi vprašali kaj pa kaj s kakovostjo in strokovnostjo v šolstvu, zdravstvu in
               tako naprej. Najbrž ne moremo reči, da tukaj vse štima in je vse tako kot mora biti.
               In vsi ti ukrepi ali vsi ti predlogi so lahko tudi priložnost za to, da tudi na tem
               segmentu kaj naredimo, pa bom prišla do posameznih primerov.</p>
               <p>Strinjam se z gospo Hočevarjevo, ko je rekla zaostanki na sodiščih, sodišča so tudi
               del javne uprave, nekaznovanje, slabo delo inšpekcijskih služb. Vedno se ne moremo za
               vse zgovarjati na zakonodajo, na koncu je vedno človek tisti, ki naredi ali ne
               naredi. Imajo sicer eni res zelo radi, da se jim vse predpiše zato, da ne rabijo
               nobene odgovornosti sprejemati za tisto kar delajo, ampak samo odkljukajo, da je šlo
               vse po paragrafih in po tistem kar mu je nekdo napisal. Vemo pa, da je vedno na koncu
               človek, ki lahko naredi več ali manj, lahko naredi bolje ali slabše in tako kot je
               povsod, so eni dobri, pridni, marljivi in tako naprej delavci, so pa tudi takšni, ki
               gredo v službo in počakajo, da tisti dan mine. Enako tožilstvo ali je učinkovito ali
               ni je del javne uprave. In dokler bomo delali tako, da se, torej nihče ali pa da se
               najprej ne bo organizacija, ustanova ukvarjala malo sama s sabo in ugotovila kaj sama
               lahko izboljša in kako lahko izboljša, bomo imeli težave. Zdaj nekaj primerov. Gospod
               Ščernjavič je omenil uprava za izvrševanje sankcij sankcij. Res je tam problem,
               premalo je paznikov, ampak ne vemo pa, da je bilo pred 10-mi leti v upravi pet ljudi
               zaposlenih, danes jih je pa preko 40. Med drugim tudi gospod, ki je star 76 let. Jaz ne vem, če
               ga gospod direktor nujno rabi ali pač. To pomeni, če bi želeli imeti malo manjšo
               upravo oziroma jaz sem prepričana, da ne rabimo 40 ljudi v upravi, da pa rabimo več
               paznikov, s tem se strinjam, ker pač poznam stvari. In, če bi imeli za nekaj manjšo
               upravo bi lahko imeli več paznikov.</p>
               <p>Podoben primer recimo, ko so, to so moji podatki prosim, me boste popravili, ko so
               vprašali, kje bi lahko kaj naredili na, recimo pri vrtcih, so bili predlogi združenja
               vrtcev, se pravi skupnosti vrtcev ukrepi, ki bi prinesli nekih 250 tisoč evrov
               prihranka na letni ravni. To vemo, da je zelo malo ali pa veliko, kakor, s katere
               strani gledaš. In najbrž lahko ocenimo, da to ni bila ravno bom rekla, da se niso
               najbolj potrudili, kje bi lahko našli kakšne rezerve, ob tem, da lahko slišimo od
               vzgojiteljic, da res ne rabimo vsako leto novih igrač in bi lahko zmanjšali
               materialne stroške in kaj podobnega. In take in podobne ideje recimo so imeli, pa ne
               vem, če smo kaj na tem naredili. Tudi sama se strinjam, da vedno se vse konča in
               začne pri plačah, ampak plača ali pa potem ZUJF, torej znižanje plač ZUJF in tako
               naprej je lahko tudi priložnost, da naredimo tisto, kar ste nekateri omenili, da se v
               javni upravi slabih delavcev ne odpušča. ZUJF je dal tako možnost, če so jo želeli
               kje izkoristiti. Imamo pa še vedno šole, kjer imamo, ne vem konkretno poznam primer,
               kjer imamo pet učiteljic, ki bi bile lahko že pet let v pokoju, med tem, ko mlade
               učiteljice obešajo plašče v Hotelu Lev, ker so pač brezposelne. Pa vemo, če bi
               starejša učiteljica, ki je že dosegla vse, vse, vse, kar je možno in ima relativno
               visoko plačo ali pa vsak misli za svojo plačo, da ima prenizko, pustimo to tukaj, ne
               bomo nikamor prišli in bi ena začetna mlada učiteljica najbrž z bistveno več
               energije, z bistveno več volje do dela lahko bila veliko bolj uspešna, masa plač bi
               pa znašala manj, ker je na začetku svoje poti. Jaz imam težave s tem predlogom,
               zaradi tega, kar sem pač povedala do zdaj, ker ocenjujem, da so v policiji recimo
               naredili kar nekaj na tem, torej tudi znotraj zmanjšali število policistov, čeprav
               tudi ves čas govorimo, da jih je premalo. So naredili nekaj znotraj svojih vrst.
               Podobno recimo v zdravstvu, kjer ne bi spet nič naredili, mi imamo že 30 let enako
               število šolskih ambulant, s tem, da nam nataliteta ves čas pada. In otrok je čedalje
               manj, pa se nikomur ne zdi, da v ambulanti šolski pol dneva prazno, gledajo v luft,
               zraven je pa ambulanta splošnega zdravnika do konca nabasana vsak dan. Ne govorim o
               tem, če bi hotel sploh vzeti, niti jih ne more. Ampak to je spet stvar, ki je ne more
               predpisati ministrstvo ali pa vlada, ampak se mora zgoditi znotraj inštitucije. Enako
               je s sodstvom ali bomo urejali, kdaj bo razprava ali bo sak ponedeljek ali bo tako
               kot je v enem primeru ali bo na dva ali tri mesece, to je pač stvar, o kateri se mora
               dogovoriti znotraj sistema, znotraj sodstva in najbrž ni zelo težko narediti neko,
               kako bodo procesi tekli, da bomo bolj učinkoviti, razen, če se seveda noče to
               narediti. In jaz se bojim, da se ponekod noče, se rajši upiramo in smo proti plačam,
               proti ocenjevanju, proti nadzoru, zakaj se nekaj ni naredilo in tako naprej. K sreči
               pa stvari vedno gredo naprej in se ne da marsikaj več skriti, kar se je včasih dalo.
               In, ker teh mnogih anomalij nismo odpravili, ki bi jih lahko jaz mislim v tem letu,
               če bi se vsi zavedali, da imamo težave in da moramo na tem nekaj narediti. Zastonj je
               reči, uredite javna naročila, dajte to, dajte tisto. Spet, kdo nadzoruje javna
               naročila, država je ustanovila se pravi inštitucije, ki pač pregledujejo javne
               razpise, pritožbe in tako naprej. Potem spet tukaj nismo svojega dela naredili. In
               smo lahko v začaranem krogu in potem se ozirate na gospodarstvo in kaj bi tam morali.
               Oni že vedo, kaj bi morali, ker mora vsak dan preživeti in še toliko plačati.  Seveda, če jih stalno z novimi
               davki in z novimi obremenitvami dušimo in davimo je pa logično, da pač iščejo tudi
               variante, ko bi se čemu lahko izognili, ampak spet kaznuje jih sodnik, kaznuje jih
               policist, če jih.</p>
               <p>Jaz, kot sem rekla imam s tem nekaj težav. Koleg Kavtičnik je rekel, da tisti, ki ima
               službo naj ne dela še nekaj drugega, mu že zdaj napovedujem, da bomo v zakonu o
               insolvenčni, torej insolvenčno zakonodajo, predlagali spremembo, da odvetniki ne
               morejo biti stečajni upravitelji. Upam, da boste ta predlog podprli, ker imajo
               svojega dela dosti, če ga hočejo delati. Ampak seveda je pri stečajih dober zaslužek
               in se pač odločijo, da bodo počeli še to, čeprav je to zame problematično in je
               konflikt interesov. Sploh, če zastopaš iste stranke, ponavadi, kar se dogaja.</p>
               <p>Govorili ste tudi o raziskavah. Fajn, eni delajo odlično, res nekaj naredijo, so neki
               zaključki, v nekatere raziskave pa zmečemo ogromno denarja, kakšnih pametnih poročil
               ni ali pa da bi bilo to nekaj, s čimer bi dvignili gospodarstvo, prinesli v
               gospodarstvo in tako naprej. Ker pač nek direktor poleg svoje direktorske zaposlitve,
               ima še eno firmo in takih ni malo, tudi direktorji Centrov za socialno delo in še
               nekaterih smo brali, očitno imajo veliko časa, če se osem ur na dan, ko dela v službi
               imajo še popoldan čas, voljo, energijo, da še neki privat privat delajo. Jaz nimam
               nič proti temu, ampak najbrž potem lahko dvomim, da v službi vso svojo energijo da v
               tisto kar počne. Ampak ga mogoče zanima bolj tisto popoldne, ko malo več kapne v
               družinsko blagajno. Jaz vem, da sem sicer malo zašla in povedala malo več stvari,
               ampak take so bile tudi prejšnje razprave, zato se mi je zdelo prav, da tudi to
               povem.</p>
               <p>Omenila bi samo še eno stvar, v lanskem letu je bila narejena analiza 19. 7. 2012 je
               Ministrstvo za pravosodje in javno upravo pripravilo pregled izplačanih sredstev za
               delovno uspešnost v javnem sektorju. Jaz ministru predlagam, da to naredijo tudi
               sedaj. Jaz sem sicer od gospoda Pličaniča to prosila tudi za nadaljevanje leta, ker
               ta analiza je bila pripravljena za obdobje do januarja do maja lani. In rezultati so
               bili presenetljivi. V javnem sektorju smo imeli, s tem, da se spomnite razprave v
               Državnem zboru, kako bo v visokem šolstvu vse narobe, če ne bi zagotovili tistih
               dodatnih 16 milijonov in smo tudi jih. Ampak v javni upravi je bilo v prvih petih
               mesecih izplačanih 31,3 milijona delovne uspešnosti. Od tega je šlo 35 % na
               izobraževanje, torej povečane obseg učiteljev in profesorjev in ni treba najbrž biti
               hudo talentiran, da ugotoviš, da je pač zamrznjeno nagrajevanje za delovno uspešnost,
               ker pa vlada ni zamrznila povečanega obsega dela, smo pa pač naredili en by pass. In
               smo tam, tudi, če ne more, smo pač to izkoristili in na ta način smo imeli v letu
               2009 izplačane, s tem, da od teh 21 milijonov približno 5 milijonov odpade na
               univerze, vse ostalo, kar je v šolskem sistemu, zavodi s področja vzgoje,
               izobraževanja in športa. In v letu 2009 smo za to porabili 71,5 milijonov, v letu
               2010 61,7 milijonov, v letu 2011 78,9 milijona. V letu 2012 sem že omenila do maja pa
               31,3 milijona. Če bi s takim tempom nadaljevali, to na letni ravni pomeni 74
               milijonov. Jaz sicer ne vem ali je to se res zgodilo, ker analize za obdobje od
               junija do konca leta nimam. Predlagam ministru, da to naredi. Takrat je sicer bil to
               sklep vlade, da so morali pripraviti, mislim, da bi morali to narediti in se potem
               lahko malo drugače o teh stvareh pogovarjamo. Zato pravim, da to, kar je zdaj pač
               dogovor, hvala bogu, da se še kakšen dogovor v tej državi doseže, ampak gre na račun
               nekaterih, ki so svoj del posla po moji oceni opravili, sem že omenila policijo in še
               kdo. Tisti, ki pa ga niso, bodo pa tudi tukaj prišli sicer z malo nižjim plačami,
               ampak fino skozi in še vedno ne bo treba znotraj sistema pogledati, kaj lahko še
               naredimo. Zato, kot rečeno jaz tega predloga, se bom vzdržala pri glasovanju, ker se
               mi zdi, da  je treba še kakšno
               anomalijo prej odpraviti.</p>
            </sp>
            <sp xml:id="SDT6-OZNZJUILS-nujna-15-2013-05-21.sp50">

               <speaker>PREDSEDNIK JERKO ČEHOVIN:</speaker>

               <p>Hvala lepa.</p>
               <p>Gospod minister, imate besedo.</p>
            </sp>
            <sp xml:id="SDT6-OZNZJUILS-nujna-15-2013-05-21.sp51">

               <speaker>DR. GREGOR VIRANT:</speaker>

               <p>Hvala.</p>
               <p>Zelo pozorno sem poslušal in zelo zanimiva razprava je bila. In lahko rečem, da se z
               najmanj 80% tistega, kar je bilo povedano, strinjam. Zdaj opravljamo neko delo, ki je
               neizogibno. To moramo narediti, sicer pademo letos v tako finančno luknjo na področju
               plač, da je ne bomo preživeli. Se pa vsi zavedamo, da bo treba marsikaj na odhodkih
               in prihodkih še narediti. Ko rečem prihodkih, mislim zlasti na boljše pobiranje
               davkov, in ko rečem na odhodkih, mislim tisto, kar ste tudi vi izpostavljali, javna
               naročila, materialni stroški, število občin in vse ostalo.</p>
               <p>Na področju sive ekonomije upam, da bo novo vodstvo Davčne uprave udarilo po mizi in
               tu začelo delati red. Pomagali jim bomo. Politika zaposlovanja, ki jo je zdaj naše
               ministrstvo poslalo na Vlado, upošteva razlike med institucijami, da ne bomo manjšali
               števila zaposlenih linearno, ampak bomo tistim, ki so res podhranjeni, kot je DURS in
               UIKS, nasprotno, zagotovili celo dodatne kadre, ob skupnem cilju, da vseeno zmanjšamo
               število zaposlenih vsako leto. Se pravi, tu bo nekaj treba, in DURS bo moral
               spremeniti miselnost. Pred kratkim sem se v nekem konkretnem primeru srečal z
               DURS-om, ob tistih 8.000 napačnih informativnih izračunih, in način razmišljanja je
               tak, da bog pomagaj, res. Nisem mogel verjeti, na kakšen način najvišji uradniki na
               Davčni upravi razmišljajo. Potem, ko je država naredila napako, izdala 8.000 napačnih
               informativnih izračunov, namesto da bi se globoko priklonili in opravičili ter takoj
               izdali nove, so zahtevali od strank, da se pritožujejo, da vlagajo ugovore. Potem, ko
               smo jih malo pritisnili, so nekako rekli, <q>"ja, prav, bomo pa mi pripravili
               predizpolnjene ugovore in jih poslali."</q> Se pravi, oni bi najprej izdelali
               predizpolnjene ugovore, jih poslali tem 8.000 zavezancem, ti bi morali to nazaj po
               pošti pošiljat, potem bi izdali 8.000 odločb, jih znova priporočeno vročali - torej,
               adijo pamet, bi rekel, no, malo grobo mogoče, ampak vseeno. Če bo DURS tak razmišljal
               - kje so časi, ko je DURS vodil Ivan Simič in je bil način razmišljanja bistveno
               drugačen. In upam, da se bo to vrnilo, ker za pregon sive ekonomije bomo rabili
               takšen način razmišljanja, nekoga, ki bo z zdravo kmečko pametjo znal te stvari
               pogledati in udariti po mizi.</p>
               <p>Javna naročila, materialni stroški. Tu bo dejansko treba nekaj narediti, pregledati
               pogodbe, znižati pogodbene vrednosti, se bolj pametno pogajati. Javna naročila se
               izvajajo na birokratski način. Mislim, da moramo izbrati najcenejšega izvajalca,
               seveda med tistimi, ki so sposobni posel izvesti in ki ustrezajo standardom, ki so
               razpisani. Ti moraš najprej vedeti, kaj hočeš kupit, in ko veš, kaj hočeš kupit, in
               to specificiraš, ja, potem preveriš, ali je ponudnik sposoben to izvesti, in izbereš
               najcenejšega. To je način. Ne pa, da izločamo ponudnike zaradi nekih drobnih
               birokratskih napak in potem izbiramo dražje. To se zelo pogosto dela. Zdajle mi je
               prišla na mizo neka sodba Višjega sodišča. Mirageu - se spomnite Miragea, nalepke -
               bomo morali plačati preko 8 milijonov evrov odškodnine za izgubljeni dobiček v nekem
               obdobju, ko se je pač te nalepke ukinilo. To po eni strani kaže, da so imeli v
               pogodbo, ki je bila izpeljana brez javnega razpisa, vkalkuliran zelo, zelo visok
               dobiček na vsako nalepko, ki so jo izdelali. In, drugič, to kaže, da je nekdo zelo
               nespametno šel potem prekinjat to pogodbo, ker bi se verjetno lahko poravnal za nek
               bistveno nižji znesek. Zdaj bomo pa drago plačevali. Se pravi, napaka na napako.</p>
               <p>To, da imamo enoten plačni sistem v Sloveniji, nam v bistvu omogoča, da v zadnjih
               letih plačno maso kontroliramo. Če bi imeli sistem, tistega, ki je veljal od 1994 do
               2008,  nam to ne bi uspelo,
               ker bi vsak izstavil svoj račun in bi šli spet po stari navadi, močnejši sindikat bi
               izpogajal več, šibkejši bi ostali ob strani, učinek domin bi bil, domine bi se usule
               in ne bi mogli obvladovati. Tako da sreča, da imamo enoten plačni sistem, ki ga je pa
               treba v nekaterih točkah popraviti, s tem se pa strinjam.</p>
               <p>V krizi smo najprej, žal, res postrgali stimulativni del mase za plače. Če bi te
               ukrepe Vlada sprejemala enostransko, bi bili drugačni, to je dejstvo. Mi smo najprej
               predlagali poleg vseh ukrepov še enega - vse plače dol za 2% in to maso uporabiti za
               nagrajevanje delovne uspešnosti. Seveda nismo prišli skupaj s sindikati. In ko smo
               tehtali, ali je bolje iti enostransko na silo v te ukrepe, čeprav bi bili po našem
               mnenju, vladnem, seveda boljši, ali se dogovoriti s sindikati in ohraniti socialni
               mir, smo se odločili za to drugo, ker cena kaosa, ki ga povzroči socialni nemir in
               konflikt, je mnogo večja. In ne nazadnje, zaposlene v javnem sektorju obravnavamo in
               gledamo nanje kot na sodelavce. Tako, kot mora v vsaki firmi menedžment gledati na
               zaposlene kot na sodelavce, mislim, da mora tudi Vlada gledati na 155.000 javnih
               uslužbencev na tak način - to so naši sodelavci, to niso naši nasprotniki, sovražniki
               ali paraziti. To so naši sodelavci.</p>
               <p>Nekaj manevrskega prostora za stimulacijo je v okviru povečanega obsega dela. Hvala
               bogu, da vsaj to imamo. In ko bo spet enkrat gospodarska rast in ko se bomo pogajali
               o višanju plač, bo morala Vlada, katerakoli že bo, vztrajati na tem, da ne gre vse
               avtomatsko v linearno, ampak da se od te rasti vsako leto nekaj malega spravi na
               stran za uspešnost, da spet pridemo do neke normalne mase delovne uspešnosti. Vsaj
               okoli 3, 4% moraš imeti v masi, da lahko res nagrajuješ uspešne. Tu je debata, enkrat
               se kritizira, da je premalo denarja za delovno uspešne, drugič se pa reče, saj ta
               delovna uspešnost je itak brez veze, ker šefi nagrajujejo samo zveste, lojalne in
               tako naprej. Mislim, da rabimo maso za delovno uspešnost. In da šef, ki nosi neko
               odgovornost, mora tudi ta vzvod imeti. Ali so to zadnji ukrepi. Glejte, moramo se
               potruditi na drugih področjih, da nam ne bo treba še bolj pritiskati na plače, da nam
               ne bo treba uvajati kriznega davka. Sindikati so si izposlovali to varovalko, da če
               se bo še karkoli delalo, da bo stavka plačana. Sicer je bila še vsaka do zdaj, tako
               da to neka velika sprememba ni. Ampak vendar, zapisano je. Moramo druge stvari
               delati. Ker tudi, ko so sindikati s temi argumenti prihajali, zakaj se ne naredi več
               na tem, na onem, na javnem naročanju, na ceni zdravil, na korupciji v zdravstvu,
               mislim, tudi na naši strani nismo imeli česa drugega, kot da po malem prikimavamo.
               Tudi nas, tudi mene te stvari jezijo, in tu bodo morali tudi drugi ministri opraviti
               svojo tako imenovano domačo nalogo.</p>
               <p>Rečeno je bilo, da z zniževanjem plač ne moremo priti iz krize. Seveda ne, nikakor
               ne. To je nek nujen ukrep, ki ga rabimo zato, da javne finance spravimo v red. Zato,
               da bomo prišli iz krize, bo pa treba mnogo več. Predvsem bo treba preko bank, preko
               sanacije bank rešiti dolžniško krizo, razdolžiti gospodarstvo, pomagati firmam, ki so
               perspektivne - in to se dela.</p>
               <p>Zabava me razprava o tem, kdaj so sindikati bolj kooperativni in bolj prijazni. Zato,
               ker sem dal skozi pogajanja s sindikati v različnih vladah in moram reči, da nisem
               opazil neke razlike v naklonjenosti sindikalne strani vladni. Gre bolj za vprašanje
               pristopa. Mislim, da za sindikate ni toliko pomembno, kdo je na oblasti, ampak je
               pomembno, kako se pogovarja in kakšen je ta dialog. Tudi prejšnja Vlada je za ZUJF
               sklenila sporazum, ker je minister Vizjak obvladal, ker je znal, ker je zadeve hitro
               razumel, se je znal pogajati in je bil usmerjen v dogovor in se je želel pogovarjati.
               In škoda, da se ni šlo tudi za plače v letu 2013 na enak način.</p>
               <p>Ukrepi pri podjetjih v državni lasti. Nekaj je naredil že Lahovnikov zakon. Tu bo
               treba zadevo nadaljevati, se strinjam. To je naloga  za ministra Stepišnika, bo treba, da se te odpravnine,
               nagrade, itn. Nagrada, jaz nimam nič proti nagradi za direktorja firme v državni
               lasti, ampak naj dobi nagrado tisti, ki uspešno vodi firmo, da ustvari dobiček, ne
               moreš si pa iz minusa deliti nagrade.</p>
               <p>Zmanjševanje števila zaposlenih. Nekateri pravijo minus 1%. To ni nič, to je malo.
               Ja, ampak če smo vztrajni in disciplinirani, je to v petih letih že minus 5% in je to
               250 milijonov plačne mase. Če bi to vztrajno delali deset let, je to že 10% manjši
               javni sektor in je to ena-desetina plačne mase. Tako da, važna je smer. In v državni
               upravi smo to smer zastavili v resnici leta 2005 in je danes državna uprava po
               številu zaposlenih bistveno vitkejša kot je bila takrat. Če ljudje gledajo na upravne
               enote kot na nek prototip birokracije, to se pravi nek simbol birokracije in vsi
               mislijo, kako se to razrašča, od leta 2005 do danes, če verjamete ali ne, se je
               število zaposlenih v upravnih enotah znižalo za 16%, za eno šestino. Od 3 tisoč
               zaposlenih je šlo na 2.500 ob tem, da se obseg nalog ni zniževal. Tako, da državna
               uprava je tukaj kar stisnila. Drugi deli javnega sektorja pa ne in bo treba nekaj
               narediti. Tudi v šolstvu se bo moral najti ta 1% rezerva ali bo to skozi standarde in
               normative ali boste sposobni to narediti na kakšen drug način. To prepuščam resornemu
               socialnemu dialogu, ampak bo potrebno tudi tukaj narediti domačo nalogo. Tudi šolstvo
               bo moralo narediti domačo nalogo. In ko se pogovarjamo o teh standardih in
               normativih, jaz ne bi delal iz tega drame. Saj če bomo imeli po enega učenca v
               razredu več, verjetno zato ne bo kar na enkrat skolapsiralo naše šolstvo in ne bo
               konec izobraževalnega sistema in rezultati našega šolstva in kvaliteta ne bodo
               bistveno nižji. Veste, ne smemo pretiravati. Ne govorimo tukaj o tem, da bomo zdaj,
               ne vem, da bi povečali obseg učiteljskega dela za 2-krat ali pa povečali število
               učencev za 30%. Tukaj gre za neke male premike, ki se morajo, če se le da, zgoditi v
               socialnem dialogu in jaz računam tukaj tudi na modrost in neko pametno rešitev na
               koncu.</p>
               <p>Potem je bilo vprašanje, zakaj smo šli ravno na te dodatke. Sedaj, dodatek za
               magisterij, doktorat in specializacijo, čeprav imam doktorski naziv, ampak nikoli
               nisem dobil zanj dodatka, ker sem vedno delal na nekih delovnih mestih, ki so ta
               naziv zahtevali, funkcionarji pa nimamo dodatka za naziv. Mimogrede, tudi predsednica
               Vlade ne. Ta dodatek je zame nesmiseln, moram zelo direktno povedati. Zato, ker je
               dodatek na papir. Ti opravljaš neko delo in ga danes opravljaš in jutri ga opravljaš
               čisto enako kot si ga prejšnji dan, samo delodajalcu si prinesel papir, da si
               magistriral in mu izstaviš račun, da ti mora od jutri naprej plačevati višjo plačo.
               To je brez veze. To je anahronizem. In tudi, če je ta logika, potem bi moralo veljati
               tudi za vse ostale stopnje izobrazbe, tudi za tistega, ki ima pogoj srednjo šolo, pa
               ima visoko, dejansko ali univerzitetno izobrazbo, bi moral tudi tisti potem dobivati
               dodatek. Tako da, nismo šli slučajno na ta dodatek in se na koncu izpogajali za
               polovično znižanje. </p>
               <p>Gospe Potrata. V vladni pogajalski skupini je ženska sila tista, ki podpira tri
               stebre, razen kolega Vidiča<gap n="..."/> <stage>/Glas iz ozadja./</stage> A ja, to. Tisto je pa nekako logična
               posledica pokojninske reforme, ki je izenačila pogoje.</p>
               <p>In to bi bilo v glavnem z moje strani vse. Skratka, če potegnem črto, soglašam z
               vami, da je to kar danes delamo, neprijetno vendar nujno, pa bistveno premalo, in da
               bo treba narediti še veliko več.</p>
            </sp>
            <sp xml:id="SDT6-OZNZJUILS-nujna-15-2013-05-21.sp52">

               <speaker>PREDSEDNIK JERKO ČEHOVIN:</speaker>

               <p>Hvala lepa. torej prijavljenih k razpravi ni, razen moje malenkosti. In mislim, da k
               temu vsebinskemu členu, da je potekala danes zelo plodna razprava in moram reči, da
               izražam neko zadovoljstvo, da tukaj nismo nastopali kot opozicijski in pozicijski,
               ampak da dejansko vidimo, da so problemi in bi si želel še takih razprav tudi v
               bodoče, da se ne bi nekaj očitali za nazaj, ampak, da bi se bolj fokusirali na delo
                   za naprej. Kajti, vsi
               ugotavljamo, da gre za zahtevno situacijo, ki zahteva tudi, bom rekel, rešitve z
               najširšo podporo. Kljub temu mi dovolite, da tudi sam izrazim pohvalo pogajalcem za
               doseženo. O tem je bilo sicer dosti govora. Tudi jasno je, da kadar se postavijo
               pogajalska izhodišča, da nikoli se ne more in ne sme vztrajati na svojih izhodiščih,
               ampak nekje je treba najti neko sredino in tu se je našla, kljub temu, da verjetno ni
               zadovoljen nihče. Ampak to pomeni, da je tudi kompromis dober, če nobena stran ni
               preveč zadovoljna. Mislim, da tudi sindikati so morali kar precej prepričevati svoje
               članstvo in s tega mesta tudi njim zahvala za dogovor. Najpomembneje pa je, da se
               ohranja socialni dialog, da v tej državi ta socialni dialog ostaja, kar je tudi
               prav.</p>
               <p>Meni je sicer zelo težko po 40 letih dela v gospodarstvu soditi o javnem sektorju,
               ker sem praktično prvič, če tako rečem, plačan na ta način. Vendar pa moram le reči,
               da je zelo narobe, če vzpostavljamo v tej državi neke očitke enemu ali drugemu.
               Namreč, gre tako za ene in za druge, ki opravljajo svoje delo po najboljših močeh.
               Žal so razmere pač take, najprej so se prepoznale v gospodarstvu, sedaj pa prihajajo
               tudi na javno upravo, da ne moremo pač imeti tistega, ker smo še pred nekaj leti
               smatrali za samoumevno. Ta zadeva je precej zahtevna. Se pa kljub temu zelo
               pridružujem tistim, ki to pravijo, da to ni dovolj. Ta dogovor je pravzaprav samo nek
               time out zato, da se je neka stvar dala z dnevnega reda. V tem času pa je treba
               pripraviti globlje, celovitejše ukrepe. Tu mislim, da najprej je bilo potrebno
               dejansko opraviti eno celovito analizo učinkov ZUJFA, kaj je prinesel, kaj ni, preden
               gremo na drugi del, ker predlaga gospod Ščernjavič, tako imenovan ZUJF 2, ki ga pa
               jaz ne smatram kot neko hitropotezno menjavanje zakonodaje. Tukaj se tudi strinjam z
               mnenjem Zakonodajno-pravne službe, da moramo kvečjemu v bodoče to zakonodajo strniti
               oziroma da moramo sistemsko zadeve urediti.</p>
               <p>Naslednja stvar, ki mi dejansko ta razprava daje je to, da še vedno preveč govorimo
               samo o javni upravi, ne pa o širšem javnem sektorju. Tukaj včasih pomešamo malo
               pojme. Osebno menim, da so rezerve tako na sektorju javne uprave, kot v širšem javnem
               sektorju. In tukaj v tem javnem sektorju pa dejansko pričakujem tudi od tretje veje
               oblasti, da se bodo tem naporom pridružili, tako pri učinkovitosti, kot tudi pri
               racionalizaciji. Žal smo danes dobili opravičilo, da se sodni svet ni mogel sestati v
               tako kratkem času, ampak dejstvo je, d si tudi mi želimo, ne samo mi, tudi
               državljani, da se ne dogajajo take zgodbe, kot smo ji ravnokar priča, ki v bistvu vsa
               prizadevanja izvršne, pa tudi zakonodajne oblasti vržejo v nič, če se dogajajo take
               zadeve, kot se je zgodilo s to gospo, da ne bom njenega imena omenjal.</p>
               <p>Lahko še enkrat povem, da bi bilo potrebno res, tako kot je bilo že rečeno, po
               ministrstvih pripraviti podrobnejšo analizo, in to v kratkem času, kajti samo
               nekatera področja, ki so podhranjena tudi kadrovsko , davčna uprava je bila že
               omenjena. Tu se absolutno strinjam, da ne moremo preganjati sive ekonomije v kolikor
               bomo imeli 240, po podatkih, premalo davčnih inšpektorjev v tem trenutku. Imamo pa
               seveda nekatere druge sektorje, kjer pa bi lahko razmislili, ali res potrebujemo
               čisto vse  od vlade agencije
               ali potrebujemo, bom rekel tudi, če grem v specifično naše področje, dve obveščevalni
               agenciji v Sloveniji, ker bi verjetno za to velikost države bila morda dovolj ena. In
               še kaj drugega bi se našlo, ko bi o tem razpravljali. Ampak da ne bi bil dolg, ker
               razprava je bila dolga, ampak mislim, da je bila <stage>/nerazumljivo/</stage>. Zato mi dovolite, da
               bi zaključil z razpravo k temu 2. členu oziroma amandmaju k temu členu. </p>
               <p>In bi tudi dal amandma k 2. členu na glasovanje. Želi kdo morda obrazložiti svoj
               glas? Ne želi. Torej prehajamo na glasovanje. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je bil ta amandma sprejet.</p>
               <p>V razpravo dajem še 3. člen oziroma amandma k temu 3. členu. Želi kdo razpravljati?
               Mislim, da je člen tehnične narave. Če ne želi, dajem tudi ta amandma na
               glasovanje.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Ugotavljam, da je tudi ta amandma sprejet.</p>
               <p>Sedaj pa prehajamo še na glasovanje o vseh členih skupaj, skupaj s sprejetimi
               amandmaji. Glasujemo.</p>
               <p>Kdo je za? <stage>(... članov.)</stage> Kdo je proti? <stage>(....)</stage></p>
               <p>Ugotavljam, da so bili členi sprejeti.</p>
               <p>S tem zaključujem drugo obravnavo predloga zakona na matičnem delovnem telesu.
               Sprejeti amandmaji bodo vključeni v dopolnjen predlog zakona, ki bo sestavni del
               poročila odbora.</p>
               <p>Za poročevalca se predlagam kar sam, v kolikor nimate nič proti.</p>
               <p>Zaključujem to točko dnevnega reda in nujno sejo odbora. Hvala za udeležbo. <stage type="time">Seja
                  je bila končana 21. maja 2013 ob 11.55.</stage>
               </p>
            </sp>
         </div>
      </body>
   </text>
</TEI>
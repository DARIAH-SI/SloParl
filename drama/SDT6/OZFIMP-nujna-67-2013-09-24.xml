<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-67-2013-09-24">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">EF3E91CA37EA5C33C1257D1F005A7B0D</idno>
               <idno type="custom" subtype="day">55BC06360F838457C1257BF20026888A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=55BC06360F838457C1257BF20026888A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-67-2013-09-24.OZFIMP" n="67">
               <name>nujna seja</name>
               <date when="2013-09-24"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-67-2013-09-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-67-2013-09-24.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">67. nujna seja</stage>
            <stage type="date">(24. september 2013)</stage>
            <stage type="chairman">Sejo je vodil Bojan Starman, predsednik Odbora za finance in monetarno
            politiko.</stage>
            <stage type="time">Seja se je pričela ob 21.13. </stage>


            <sp xml:id="SDT6-OZFIMP-nujna-67-2013-09-24.sp1">

               <speaker>PREDSEDNIK BOJAN STARMAN:</speaker>

               <p> Lep pozdrav vsem skupaj.</p>
               <p>Pričenjam 67. nujno sejo Odbora.</p>
               <p>Namesto Renate Brunskole je prisoten poslanec Branko Ficko in namesto Marije Plevčak
               je Jana Jenko.</p>
               <p>S sklicem seje ste prejeli tudi naslednji dnevni red seje odbora. Ker v poslovniškem
               roku nisem prejel predlogov v zvezi z dnevnim redom, ugotavljam, da je takšen kot ste
               ga sprejeli s sklicem odbora.</p>
               <p>Prehajamo na <title>1. TOČKO DNEVNEGA REDA - TO JE PREDLOG ZAKONA O SPREMEMBAH IN
                  DOPOLNITVAH ZAKONA O FINANČNIH ZAVAROVANJIH, NUJNI POSTOPEK, EPA 1434-VI</title>.
               Predlagatelj zakona je vlada. Kolegij predsednika Državnega zbora je na 64. seji, dne
               20. 9. 2013 sklenil, da se predlog zakona obravnava po nujnem postopku. K obravnavi
               točke so vabljene predstavnice in predstavniki Ministrstva za finance ter
               Zakonodajno-pravne službe. Prejeto je dodatno gradivo k predlogu zakona in mnenje
               Zakonodajno-pravne službe z dne 24. 9. 2013. Rok za vložitev amandmaja teče do
               zaključka obravnave posameznih členov na seji odbora. Do zdaj pa so vložili amandmaje
               poslanska skupina koalicije k 1., 2., 3., 8. in 9. členu. In pričenjam drugo
               obravnavo predloga. Besedo najprej dajem predstavnici vlade, gospa Vraničar,
               izvolite.</p>
            </sp>
            <sp xml:id="SDT6-OZFIMP-nujna-67-2013-09-24.sp2">

               <speaker>MAG. MATEJA VRANIČAR:</speaker>

               <p>Hvala lepa za besedo. Predlog zakona, ki je pred vami je namenjen vzpostaviti
               hitrejše realizacije zastavne pravice na nepremičninah in sicer z notarsko prodajo
               nepremičnin, na podlagi neposredno izvršljivega notarskega zapisa. Notarska prodaja
               je omejena oziroma namenjena subjektom, ki delujejo na finančnih trgih in sicer na
               Družbo za upravljanje terjatev bank, javnopravne osebe za vodenje javnega dolga,
               centralne banke in pa kreditne institucije. Samo možnost notarske hipoteke predvideva
               že stvarno pravni zakonik, vendar je ne ureja podrobneje, predvsem ne ureja postopka.
               Ampak v zvezi s tem vprašanjem odkazuje na to, da mora to urediti zakon. V tem
               kontekstu lahko to vprašanje uredi ali poseben zakona ali pa se ta materija uredi v
               katerem od že obstoječih zakonov. Glede na to, da je vprašanje hitrosti realizacije
               zastavne pravice na nepremičninah tesno povezana z vrednotenjem terjatev, ki bodo
               prenesene na Družbo za upravljanje terjatev bank in s tem bodo imela ta vrednotenja
               ključen pomen na potrebe po dodatnih kapitalskih vložkih v finančne<stage type="mag">(nadaljevanje)</stage> institucije, ki bodo svoje terjatve prenesle
               na DUTB, smo na ministrstvu, ko smo razmišljali o obliki, katero uporabiti za to, da
               se realizira to napotilo stvarno pravnega zakonika razmišljali o bodisi pripravi
               samostojnega zakona, bodisi umestitvi potrebnih določb, v katerega od obstoječih
               zakonov. Nuja po hitrem ukrepanju na tem področju nas je vodila k odločitvi, da
               predlagano materijo umestimo v obstoječi zakon o finančnih zavarovanjih, ki se nanaša
               točno na tiste subjekte za katere želimo uveljaviti oziroma določiti postopek
               realizacije zastavne pravice na nepremičninah. Pri pripravi predloga zakona smo
               sodelovali in se v celoti uskladili z Notarsko zbornico Slovenije in pa z Vrhovnim
               sodiščem Republike Slovenije. Naše pričakovanje je, kot sem že omenila, da bodo
               kreditne institucije z vzpostavitvijo notarske prodaje nepremičnin pridobile potrebna
               likvidna sredstva za kreditiranje gospodarstva in da bomo na ta način lahko že ob
               prvem prenosu terjatev na Družbo za upravljanje terjatev bank dosegli cilj, ki je
               povezan z obsegom sredstev, ki se namenja reševanju kreditnih institucij in temu, da
               se ta sredstva v čim večjem obsegu in čim hitreje povrnejo v državni proračun.
               Obstoječi zapleteni sodni postopki realizacije hipotek negativno vplivajo na
               vrednotenje nepremičnin v bančnih bilancah in zaradi dolgotrajnega unovčevanja in
               stroškov, ki so povezani s tem bi, v kolikor ne bi ukrepali, hitro ukrepali s tem
               predlogom zakona pri ocenjevanju vrednosti povzročili pri ocenjevanju vrednosti
               nepremičnin povzročili višje diskonte, kar bi dodatno povečalo kapitalske
               potrebe.</p>
               <p>Predlagane rešitve v tem trenutku, kot sem že omenila omejujemo na subjekte, ki
               nastopajo na trgu kot dobro poučene stranke in so hkrati predmet nadzora Banke
               Slovenije. Od njih se pričakuje bolj strokovno ravnanje, kar je v povezavi z nadzorom
               prednost pri hitrem in učinkovitem reševanju problematike odprodaje zastavljenih
               nepremičnin.</p>
               <p>Pravna dejanja v postopku notarske prodaje zastavljene nepremičnine v imenu
               hipotekarnega upnika opravi notar, ki mora po svoji funkciji paziti na interese tako
               upnika kot dolžnika, opravi pa se ta prodaja na podlagi zavezujočega zbiranja ponudb.
               Notarska prodaja je dovoljena, če so glede notarske hipoteke oziroma zavarovane
               terjatve, izpolnjeni bistveni pogoji, notarska hipoteka mora biti vknjižena v
               zemljiški knjigi in zaznamovana v njej neposredna izvršljivost notarskega zapisa.
               Zavarovana terjatev mora obstajati in ob dospelosti ni plačana, nadalje hipotekarni
               upnik mora biti oseba javnega prava, mednarodna institucija ali kreditna institucija,
               nadalje dolžnik zavarovane terjatve in vknjiženi lastnik zastavljene nepremičnine se
               po zakonu, ki ureja gospodarske družbe uvrščata med majhne, srednje ali velike
               gospodarske družbe in zadnji pogoj notarska hipoteka mora biti najzgodnejša po času
               začetka njenega učinkovanja glede na morebitne druge hipoteke ali zemljišče dolgove
               vknjižene ali predzaznamovane glede zastavljene nepremičnine. Vrednost zastavljene
               nepremičnine se vrednoti v skladu z mednarodnimi standardi ocenjevanje vrednosti in
               ob upoštevanju izvedenih pravic in pravnih dejstev. Hipotekarni upnik mora v obdobju
               trajanja postopka notarske prodaje nepremičnin vsakemu interesentu zagotoviti možnost
               za ogled nepremičnine in pregled vse dokumentacije o nepremičnini, s katero razpolaga
               vključno s cenitvijo nepremičnine.</p>
               <p>Nepremičnine se dodeli najboljšemu <stage type="mag">(Nadaljevanje)</stage> ponudniku oziroma hipotekarnemu upniku po izhodiščni
               ceni, če v postopku dajanja ponudb ni bilo boljše ponudbe in če hipotekarni upnik
               izkoristi to upravičenje. Izhodiščna cena je enaka oziroma ne more biti nižja od 70%
               ocenjene vrednosti nepremičnine.</p>
               <p>V mnenju Zakonodajno-pravne službe je posebej izpostavljena še problematika povratne
               veljave predloga zakona. V zvezi s tem bi želela poudariti, da se zaradi predlagane
               novele ne bodo spremenile pravice ali dolžnosti upnika, saj predlog zakona ne posega
               niti v vsebino akta o ustanovitvi hipoteke niti ne zmanjšuje postopkovnih pravic, ki
               jih ima dolžnik v primeru prodaje zastavljene nepremičnine. Samo dejstvo, da je s tem
               zakonom določen postopek izvensodne prodaje, pa za dolžnika ne predstavlja novote,
               saj to možnost dopušča že obstoječe besedilo stvarnopravnega zakonika. V skladu s tem
               ocenjujemo, da predlog zakona ne krši načela zaupanja v pravo, saj se položaj
               dolžnika samo zaradi izpeljave postopka prodaje oziroma poplačila ne bo poslabšal.
               Cilj zakona, kot sem rekla že uvodoma, je izboljšati učinkovitost postopka prodaje
               nepremičnine, obremenjene s hipoteko, ki je bila ustanovljena z notarskim zapisom,
               kar bo olajšalo razdolžitev gospodarstva in pripomoglo h krepitvi bančnega sistema
               oziroma njegovemu hitrejšemu okrevanju.</p>
               <p>Ocena ministrstva oziroma Vlade, ki je pripravila predlagani zakon, je, da je cilj,
               ki ga zasledujemo s predlogom zakona, mogoče uresničiti s predlagano novelo, da ga ni
               mogoče uresničiti niti s spreminjanjem stvarnopravnega zakonika oziroma bi znatno
               otežilo postopek oziroma podaljšalo postopek, če bi se odločili za popolnoma novo
               ureditev v samostojnem zakonu.</p>
               <p>V povezavi s posameznimi konkretnimi pripombami Zakonodajno-pravne službe na
               posamezne člene pa so pripravljeni amandmaji, s katerimi se Vlada strinja, ampak
               verjetno bomo o teh amandmajih več govorili v nadaljevanju razprave. Hvala lepa.</p>
            </sp>
            <sp xml:id="SDT6-OZFIMP-nujna-67-2013-09-24.sp3">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Besedo dajem predstavnici Zakonodajno-pravne službe, če želi. Gospa Nataša Voršič,
               izvolite.</p>
            </sp>
            <sp xml:id="SDT6-OZFIMP-nujna-67-2013-09-24.sp4">

               <speaker>NATAŠA VORŠIČ:</speaker>

               <p>Hvala lepa za besedo.</p>
               <p>Zakonodajno-pravna služba je k predlogu zakona podala pisno mnenje, v katerem je
               izrazila nekatere pomisleke v zvezi s predlogom zakona, ki jih bom na kratko
               povzela.</p>
               <p>Pomisleke je imela glede koncepta, strukture, glede načela enakega obravnavanja,
               glede nekaterih sistemskih odstopov in načela zaupanja v pravo, glede "vacatio legis"
               in same izvedljivosti zakona.</p>
               <p>Naj povem, da so s predlaganimi amandmaji koalicije k posameznim členom - šlo je za
               nekatera postopkovna vprašanja in vprašanje definicij - v celoti upoštevane naše
               pripombe.</p>
               <p>Z odlogom uporabe zakona je upoštevan tudi tisti del splošnih pripomb, ki so se
               nanašale tudi na načelo zaupanja v pravo in na "vacatio legis". Namreč, bom kar
               pojasnila, da naša pripomba ni šla v smeri, da bi bil zakon retroaktiven, ampak v
               smeri, da posega v obstoječa pravna razmerja, kar je nesporno. Zato je po naši oceni
               potreben določen prehod, ki je lahko v obliki prehodnega režima ali pa vsaj odložene
               uporabe zakona. Namreč, notarska prodaja se razlikuje od sodne prodaje, kar vpliva
               tudi na položaj dolžnika. Z amandmajem je urejeno vsaj določeno prehodno obdobje
               oziroma odlog uporabe zakona.</p>
               <p>Še mogoče, kaj ostaja. Ostaja sam koncept in struktura zakona. Tudi v tem delu morda
               ni bilo povsem dobro razumljeno, naše pripombe. Osnovni problem je, da stvarnopravni
               zakonik določa, da ima vsak <stage type="mag">(Nadaljevanje)</stage>
               upnik, ki razpolaga s hipoteko, ki je neposredno izvršljiva, opcijo, torej možnost
               med sodno prodajo in notarsko prodajo. Medtem ko ta predlog zakona to možnost določa
               le nekaterim izmed teh subjektov. V tem delu, v delu koncepta je naša pripomba šla
               tudi v to smer, da sama umestitev novega instituta v pravni red ni najbolj ustrezna,
               ker se v Zakonu o finančnih zavarovanjih urejajo finančna zavarovanja, medtem ko del
               novele gre v smeri stvarnopravnih zavarovanj. In sprememba oziroma uvedba novega
               instituta niti v naslovu ne bo razvidna. Naša pripomba je šla tudi v smeri
               neustreznega noveliranja, tako da ugotavljamo, da to ni ustrezna praksa.</p>
               <p>Še glede načela enakega obravnavanja; v enem delu smo to že pojasnili. Tudi
               utemeljitve, da pravna varnost ostalih subjektov, kar naj bi bil razlog za različno
               obravnavanje, po naši oceni ta razlog ni upoštevan. Tudi v tistem delu glede
               sposobnosti določenih subjektov za notarsko prodajo, tudi to ne more biti odločilen
               razlog, ker imajo tudi subjekti zastopnike, možni pa so tudi strokovni pooblaščenci,
               ki so usposobljeni za opravljanje takšnega zastopanja. Po naši oceni je pri presoji
               neenakega obravnavanja pomemben dodaten element, in sicer razlog notarske prodaje, ki
               pa je v tem, da so obstoječi sodni postopki realizacije zapleteni in zahtevajo
               dolgotrajna unovčenja in stroške, povezane s tem, banke pa se jih zaradi tega ne
               poslužujejo. To po naši oceni še dodatno povečuje zahtevo po enakem obravnavanju in
               zahtevo po enako učinkovitem pravnem varstvu za vse upnike. Toliko zaenkrat.
               Hvala.</p>
            </sp>
            <sp xml:id="SDT6-OZFIMP-nujna-67-2013-09-24.sp5">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Odboru predlagam, da po končani razpravi o členih v skladu s tretjo alinejo 128.
               člena poslovnika glasuje o vseh členih skupaj. Ali kdo temu nasprotuje? <stage>(Ne.)</stage></p>
               <p>Preden dam v razpravo 1. člen in amandma, bi prosil še predstavnico Vlade, gospo
               Vraničarjevo, glede vprašanj, ki niso v amandmajih, če ima kakšen komentar oziroma
               odgovor.</p>
            </sp>
            <sp xml:id="SDT6-OZFIMP-nujna-67-2013-09-24.sp6">

               <speaker>MAG. MATEJA VRANIČAR:</speaker>

               <p>Tako kot sem poskušala pojasniti že uvodoma, smo v okviru ministrstva, pa tudi
               institucij, s katerimi smo osnutek zakona usklajevali - prej sem omenila samo Vrhovno
               sodišče in Notarsko zbornico, pozabila sem omeniti tudi Banko Slovenije in
               Ministrstvo za pravosodje -, smo iskali obliko, ki bi nas najhitreje pripeljala do
               cilja, ki ga želimo doseči. Zavedamo se, da stvarnopravni zakonik predvideva opcijo,
               izbiro sodne ali izvensodne realizacije hipoteke za vse upnike oziroma za vse
               hipoteke. Kot sem omenila že prej, pa stvarnopravni zakonik ne določa postopka
               izvedbe oziroma realizacije notarske prodaje, temveč odkazuje, da mora to vprašanje
               biti urejeno z zakonom. Če bi želeli to vprašanje reševati s posebnim zakonom, bi se
               ta zakon vsekakor moral nanašati na vse hipotekarne upnike, vendar bi bil postopek
               sprejemanja zakonskih odločitev v tem primeru dolgotrajnejši. Zaradi tega smo tehtali
               možnost, ali urediti naenkrat vprašanje za vse hipotekarne upnike ali urediti takoj
               nujno vprašanje postopka realizacije notarske hipoteke za finančne institucije, kje
               Zakon o finančnih zavarovanjih že obstaja in se nanaša izključno na te institucije,
               ki naj bi tudi <stage type="mag">(Nadaljevanje)</stage> imele možnost
               realizacije notarske hipoteke po tem postopku. In smo se po posvetovanju s prej
               omenjenimi institucijami odločili, da v tem trenutku predlagamo postopek realizacije
               notarske hipoteke samo v omejenem obsegu, za te subjekte, kjer je hitra rešitev
               nujna. To pa seveda ne preprečuje nadaljnjih usklajevanj in postopkov, da se
               predlagane rešitve razširijo tudi na ostale hipotekarne upnike ali da se eventualno
               premisli, ali je glede na situacije pri ostalih hipotekarnih upnikih treba tu urediti
               še kakšna specifična vprašanja. V tem trenutku smo se pač osredotočali na posebne
               rešitve, ki so potrebne za finančne institucije oziroma za tiste subjekte, na katere
               se Zakon o finančnih zavarovanjih nanaša.</p>
               <p>Kar se tiče pripombe, da umeščamo to materijo v zakon, ki govori o finančnih
               zavarovanjih, te pomanjkljivosti se zavedamo z vidika sistemskosti, vendar
               ocenjujemo, da z dopolnitvijo 1. člena zakona lahko to nedoslednost vsaj nekoliko
               omilimo.</p>
               <p>Tudi kar se tiče razlikovanja oziroma načela enakega obravnavanja, ocenjujemo, da ni
               nedopustno, da se postopek realizacije notarske hipoteke uredi najprej za določeno
               skupino subjektov in nato v nadaljnjih postopkih tudi za ostale hipotekarne upnike,
               kjer pa bo moralo bolj aktivno vlogo prevzeti Ministrstvo za pravosodje in Notarska
               zbornica. Hvala lepa.</p>
            </sp>
            <sp xml:id="SDT6-OZFIMP-nujna-67-2013-09-24.sp7">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>V razpravo dajem 1. člen in amandma k temu členu. Preden začnemo, samo še eno
               vprašanje. Meni zgleda to kot neka hitra bližnjica, začasna rešitev, ki pa naj bi ji
               sledila temeljita zakonska ureditev nekoč. Ali to lahko razumemo tako ali ne? Ali
               bomo to imeli kot začasno rešitev ali bo to trajno?</p>
            </sp>
            <sp xml:id="SDT6-OZFIMP-nujna-67-2013-09-24.sp8">

               <speaker>MAG. MATEJA VRANIČAR:</speaker>

               <p>Zakonsko besedilo ne predvideva, da bi bila to začasna rešitev. Ne izključujemo pa
               možnosti nadaljnje širitve tega instituta oziroma tega postopka, ker ne gre za
               ustanavljanje novega instituta, gre za določitev postopka, po katerem pride do
               realizacije notarske hipoteke. In ne izključujemo možnosti, da se to uredi v
               nadaljevanju na splošno za vse hipotekarne upnike.</p>
            </sp>
            <sp xml:id="SDT6-OZFIMP-nujna-67-2013-09-24.sp9">

               <speaker>PREDSEDNIK BOJAN STARMAN:</speaker>

               <p>Hvala lepa.</p>
               <p>Gospod Šircelj, izvolite.</p>
            </sp>
            <sp xml:id="SDT6-OZFIMP-nujna-67-2013-09-24.sp10">

               <speaker>MAG. ANDREJ ŠIRCELJ (PS SDS):</speaker>

               <p>Hvala lepa. </p>
               <p>Prvo vprašanje je, zakaj tudi na vse ostale hipotekarne upnike ne sedaj in zakaj samo
               za nekatere hipotekarne upnike, kar pomeni določeno neenakost. In v tem primeru
               pomeni tudi, da bodo nekateri v drugačnem položaju, ne bom rekel boljšem ali slabšem,
               ampak v drugačnem položaju. In kaj to pomeni glede slovenskega prava in slovenske
               ustave?</p>
               <p>Drugič. Državna sekretarka je rekla, da je treba hitro ukrepati, ker če ne bomo hitro
               ukrepali, bodo diskonti še večji in dokapitalizacija bank bo še večja. Glejte, tole
               velja za vse vlade od leta 2009 - kje ste bili od leta 2009 vsi, ki naj bi tako hitro
               ukrepali? Navsezadnje vemo, da je največji problem danes prodaja nepremičnin in je
               enostavno zamrznjena ta prodaja, zaradi tega, ker se banke med sabo ali kakorkoli ne
               morejo zmeniti in ker <stage type="mag">(Nadaljevanje)</stage> se ne
               morejo zmeniti, dejansko celoten bančni sistem stoji na mestu, se ne prodaja. Vsi
               mislijo, da so nepremičnine več vredne, kot dejansko so. Ocene, ki so v knjigovodskih
               knjigah teh bank, so visoke, morajo delati slabitve - večja je slabitev, večja je
               izguba, večja je dokapitalizacija bank. Glede na to, da Ministrstvo za finance v
               skladu s posebnim zakonom, ki ureja Družbo za upravljanje terjatev bank, ima
               medresorsko komisijo in je že določilo tri banke, ki bodo prišle v ta sistem, poleg
               teh dveh, ki smo ju obravnavali v petek. Se pravi, govorimo o Abanki, govorimo o Novi
               kreditni banki Maribor in govorimo o Novi Ljubljanski banki. In te tri banke so že v
               sistemu, ki jih ureja medresorska komisija, na podlagi česar naj bi vse nepremičnine
               oziroma slabe terjatve, se opravičujem, ki pa so predvsem pokrite z nepremičninami,
               prešle na DUTB, je seveda prvo vprašanje, koliko je teh nepremičnin. Seveda, verjetno
               boste rekli, ne vemo, koliko je teh nepremičnin. Ministrstvo za finance oziroma
               medresorska komisija ima možnost vpogleda v vse bilance in ima možnost, da ugotovi
               knjigovodsko vrednost vseh teh nepremičnin, koliko milijard zavarovanj je teh
               nepremičnin. Na to bi bilo treba zdaj odgovoriti, ker navsezadnje to pomeni del
               vprašanj, na podlagi katerih se rešujejo aktive bank, na podlagi katerih se rešujejo
               slabi krediti, na podlagi česar naj bi vse skupaj steklo. Ne rečem, namen je dober,
               vendar kaj to zdaj pomeni za te diskonte, kakšni diskonti bodo manjši in za koliko bo
               zaradi tega manjša dokapitalizacija. Z drugimi besedami, če imamo nepremičnino,
               recimo, na Celovški cesti, v knjigah bank je ta nepremičnina vredna 2.000 za
               kvadratni meter, na primer, ali pa 1.800 ali pa 1.500, kaj bodo ti diskonti zdaj
               pomenili. Ali to pomeni 700 evrov, 800 evrov, 900 evrov na kvadratni meter namesto
               tistega, kar ima banka v svojih knjigah? Z drugimi besedami, jaz nimam nič proti
               temu, da bo kvadratni meter nekoliko cenejši, pa da bodo ljudje hitreje prišli do
               stanovanj. Zanima pa me, kakšne slabitve bodo imele iz tega naslova državne banke in
               koliko večja bo dokapitalizacija. Zaradi mene se pa lahko tiste nepremičnine prodajo
               po 200 evrov za kvadratni meter, če niso toliko vredne. In tu gre zdaj za to hitro
               ukrepanje. Mislim, da je to ukrepanje počasno, mislim, da to ukrepanje temelji na
               nekih ad hoc ukrepih. In navsezadnje, če gledamo zdaj z vidika zakona, potem imamo tu
               15. člen, ki se stalno spreminja, in imamo 15.t člen, 20 členov imamo vse v enem
               členu. Ne razumem zdaj, kako je to - mislim, 20 členov, 15.t člen, 15.š, c, č in tako
               naprej, zakaj se to ni uredilo, zakaj se tega ne uredi na drugačen način. Mislim, da
               je tudi Zakonodajno-pravna služba dala nekatere pripombe glede tega. Če gremo zdaj še
               posebej, kdo bo vrednotil te nepremičnine in kako bo vrednotil, ali je to
               transparentno ali ni transparentno, tu je še veliko vprašanj. Navsezadnje,
               ocenjevalci bodo tisti, ki imajo neko licenco po Zakonu o revidiranju. Vemo, da so
               ocenjevalci tudi sodni ocenjevalci in tako naprej, po drugem zakonu. Zakaj niso
               vključeni še v drug zakon.</p>
               <p>Skratka, odpira se precej vprašanj. In odpira se seveda, kaj to pomeni za
               dokapitalizacijo slovenskih bank, kajti s tem se zdaj naredi neka bližnjica, da se
               bodo te nepremičnine začele pač prodajati. Drugo pa je - ne bom šel zdaj v vprašanje,
               zakaj se že do zdaj niso, ker banke so imele navsezadnje čas od leta 2008, 2009, da
               bi te nepremičnine lahko prodajale. Tako da to so zdaj vprašanja. Seveda, vpliv na
                  banke,<stage type="mag">(nadaljevanje)</stage> kakšna vrednost je to
               knjigovodska vrednost v teh treh bankah, ki jih je medresorska komisija dejansko
               vzela za svoje v skladu z zakonom o družbi za upravljanje terjatev bank. To so
               vprašanja, ki so osnova za to ali podpremo ali ne podpremo ta zakon.</p>
            </sp>
            <sp xml:id="SDT6-OZFIMP-nujna-67-2013-09-24.sp11">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Horvat, izvolite. Nekaj razpravljavcev bomo združili in potem
               prosili, da se za vse skupaj da odgovore.</p>
            </sp>
            <sp xml:id="SDT6-OZFIMP-nujna-67-2013-09-24.sp12">

               <speaker>JOŽEF HORVAT (PS NSi):</speaker>

               <p>Hvala lepa, gospod predsednik. Kolegice in kolegi lep pozdrav! Rad bi se zahvalil
               gospe državni sekretarki za predstavitev zakona. Najbrž bodo potrebna še kakšna
               pojasnila, da bomo tudi mi na opozicijski strani zaupali, da so rešitve prave.</p>
               <p>Mene skrbijo dileme, ki jih je izpostavila Zakonodajno-pravna stroka naše hiše, da
               tako rečem. Gre za pomisleke glede koncepta in strukture, o katerih je že govoril
               kolega Šircelj. Potem načelo enakega obravnavanja. Gre za Ustavo, gre za sistemske
               odstope od načela zaupanja v pravo, gre tudi za vprašanja "vacatio legis" in
               izvedljivosti zakona. Tu še posebej izpostavljena problematika, da ni določena cena
               storitve notarja in tako naprej. To niso dileme pravne stroke, ki bi jih lahko kar
               tako zamahnili z roko.</p>
               <p>Tudi nam v Poslanski skupini Nove Slovenije, ko smo študirali to novelo zakona, se
               nam pojavljajo nekatere dileme. Zelo na kratko jih bom izpostavil. Urejanje postopka
               notarske prodaje nepremičnine pomeni, po našem prepričanju, nezaupanje sodnemu
               sistemu, saj je tak postopek po sedanji zakonodaji predviden in natančno predpisan. V
               kolikor so določila prezapletena, ker gotovo so, bi bilo mogoče v zakonodajnem
               postopku poenostaviti pravila za sodno prodajo. Za hipotekarne upnike in dolžnike to
               pomeni bistveno dražji postopek po našem prepričanju, ko je cena sodnega izvršilnega
               postopka. Pomeni tudi manjšo zaščito hipotekarnih dolžnikov, ki so večinoma manjši in
               srednji gospodarski subjekti, saj v postopku notarske prodaje ne bodo mogli
               uveljaviti ugovorov, ki so jim na voljo, seveda, v sodnem izvršilnem postopku. Zaradi
               izhodiščne cene, ki znaša 70% ocenjene vrednosti in ne 100%, kot v sodnem postopku,
               bo v številnih primerih prišlo do, po naši oceni, oškodovanja hipotekarnih dolžnikov,
               torej gospodarskih družb. Z drugimi besedami, sanacija bančnega sistema bo torej v
               številnih primerih pomenila oškodovanje gospodarskih družb. Dilema je tudi
               retroaktivna veljavnost tega zakona, saj ob ustanovitvi neposredno izvršljive
               notarske hipoteke tovrstna, torej notarska prodaja, ni bila predvidena in predpisana.
               Najbrž ja ne gre, ne mi zameriti, pomisleku zato, da se notarjem pač priskrbi nek
               posel. Tudi to je možno. Lobiji so vsepovsod, tudi na tej strani, ampak to je morda
               moja pregrešna misel. Hvala lepa.</p>
            </sp>
            <sp xml:id="SDT6-OZFIMP-nujna-67-2013-09-24.sp13">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Vizjak.</p>
            </sp>
            <sp xml:id="SDT6-OZFIMP-nujna-67-2013-09-24.sp14">

               <speaker>MAG. ANDREJ VIZJAK (PS SDS):</speaker>

               <p>Hvala lepa. Jaz mislim, da cilj ne sme posvečevati sredstva. Morebiti ali nimam
               razloga, da ne bi verjel v dobre namene predlagateljev tega zakona, da želijo doseči
               več ciljev, ki so direktno ali indirektno zapisani. Zdi se mi, da so tu naredili kar
               nekaj formalnopravnih prestopkov ali pa vsaj dilem in zato se odpira vprašanje ali ne
               bodo tisti, ki so potencialno oškodovani, in o tem je govoril moj predhodnik,
               uporabili vsa pravna sredstva, da seveda zblokirajo te namere in da se bo celoten
               namen sfižil. Če temu dodamo še določene zaplete s samo izvedbo in izvajanjem tega
               notarskega prenosa, potem se lahko samo to še nadgradi, kar pomeni, da imamo na koncu
               dobro namero, ki je neoperativna. To ne bo prvič, da bi se kaj takšnega zgodilo.</p>
               <p>Drugače pa mislim, da je <stage type="mag">(Nadaljevanje)</stage> to
               vprašanje tudi, da se končno zbistri neka realna cena tega zastavljenega premoženja,
               ki ga vrednotijo različni različno, da je to dobra namera in morebiti novela vodi k
               temu. Saj pravi, ob vseh nakopičenih vprašanjih se postavlja utemeljen sum, da bo
               stvar razmeroma neoperativna. Mislim, da je tudi sam koncept zakona, ki novelira
               zakon o finančnem zavarovanju, posega pa v stvarnopravni zakonik, dejansko, ko
               govorimo o hipotekarnih razmerjih, neposrečen. Ne vem, kako bi nekdo, ki ga bo vse
               skupaj zanimalo o hipotekarnih zavarovanjih našel te določbe tu notri, ki govorijo o
               povsem drugih zavarovanjih, o finančnih zavarovanjih. To je res šlamastika v
               formalnem smislu in dela slovenski pravni red dodatno nepregleden.</p>
               <p>Spoštovana državna sekretarka kljub temu, pa ne dvomim v dobre namene, imam kar
               precej težav s tem. Če prav razumem, vaš uvod ima ključno namero ta zakon, da bi ob
               prenosu terjatev na slabo banko hkrati lahko začeli tudi razpolagati z
               nepremičninami, ki so bile zastavljene za te slabe kredite. Kar pomeni, da bi
               verjetno na trg spravili celo kupico nepremičnin, verjetno po bolj realnih cenah, kot
               jih imajo zavedeno upniki oziroma banke. Ker gre za državne banke v posredni in
               neposredni lasti to z nekimi relativno jasnimi usmeritvami lahko že tako ali tako
               dosegli brez vsega tega cirkusa. Samo problem je, da je ta naš bančni sistem in ta
               bančna sfera neka posvečena združba, ki je sama sebi zadosti in jo je malo mar za
               neke širše učinke tega njihovega neodgovornega početja, ki ga počnejo zadnjih, lahko
               bi rekel, kar deset let. Jaz sem v veliki dilemi kaj s tem zakonom narediti ali ga
               kljub vsem tem nedoslednostim zaradi teh ciljev, ki jih sledite, spustiti naprej
               oziroma podpreti v mojem imenu, saj o tem bo tako ali tako odločala verjetno
               koalicija ali pa bomo s tem predlogom, kot že mnogokrat, ustrelili koleno.</p>
            </sp>
            <sp xml:id="SDT6-OZFIMP-nujna-67-2013-09-24.sp15">

               <speaker>PREDSEDNIK BOJAN STARMAN:</speaker>

               <p>Hvala lepa. Še gospod Vogrin, potem pa dajem besedo gospe Vraničarjevi.</p>
            </sp>
            <sp xml:id="SDT6-OZFIMP-nujna-67-2013-09-24.sp16">

               <speaker>MAG. MATEJA VRANIČAR:</speaker>

               <p>Hvala lepa gospod predsednik. Zahvaljujem se Zakonodajno-pravni službi, ker je zelo
               eksplicitno povedala slabosti tega predloga in pravzaprav ne vem kaj dela sploh v
               klopeh poslancev. Dodatno je seveda gospa državna sekretarka dodala še dodatni
               argument z navedbo, citiram: "To nedoslednost lahko omilimo.", in nadaljevala. Jaz se
               gospe zahvaljujem iz več razlogov. Prvič, nočem biti žaljiv do nje, namreč midva se
               poznava že deset let in jo spoštujem, je pa zadeva takšna, in seveda nič ni kriva, je
               pač tako kot je. Predsednica Vlade Alenka Bratušek po očitkih, da je seveda v času
               vlade Janeza Janše slabo delala kot skrbnica proračuna, povedala, da je morala delati
               to, kar so ji naročili. Enak argument velja verjetno za zdajšnje državne sekretarje,
               pač morajo delati. Da nadaljujem. Sedaj pa si zamislite, da mi delamo zakon po nujnem
               postopku, za katerega državna sekretarka reče, da je nedosleden. V kakšni državi mi
               živimo? Če bi hotel biti malo nesramen bi rekel gospe sekretarki naj s preprostimi
               besedami pove <stage type="mag">(Nadaljevanje)</stage> to kar je
               prečitala, ker niti sama ni napisala. To si je napisala v službi. Logično, saj ne
               zmore. To je logično. Ne moreš ti, ker jaz vidim kaj se dogaja, ob vsej, to kar
               bruhamo zakone, sprejemamo nujne, hitre postopke. To ni mogoče. In poglejte, ljudje
               pridejo sem, Zakonodajno-pravna služba pove kupico argumentov, da je zakon
               neustrezen, državna sekretarka pove nedosledno. To bom jaz s preprostimi besedami
               poskušal povedati, kaj ta zakon pomeni.</p>
            </sp>
            <sp xml:id="SDT6-OZFIMP-nujna-67-2013-09-24.sp17">

               <speaker>PREDSEDNIK BOJAN STARMAN:</speaker>

               <p>Samo prosim, da ste kratki no.</p>
            </sp>
            <sp xml:id="SDT6-OZFIMP-nujna-67-2013-09-24.sp18">

               <speaker>MAG. IVAN VOGRIN:</speaker>

               <p>Gospod predsednik, jaz moram povedati. Saj to konec koncev ne gre za mene. Gre za
               tisoče podjetij, ki so si vzeli kredite v času debelih krav in so vzeli kredite,
               banke so ponujale, so dale na svoje premoženje hipoteko in seveda banke, katere bomo
               mi reševali, z davkoplačevalskim denarjem oziroma državljani, nič ne čutijo nobene
               krize. Nobene krize ne čutijo. Ste videli, da v kakšni banki čutijo kakšno krizo. Vse
               funkcionira. Zdaj so pa dobili za zavarovanje premoženje in zdaj bodo dodelale kot
               svinja s kurbusom, rečemo po domače. Točno tako. Iz lastnega primera povem, pa nočem
               preveč vas utrujati, jaz imam dokumentirano, mi smo imeli kupna za Interlesovo
               premoženje, ki smo ga dali za hipoteko banki. Ne državna banka, banka Koper - to sem
               vam enkrat mislim, da celo poslal, nam je dala v enem tednu soglasje za prodajo, od
               kreditne državne banke še danes nismo dobili. Zakaj? Ker bo zdaj prodano za 2-krat,
               3-krat nižje. Ne gledajo interes, čim več dobiti. Zadaj so v vrsti plenilske tolpe.
               To je mafija. Banka, pajdaški kapitalisti pa Vlade, plenijo in zdaj bodo od enega
               bogega kmeta, ki je dal v hipoteke neke, brez vsake možnosti in seveda notarsko
               overitvijo in retrogradno bo to veljalo. Počakajte, mislim, pa če smo še mi država
               resna. Jaz se trudim ostati miren, konstruktiven, kulturen, ampak ko vidiš, kaj ti
               nosijo pri stranskih vratih, še povedo, to je nedosleden zakon. Poglejte, meni je res
               počasi slabo. Ne vem kaj bi še rekel. To je nujni postopek. Usklajevali smo se z
               notarji, ja pa logično, da bodo notarji rekli, saj to je za njih posel. Veste koliko
               bodo dobili od vsake izvršbe, neposredno izvršljive in z vrhovnim sodiščem, ki na
               vsebino ne gleda, ampak samo čisto pravno. S kom smo se? Z drugim, smo se z
               gospodarsko zbornico, smo se z obrtno zbornico, se gre za ja gospodarske subjekte, za
               državljane, za ljudi, ki so, nekateri so osebne, poroštvo podpisali, za svoje hiše so
               dali hipoteko zato, da so firme funkcionirale. Pa dajmo, ustavimo konje, ustavimo pa
               se zamislimo, če smo mi res na pravi poti. Hvala lepa.</p>
            </sp>
            <sp xml:id="SDT6-OZFIMP-nujna-67-2013-09-24.sp19">

               <speaker>PREDSEDNIK BOJAN STARMAN:</speaker>

               <p>Hvala lepa. Zdaj bi pa res prosil gospo Vraničar, če lahko kakšen odgovor dobimo na
               postavljena vprašanja oziroma pojasnitve, prosim lepo.</p>
            </sp>
            <sp xml:id="SDT6-OZFIMP-nujna-67-2013-09-24.sp20">

               <speaker>MAG. MATEJA VRANIČAR:</speaker>

               <p>Hvala lepa. Bom začela pri koncu. Saj vem, da je že pozna ura, pa dolgo časa smo že v
               teh prostorih, ampak če se že citiramo, potem bi bilo prav, da se citiramo v celoti.
               Ko sem govorila o omilitvi nedoslednosti, sem govorila o naslovu zakona ne o besedilu
               zakona kot takem. In ko sem predstavljala poboje pod katerimi bo sploh lahko ta
               procedura prišla v poštev, sem izrecno poudarila, da se <stage type="mag">(Nadaljevanje)</stage> postopek nanaša samo na dolžnike, pravne osebe
               ustanovljene po Zakonu o gospodarskih družbah. Toliko, da ne bo kakšne pomote o tem
               kaj sem izjavila sedajle in kaj nisem. In naprej. Predlog zakona ne pomeni, da se bo
               takoj z uveljavitvijo zakona in zaradi tega zakona začel prenos nepremičnin oziroma,
               da bodo nepremičnine prišle na trg. Predlog zakona postavlja postopek po katerem bodo
               lahko hipotekarni upniki hitreje in učinkoviteje izvajali postopke realizacije
               hipotek, kar pomeni, da je naš namen, zakaj želimo zadevo v bistvu izpeljati po
               nujnem postopku, sama možnost, da se nepremičnine prodajajo po tem hitrejšem postopku
               in cenejšem postopku, že vpliva na vrednotenje nepremičnin, ki se uporabljajo kot
               zavarovanje za terjatve, ki bodo prenesene recimo na DUTB. In zaradi tega bodo že v
               postopku tega prvega vrednotenja, ne zaradi tega, ker so že v realizaciji, ampak
               zaradi hitrejše možnosti realizacije, bo vpliv na diskont že pozitiven.</p>
               <p>Gospod Šircelj je spraševal, koliko je nepremičnin, kakšna je vrednost in kako bo ta
               postopek vplival na slabitve vrednosti pri bankah? Podatki, ki jih imamo na
               razpolago, so podatki Banke Slovenije in se nanašajo na vse banke. Nimam podatkov za
               banke, ki so že v postopku prenosa svojih terjatev na DUTB in podatki so iz marca
               letošnjega leta. Po teh podatkih so imele banke marca 2013 za 22 milijard 115
               milijonov evrov terjatev do podjetij, ki se uvrščajo med bolj tvegane subjekte in te
               terjatve so bile zavarovanje v različnih oblikah. 77% teh terjatev je bilo
               zavarovanih z nepremičninami v obliki poslovnih ali stanovanjskih nepremičnin. 69% je
               bilo zavarovanj s poslovnimi nepremičninami in 7,9% s stanovanjskimi nepremičninami.
               Kolikšna bo ta vrednost? Trenutno smo v postopku vrednotenja terjatev, ki naj bi bile
               prenesene na DUTB. Zaradi tega ne morem v tem trenutku reči nobene ocene. Karkoli bi
               rekla, bi bila špekulacija, tudi glede tega kakšne so slabitve, ki naj bi na podlagi
               tega postopka nastale v bančnih bilancah. Transparentnost vrednotenja. Predvideno je
               individualno vrednotenje posameznih nepremičnin in ocenjujemo, da je predlagan način
               vrednotenja takšen, ki omogoča oziroma, ki zagotavlja upoštevanje vseh okoliščin
               vsakega posameznega primera in glede na to, da mora hipotekarni upnik vse potencialne
               kupce seznaniti s cenitvijo nepremičnine, ocenjujemo, da imajo vsi možnost,
               enakovredne možnosti za ukrepanje oziroma postopanje. Večkrat sem že poudarila, ta
               predlog zakona sam po sebi ne pomeni prenašanja nepremičnin oziroma ne pomeni
               realizacije hipotek po izven sodni poti. Predstavlja postopek po katerem se to lahko
               naredi.</p>
               <p>Zakaj ne za vse že danes? Kot rečeno, obstajalo je več <stage type="mag">(nadaljevanje)</stage> možnosti, več variant, več dilem, ki so se odpirale v
               razpravi, kakšen ukrep oziroma na kakšen način določati ta postopek, da bo zadeva
               najbolj primerna in da bo tudi hitro izvedljiva. Naša ocena skupna vseh, ki so
               sodelovali in sodelovali so, ne zaradi tega, ker bi zagovarjali neke svoje interese,
               ampak zaradi tega, ker je nujno zato, da bi ta postopek dejansko bil operativen je
               nujno v postopek pritegniti tiste, ki ga bodo izvajali. Brez njihovega sodelovanja
               imamo res samo eno mrtvo črko na papirju, tako kot je rekel gospod Vizjak in ne bi
               dobili operativnih rešitev.</p>
               <p>Upoštevaje v bistvu vse te dileme, ki so se porajale ob pripravi zakona, smo se
               odločili, da ureditev realizacije hipotekarnih, notarskih hipotek uredimo v Zakonu o
               finančnih zavarovanjih, ki jim ta zakon kot celota se nanaša na finančne inštitucije.
               V kolikor bi ta institut poskušali v tem zakonu urediti zdaj še za druge subjekte, bi
               naredili v bistvu še dodatno zmedo in povzročili v bistvu še nekaj dodatnih strani
               pripomb Zakonodajno-pravne službe. Kot rečeno, v okviru tega zakona, ki ureja
               finančna zavarovanja oziroma zavarovanja finančnih inštitucij, po našem mnenju lahko
               uredimo ta del problematike. S tem pa si ne zapiramo poti, da ne bi ta postopek v
               nadaljevanju uredili tudi za druge hipotekarne upnike. Pogoji, ki so postavljeni in
               sam način izvedbe postopka je zapeljan tako, da se v maksimalni meri ščiti tudi
               pravice oziroma interese dolžnikov, prav zaradi tega sem že uvodoma poudarila, da je
               notariat oziroma notar, ki izvaja to prodajo že po svoji funkciji dolžan skrbeti za
               koristi obeh strank. V samem postopku ne samo ene stranke.</p>
               <p>Kar se tiče tega, da v predlogu zakona z enim členom uvajamo večje število novih
               členov, moram reči, da smo se takega postopka že posluževali, ne samo, da smo imeli
               recimo 15.a, 15.b, 15.c člen, ampak smo imeli tudi 15.a.a. člena, pa 15.a.b. člen.
               Tako, da to so nomotehnični postopki, ki so v uporabi, čeprav niso običajni. So v
               uporabi, so možni in glede na okoliščine, v katerih smo se za predlog zakona
               odločali, smo se pač odločili, da se jih poslužimo tudi v teh, v tem primeru.
               Toliko.</p>
            </sp>
            <sp xml:id="SDT6-OZFIMP-nujna-67-2013-09-24.sp21">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo razpravljati o 1. členu, o amandmaju k 1. členu? Gospod
               Pavlišič, potem pa gospod Šircelj.</p>
            </sp>
            <sp xml:id="SDT6-OZFIMP-nujna-67-2013-09-24.sp22">

               <speaker>MARKO PAVLIŠIČ (PS DL):</speaker>

               <p>Jaz bi imel samo eno kratko vprašanje in sicer ste omenili, da bo hitrejši in cenejši
               postopek vplival na vrednotenje nepremičnin, pa me zanima, o kakšnem rangu spremembe
               vrednotenja tukaj govorimo. Ali je to en procent, 5 %, 10, 20, 50? Hvala.</p>
            </sp>
            <sp xml:id="SDT6-OZFIMP-nujna-67-2013-09-24.sp23">

               <speaker>PREDSEDNIK BOJAN STARMAN:</speaker>

               <p>Hvala lepa. Gospod Šircelj.</p>
            </sp>
            <sp xml:id="SDT6-OZFIMP-nujna-67-2013-09-24.sp24">

               <speaker>MAG. ANDREJ ŠIRCELJ (PS SDS):</speaker>

               <p>Ravno tako hvala državni sekretarki za ta podatek. ... <stage>/ izklopljen mikrofon./</stage>...
               vrednosti nepremičnin... Banki Slovenije... Hvala državni sekretarki za podatek o
               22-ih milijardah nepremičnin po podatkih Banke Slovenije, razumem, da je to pač
               verjetno knjigovodska vrednost teh nepremičnin v bankah, vseh slovenskih bankah.
               Vemo, kakšni so deleži, tržni deleži slovenskih bank, na podlagi verjetno se da tudi
               izračunati, koliko je potem delež teh nepremičnin, ki pripadajo ali pa vsaj ocena,
               groba ocena, ki pripadajo državnim bankam. Me pa seveda zanima zdaj <stage type="mag">(nadaljevanje)</stage> ta zakon bo pač določil spet neko novo
               vrednotenje nepremičnin. In po teh vrednotenjih se bodo banke in v tem postopku bodo
               banke lahko pač prodale te nepremičnine. Zdaj me tukaj zanima ena zadeva in sicer
               Zakon o družbi za upravljanje terjatev bank določa vrednotenje nepremičnin in sicer
               določa, da imamo najprej seveda knjigovodsko vrednost, na podlagi zakona imamo
               posebno formulo, kjer naj bi se določila dolgoročna tržna vrednost, podzakonski akt
               določa to formulo. In potem ima Družba za upravljanje terjatev bank možnost, ne samo
               možnost, pravico in obveznost, da sama oceni to nepremičnino in potem Evropska
               komisija na koncu sama pove, koliko je vredna ta nepremičnina in to je po tržni
               vrednosti.</p>
               <p>Z drugimi besedami, tisto, kar določi Evropska komisija po takšni tržni vrednosti bo
               prenesena nepremičnina od banke na Družbo za upravljanje terjatev bank. Evropska
               komisija ne dovoli, da bi bila vrednost nepremičnine višja od tržne vrednoti, karkoli
               že to je, kar z drugimi besedami pomeni, da vsako vrednost, ki je višja od tržne
               vrednosti, ki jo ona določi, pomeni nedovoljeno državno pomoč. Se pravi, teh
               vrednotenj je ogromno in zdaj Evropska komisija je še določila, da bo vrednotila vse
               nepremičnine v državi, pri vseh bankah oziroma pri desetih bankah delamo stres teste
               za 10 bank in delamo še posebno vrednotenje aktive oziroma bank in s tem seveda tudi
               nepremičnin, skratka teh vrednotenj je ogromno v državi in na koncu po zakonu bo tako
               ali tako Evropska komisija povedala za vsako stanovanje, katera vrednost je dejansko
               prava. In to je pač v zakonu in to je nesporno. In zdaj mene seveda zanima, kakšen pa
               je pomen zdaj tega zakona oziroma ali bomo po tem zakonu lahko drugače prodajali te
               nepremičnine ne glede na vrednotenja, ki jih mora na koncu potrditi Evropska
               komisija. In sicer direktor za konkurenčnost to določa. Skratka, kaj je zdaj še eno
               vrednotenje, skratka, itak bodo ocenjevalci vrednosti nepremičnin bodo verjetno
               milijonarji, edini, ki bodo od tega veliko imeli denarja, ampak kako v celoten
               kontekst ali bodo kupovali, v celoten kontekst pripeljati dejansko zdaj to zadevo.
               Lahko je to ločeno. Jaz se strinjam, če je to zdaj ločeno, če je poseben proces,
               potem gre seveda to mimo Evropske komisije, potem zdaj ne razumem, kako bo to potem
               preneseno na DUTB, ker na DUTB mora biti pa preneseno po tisti vrednosti, ki jo na
               koncu potrdi Evropska komisija. Evo, to mi je zdaj, ker imamo toliko vrednotenj
               nepremičnin v tej državi, da mislim, da bo več ocenjevalcev kot nepremičnin na
               koncu.</p>
            </sp>
            <sp xml:id="SDT6-OZFIMP-nujna-67-2013-09-24.sp25">

               <speaker>PREDSEDNIK BOJAN STARMAN:</speaker>

               <p>Hvala lepa. Mogoče samo dodam tam vprašanje. Mi bomo prenašali na slabo banko, če jaz
               prav razumem slabe terjatve, ki so pa zavarovane s temi nepremičninami oziroma
               hipotekami in se pravi, pri tem bomo tudi upoštevali, koliko so že bile odpisane.
               Mogoče še samo to na to, kako se bo to vse skupaj naredilo, potem ena celota in kako
               bo ta nov zakon vplival na delovanje, na ocenjevanje, na zmanjšanje eventualnih
               potrebnih dokapitalizacij pomoči in seveda tudi na same stroške, na koncu države, ki
               bomo na koncu plačevali za te slabe odločitve o preteklosti. Hvala lepa.
               Izvolite.</p>
            </sp>
            <sp xml:id="SDT6-OZFIMP-nujna-67-2013-09-24.sp26">

               <speaker>MAG. MATEJA VRANIČAR:</speaker>

               <p>Hvala lepa. Ločiti moramo dva postopka oziroma dva stadija postopka. Eno je postopek
               prenosa slabih terjatev na DUTB in tukaj je ključen ta proces <stage type="mag">(Nadaljevanje)</stage> vrednotenja "Asset quality review", ki se
               sedajle v tem trenutku dela in tukaj je vloga Evropske komisije o kateri je govoril
               gospod Šircelj.</p>
               <p>Drugo pa je vrednotenje, ki ga je treba narediti, ko se določena hipoteka dejansko
               realizira, ko se določena nepremičnina, ki je bila uporabljena kot zavarovanje,
               proda. In ta zakon govori o tem vrednotenju. Vpliv oziroma medsebojna povezava je pa
               naslednja. V tem trenutku, ko se vrednoti nepremičnine oziroma, ko se vrednoti
               terjatve, ki so zavarovane z nepremičninami, se pri tem vrednotenju upošteva tudi po
               kakšnih stroških in kako dolgotrajnih postopkih se zavarovanje lahko realizira. In
               ker ta zakon, ta predlog zakona omogoča hitrejšo in cenejšo realizacijo hipotek,
               vpliva na vrednost, ki se bo določila oziroma, ki se lahko določi za prenos iz teh, z
               nepremičninami zavarovanih terjatev iz bank na slabo banko. Kolikšen je ta obseg
               vpliva na diskonte, to kar je gospod Pavlišič vprašal, bi pa prosila kolega, da
               podrobnosti razloži.</p>
            </sp>
            <sp xml:id="SDT6-OZFIMP-nujna-67-2013-09-24.sp27">

               <speaker>PREDSEDNIK BOJAN STARMAN:</speaker>

               <p>Prosim, če se predstavite. Izvolite.</p>
            </sp>
            <sp xml:id="SDT6-OZFIMP-nujna-67-2013-09-24.sp28">

               <speaker>ANDREJ ŽAGAR:</speaker>

               <p>Hvala. Andrej Žagar iz ministrstva za finance. Najprej bi rad še dopolnil gospo
               državno sekretarko v delu, mogoče deloma tudi gospodu Širclju odgovoril. Trenutno se
               dela "Asset quality review", to so pregledi kvalitete sredstev v desetih bankah v
               Sloveniji. Ti pregledi bodo služili potem kot, rezultati teh pregledov bodo služili
               kot vložki za opravljanje obremenitvenih testov, tako imenovanih stres testov. Ti
               pregledi zajemajo celotna sredstva banke in ne samo tista sredstva banke, ki se bodo
               prenašale na slabo banko in tukaj potem bosta dva učinka. Nekatera ta sredstva
               zavarovana s hipotekami bodo ostala znotraj bank, nekatera bodo šla pa na slabo banko
               in vpliv na vrednotenje se nanaša na obe skupini teh sredstev, tako na tiste, ki se
               prenašajo kot na tiste, ki ostanejo znotraj banke. Znotraj banke se bo s krajšanjem
               stroškov postopka in s krajšanjem časa zaradi različnih oslabitev, časovnih oslabitev
               nepremičnin zmanjšanja tveganj povišalo vrednotenje teh sredstev bank in na ta način
               se bo nekako bolj uravnotežila bilanca stanja in se bo zmanjšal kapitalski
               primanjkljaj, kar bo posledično pripeljalo do tega, da bo državna pomoč za banke
               manjša. Enako pozitivni vplivi bodo na vrednotenje v okviru družbe za opravljanje
               terjatev bank zaradi enakih razlogov kot sem rekel.</p>
               <p>Kar se tiče ocene diskontov, koliko nižji diskonti bodo oziroma bi bili, če se uvede
               postopek notarske prodaje nepremičnin, je v tem trenutku zelo težko ocenjevati. Kot
               rečeno, se izvajajo pregledi sredstev v okviru katerih se tudi poglobljeno izvajajo
               oziroma preverjajo cenitve nepremičnin v bankah. Na podlagi tega bo že, ko bodo znani
               ti rezultati, bo mogoče tudi bolj natančno opisati vpliv na diskonte. To bi bilo to.
               Hvala.</p>
            </sp>
            <sp xml:id="SDT6-OZFIMP-nujna-67-2013-09-24.sp29">

               <speaker>PREDSEDNIK BOJAN STARMAN:</speaker>

               <p>Hvala lepa. Želi še kdo o 1. členu? Če ne, prehajajo na odločanje o amandmaju k 1.
               členu. Amandma koalicije. Pričenjam glasovanje.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma poslanskih skupin koalicije sprejet. <stage type="mag">(Nadaljevanje)</stage> Prehajamo na 2. člen in amandma koalicije k 2.
               členu. Želi kdo razpravljati? Če ne, dajem amandma na glasovanje. Pričenjam
               glasovanje o amandmaju koalicije k 2. členu. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na 3. člen in amandma koalicije. Ni razprave. Dajem na glasovanje amandma
               koalicije k 3. členu. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Prehajamo na člene od 4 do 7 h katerim ni vloženih amandmajev. Ne vidim
               razpravljavcev.</p>
               <p>In dajem v razpravo 8. člen, s tem dolgim amandmajem koalicije. Želi kdo
               razpravljati? Če ne, glasujemo o amandmaju k 8. členu koalicije. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Dajem v razpravo 9. člen. Ni razprave.</p>
               <p>10. člen in amandma koalicije k 10. členu. Želi kdo razpravljati? Dajem amandma
               koalicije k 10. členu na glasovanje. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>S tem zaključujem razpravo o členih in razpravo in odločanje o amandmajih. V skladu s
               prej sprejeto odločitvijo odbora prehajamo na glasovanje o vseh členih skupaj. Želi
               kdo razpravljati? Prosim, gospod Pavlišič. Izvolite.</p>
            </sp>
            <sp xml:id="SDT6-OZFIMP-nujna-67-2013-09-24.sp30">

               <speaker>MARKO PAVLIŠIČ (PS DL):</speaker>

               <p>Hvala za besedo. Samo, da bo čisto jasno. Se pravi, glavna sprememba tukaj, spremembo
               tega zakona delamo, da bo hitrejši in cenejši postopek vplival na vrednotenje
               nepremičnin, ki se prenašajo na DUBT. Hkrati pa ne vemo povedati kakšen bo rang
               spremembe vrednotenja, ki ga bo to prineslo. Ali sem to prav razumel? Hvala.</p>
            </sp>
            <sp xml:id="SDT6-OZFIMP-nujna-67-2013-09-24.sp31">

               <speaker>PREDSEDNIK BOJAN STARMAN:</speaker>

               <p>Čeprav sem zaključil razpravo, verjetno je bil odgovor podan. Gospod je povedal, da
               ne more biti zdajle znano, da bi bile špekulacije.</p>
               <p>Glasujemo torej o vseh členih skupaj. Glasujemo.</p>
               <p>Kdo je za? <stage>(10 članov.)</stage> Kdo je proti? <stage>(1 član.)</stage></p>
               <p>Ugotavljam, da so členi sprejeti.</p>
               <p>S tem smo zaključili drugo obravnavo predloga zakona na matičnem delovnem telesu.
               Sprejeti amandma se vključi v dopolnjen predlog zakona, ki bo sestavni del poročila.
               Poročevalec bo predsednik, nobeden nasprotuje, odbora. Vsem se zahvaljujem, ker je
               dosti zahtevna materija za res korektno razpravo in odgovore.</p>
               <p>In prehajamo na <title>2. TOČKO DNEVNEGA REDA - PREDLOG STALIŠČA REPUBLIKE SLOVENIJE DO
                  PREDLOGA DIREKTIVE EVROPSKEGA PARLAMENTA IN SVETA O PLAČILNIH STORITVAH NA
                  NOTRANJEM TRGU.</title> O spremembah direktiv 200266/ES, 2013/38EU in 2009/110ES ter
               o razveljavitvi direktive 2007/64ES, EPA 1421-VI, EU 507. Gradivo k tej točki smo
               prejeli od Vlade, dne 12. 9. 2013. Na podlagi prvega odstavka 4. člena Zakona o
               sodelovanju med Državnim zborom in Vlado o zadevah EU. Predlagatelj stališča je Vlada
               Republike Slovenije. Odbor bo kot matično delovno telo, to in naslednjo točko
               obravnaval na podlagi drugega odstavka 154. H člena poslovnika Državnega zbora. Svoje
               sporočilo bo posredoval pristojnemu odboru, torej Odboru za zadeve EU. Poslovniško
               določen rok za vložitev amandmajev matičnega delovnega telesa in najkasneje dva dni
               pred sejo pristojnega odbora. K tej točki so vabljene predstavnice in predstavniki
               Vlade, Ministrstva za finance.</p>
               <p>Najprej dajem besedo gospe Vraničar, če želi dodatno obrazložiti predlog stališča?
               Izvolite, gospa Vraničar. <stage type="mag"/>
               </p>
            </sp>
            <sp xml:id="SDT6-OZFIMP-nujna-67-2013-09-24.sp32">

               <speaker>MAG. MATEJA VRANIČAR:</speaker>

               <p>Hvala lepa. Povsem na kratko, bom rajši dopolnila se, če bodo kakšna vprašanja,
               predlog direktive je pripravljen na podlagi revizije dosedanje direktive iz leta
               2007. In odpravlja nekatere nejasnosti in pomanjkljivosti ključno v zvezi s tem
               predlogom direktive je, da se posodobi in dopolni pravni okvir za upravljanje
               plačilnih storitev, predvsem na področju elektronskih plačil, s tem naj bi se okrepil
               razvoj vseevropskega trga, elektronskih plačil in potrošnikom in trgovcem naj bi se
               omogočilo, da v celoti izkoristijo prednosti notranjega trga Evropske unije. Pri nas
               na ministrstvu ocenjujemo, da kakšnih posebnih težav s predlagano direktivo ne vidimo
               in predlagamo, da se predlagana direktiva podpre.</p>
            </sp>
            <sp xml:id="SDT6-OZFIMP-nujna-67-2013-09-24.sp33">

               <speaker>PREDSEDNIK BOJAN STARMAN:</speaker>

               <p>Hvala lepa. Odboru predlagam, da razpravlja in odloča o naslednjem predlogu mnenja,
               ki je precej dolgo in izgleda, da ga je treba prebrati: Odbor za finance in monetarno
               politiko podpira predlog stališča Republike Slovenije do predloga direktive
               Evropskega parlamenta in sveta o plačilnih storitvah na notranjem trgu o spremembah
               direktiv 2002/65 ES, 2013/36 EU in 2009/110 ES ter o razveljavitvi direktive 2007/64
               ES, EPA 1421-VI EU U 507, ki ga je predložila vlada in predlaga pristojnemu Odboru za
               zadeve Evropske unije, da predlog stališča sprejme. Pričenjam glasovanje.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage> </p>
               <p>Mnenje je sprejeto.</p>
               <p>Za poročevalko odbora po prehodnem dogovoru predlagam gospo Ostermanovo. Hvala
               lepa.</p>
               <p>Prehajamo na naslednjo <title>TOČKO DNEVNEGA REDA - TO JE PREDLOG STALIŠČA REPUBLIKE SLOVENIJE DO PREDLOGA
               UREDBE EVROPSKEGA PARLAMENTA IN SVETA O MEDBANČNIH PROVIZIJAH ZA KARTIČNE PLAČILNE
               TRANSAKCIJE, EPA 1429-VI, EU U 508.</title>
               </p>            

               <p>Gradivo k tej točki smo prejeli od vlade, dne 12. 9. 2013 na podlagi prvega odstavka
               4. člena Zakona o sodelovanju med Državnim zborom in Vlado v zadevah Evropske unije.
               K tej točki so vabljeni predstavnica ter predstavniki vlade in Ministrstva za
               finance. Najprej dajem besedo, če želi gospa Vraničar, izvolite, za dodatno
               pojasnilo.</p>
            </sp>
            <sp xml:id="SDT6-OZFIMP-nujna-67-2013-09-24.sp34">

               <speaker>MAG. MATEJA VRANIČAR:</speaker>

               <p>Hvala lepa. Tudi tukaj povsem na kratko pri reviziji delovanja notranjega trga na
               področju finančnih storitev je bilo ugotovljeno, da na področju plačilnih kartic
               delovanje notranjega trga ovira zelo razširjena uporaba tako imenovanih večstranskih
               medbančnih provizij pri kartičnih shemah. To močno podraži poslovanje in onemogoča
               normalno uporabo posameznih plačilnih kartic in s predlagano uredbo se predlaga
               oblikovanje skupnih pravil za medbančne provizije v Evropski uniji z uvedbo največjih
               dovoljenih stopenj nadomestil za transakcije s plačilnimi karticami, tako da ne pride
               do prelivanja teh stroškov v ceno blaga za končnega potrošnika. Z rešitvami, ki so
               predlagane v predlogu uredbe se strinjamo in jih podpiramo. Kakšnih posebnih težav
               pri njihovi uveljavitvi z vidika Slovenije ne vidimo. Hvala lepa.</p>
            </sp>
            <sp xml:id="SDT6-OZFIMP-nujna-67-2013-09-24.sp35">

               <speaker>PREDSEDNIK BOJAN STARMAN:</speaker>

               <p>Hvala lepa. Odboru predlagam, da razpravlja in odloča o naslednjem predlogu mnenja:
               Odbor za finance in monetarno politiko podpira predlog stališča Republike Slovenije
               do predloga uredbe Evropskega parlamenta in Sveta o medbančnih provizijah za kartične
               plačilne transakcije, EPA 1429-VI, EU U 508, ki ga je predložila Vlada in predlaga
               pristojnemu Odboru za zadeve Evropske unije, da predlog stališča sprejme.</p>
               <p>Želi kdo razpravljati? Če ne, pričenjam glasovanje. Glasujemo.</p>
               <p>Kdo je za? <stage>(12 članov.)</stage> Kdo je proti? <stage>(Nihče.)</stage> </p>
               <p>Mnenje je sprejeto.</p>
               <p>Za poročevalko predlagam ponovno gospo Osterman. Hvala lepa.</p>
               <p>S tem zaključujem to točko dnevnega reda in tudi 67. nujno sejo. Hvala lepa vsem
               skupaj, se lepo zahvaljujem. <stage type="time">Seja je bila zaključena 24. septembra 2013 ob
                  22.26.</stage>
               </p>
            </sp>
         </div>
      </body>
   </text>
</TEI>
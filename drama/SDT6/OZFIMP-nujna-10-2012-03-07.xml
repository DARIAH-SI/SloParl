<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-OZFIMP-nujna-10-2012-03-07">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za finance in monetarno politiko</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F396EEA2B8CCFD39C1257D1F005A58BA</idno>
               <idno type="custom" subtype="day">3304E6D3120FF834C12579BB00272C3E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=pmagdt&amp;uid=3304E6D3120FF834C12579BB00272C3E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-OZFIMP-nujna-10-2012-03-07.OZFIMP" n="10">
               <name>nujna seja</name>
               <date when="2012-03-07"/>
            </setting>
         </settingDesc>
         <particDesc>
            <listOrg>
               <org xml:id="SDT6-OZFIMP-nujna-10-2012-03-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-OZFIMP-nujna-10-2012-03-07.OZFIMP">
                        <orgName key="OZFIMP">Odbor za finance in monetarno politiko</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR ODBOR ZA FINANCE IN MONETARNO POLITIKO</stage>
            <stage type="session">10. nujna seja</stage>
            <stage type="date">(7. marec 2012)</stage>
            <stage type="chairman">Sejo je vodil mag. Andrej Šircelj, predsednik odbora.</stage>
            <stage type="time">Seja se je pričela ob 15.04 uri. </stage>
            


            <sp xml:id="SDT6-OZFIMP-nujna-10-2012-03-07.sp1">

               <speaker>PREDSEDNIK MAG. ANDREJ ŠIRCELJ:</speaker>

               <p>Spoštovane kolegice in spoštovane kolegi. Spoštovani predstavniki Vlade oziroma
               ministrstva. Vsi ostali vabljeni. Lepo pozdravljeni na 10. nujni seji Odbora za
               finance in monetarno politiko. Obveščam vas, da so te seje zadržani in se seje ne
               morejo udeležiti naslednji člani oziroma članice odbora. Gre za eno članico in sicer
               dr. Andrejo Črnak Meglič.</p>
               <p>Poleg tega vas obveščam, da so na seji kot nadomestni člani oziroma članice, gospod
               Stanko Stepišnik namesto gospe Renate Brunskole, gospod Gašpar Gašpar Mišič namesto
               gospoda Jerka Čehovina, gospod Tomaž Lisec namesto gospoda Marka Pogačnika, gospod
               Roman Žveglič namesto gospoda Jakoba Presečnika.</p>
               <p>Ugotavljam, da smo sklepčni. S sklicem seje ste prejeli dnevni red seje odbora. Kot
               pa ste bili obveščeni že z današnjim dopisom in tudi to informacijo sem dal že včeraj
               po 9. seji, sem po sklicu seje odbora predlagal razširitev dnevnega reda z obravnavo
               naslednje točke dnevnega reda, ki ne bo javna. In sicer informacija Banke Slovenije
               in tudi to gradivo smo dobili kot interno gradivo. V skladu s poslovnikom moramo o
               predlogu za razširitev glasovati. Zaradi tega bom dal ta predlog na glasovanje.
               Besedo dajem predstavniku Banke Slovenije, vendar važno, da ga tukaj ni. Sprašujem pa
               vas, če želite poslanci in poslanke predstaviti mnenja oziroma stališča poslanskih
               skupin glede predloga o širitvi? <stage>(Ne.)</stage> Predlagam, da gremo k odločanju. In sicer o
               tem, da razširimo dnevni red današnje seje. Predlagam glasovanje. Glasovanje
               poteka.</p>
               <p>Kdo je za? <stage>(15 članov.)</stage> Kdo je proti? <stage>(Nihče.)</stage></p>
               <p>Predlog za razširitev seje je sprejet in da je določen dnevni red, kot ste ga prejeli
               s sklicem, skupaj z drugo točko dnevnega reda. Člane obveščam, da bo glede na naravo
               gradiva, ki smo ga prejeli, 2. točka potekala po končani 1. točki v sejni sobi 212,
               10 minut po končani 1. točki. To pa zaradi tega, ker, kot sem že rekel bo seja zaprta
               za javnost in v tej dvorani seveda tega ne moremo zagotoviti.</p>
               <p>Glede na poslan dnevni red, prehajam na <title>1. TOČKO DNEVNEGA REDA -</title> in sicer
               je predlagatelj zakona vlada.
               Kolegij predsednika Državnega zbora je na seji 6. 3. 2012 sklenil, da se predlog
               zakona obravnava po nujnem postopku, in sicer gre za <title>PREDLOG ZAKONA O SPREMEMBAH IN DOPOLNITVAH ZAKONA O POSOJILU HELENSKI
               REPUBLIKI</title>
               </p>
               <p>. K obravnavi te točke so bili vabljeni predstavniki in predstavnice Ministrstva za
               finance in predstavnica Zakonodajno-pravne službe. Prejeto dodatno gradivo je mnenje
               Zakonodajno-pravne službe z dne 6. 3. 2012. Rok za vložitev amandmajev teče do
               zaključka obravnave posameznih členov na seji odbora. Do tega trenutka pa
               kvalificirani predlagatelji niso vložili amandmaja.</p>
               <p>Pričenjam drugo obravnavo predloga zakona. Predstavnika Vlade vabim, da poda
               dopolnilno obrazložitev k členom predloženega zakona. Izvolite, gospod državni
               sekretar dr. Dejan Krušec.</p>
            </sp>
            <sp xml:id="SDT6-OZFIMP-nujna-10-2012-03-07.sp2">

               <speaker>DR. DEJAN KRUŠEC:</speaker>

               <p>Lepa hvala. Spoštovani poslanke in poslanci. Kot najavljeno, prejšnji teden ob
               obravnavi novega paketa pomoči za Grčijo v obliki poroštev je Vlada po nujnem
               postopku v obravnavo Državnemu zboru posredovala tudi predlog sprememb zakona o
               posojilu Helenski republiki. Cilj predlaganega zakona je doseči, da se Grčiji s
               spremenjenimi pogoji posojila prispeva k večji vzdržnosti grškega javnega dolga ob
               upoštevanju ostalih ukrepov, in sicer prostovoljno prestrukturiranje grškega dolga in
               pa drugi program finančne pomoči, in sicer na raven 120% BDP do leta 2020. S tem se
               zmanjšuje verjetnost morebitnega verižnega učinka zmanjševanja dostopnosti do
               finančnih virov za države članice območja evra, kar pa seveda prispeva k ohranitvi
               finančne stabilnosti v območju evra.</p>
               <p>Poglavitna rešitev predlaganega zakona je zagotovitev pravne podlage za začetek
               veljavnosti obeh dodatkov k posojilni pogodbi s katerima se, prvič, zniža obrestna
               mera za sto bazičnih točk glede na obstoječo obrestno mero, se pravi gre za EURIBOR
               plus 300 bazičnih točk oziroma 400 bazičnih točk za tranše ...<stage>/nerazumljivo./</stage> nad
               treh let. Podaljša se obdobje odloga odplačila glavnice iz 3 na 4,5 let in podaljša
               ročnost posojila Grčiji iz 5 na 10 let. Gre za prvi dodatek. In pa tudi zniža se
               oziroma določi obrestna mera pri EURIBOR plus 150 bazičnih točk in se podaljša
               obdobje odloga odplačila glavnice iz 4,5 let na 10 let in podaljša ročnost posojila
               Grčiji iz 10 na 15 let. Gre za drugi dodatek.</p>
               <p>Ključnega pomena je pravočasni začetek veljavnosti dodatkov k posojilni pogodbi.
               Spremenjena obrestna mera in ročnost posojila namreč začneta veljati, ko Evropska
               komisija prejme obvestilo predsednika delovne skupine evroskupine, da so zaključeni
               vsi potrebni notranje pravni postopki posojilodajalk, na podlagi katerih so lahko
               veljavno zavezane s prvim in drugim dodatkom k posojilni pogodbi. Finančne posledice
               predlaganih sprememb za Slovenijo so dvojne. Prvič, v skladu z znižanjem obrestne
               mere Grčiji za že črpane tranše, in sicer do konca leta 2011 v višini 243,5 milijona
               evrov bi se zmanjšali prihodki od glavnega proračuna v višini 3,4 milijona evrov. In
               pa drugič, ob upoštevanju predlaganih sprememb v zakonu, in sicer znižanja obrestne
               mere in daljše ročnosti in ob predpostavki, da ne bo nadaljnjih črpanj posojila se
               povečajo prejete obresti za skupno 48,7 milijona evrov. Se pravi, dejanski pozitivni
               učinek iz naslova prihodka obresti je treba zmanjšati za stroške zadolžitve Republike
               Slovenije na finančnem trgu, ki nastanejo zaradi izpada priliva sredstev zaradi
               zamika odloga odplačila glavnic in jih je v tem trenutku in v trenutnih razmerah
               težko oceniti. Hvala lepa.</p>
            </sp>
            <sp xml:id="SDT6-OZFIMP-nujna-10-2012-03-07.sp3">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam, gospod Krušec. Prehajamo na razpravo in glasovanje o členih.  Pred tem pa želim pozvati
               predstavnico Zakonodajno-pravne službe gospo Andrejo Kurent, da poda mnenje te
               službe.</p>
            </sp>
            <sp xml:id="SDT6-OZFIMP-nujna-10-2012-03-07.sp4">

               <speaker>ANDREJA KURENT:</speaker>

               <p>Hvala za besedo. Pozdravljeni. Sem predstavnica Zakonodajno-pravne službe za to točko
               dnevnega reda. V zvezi s tem predlogom zakona, ki smo ga mi proučili v skladu z
               nalogami iz Poslovnika, to pomeni samo s pravnega vidika, smo imeli v bistvu samo dva
               pomisleka oziroma dve vprašanji. Osnovno vprašanje je rok uveljavitve teh dveh
               dodatkov. Gre namreč za to, da veljavni zakon, pa tudi predlagan zakon govorita o
               tem, da sama posojilna pogodba in sporazum med posojilodajalkam zavezujejo Slovenijo
               od dneva ko Evropska komisija prejme obvestilo Republike Slovenije, da so pri nas
               bili končani vsi notranje pravni postopki za prevzem obveznosti po tej posojilni
               pogodbi. Hkrati pa ta predlog zakona določa, da pa oba dodatka zavezujeta Republiko
               Slovenijo od dneva izpolnitve pogojev za veljavnost dodatkov. Po našem mnenju gre v
               bistvu tu za tavtologijo, se iz te dikcije od dneva izpolnitve pogojev za veljavnost
               dodatkov se ne da izvedeti kdaj ta dva dodatka sploh stopita v veljavo. Delno to
               izvemo šele iz obrazložitve člena, ki pravi, da naj bi se dodatka uveljavila s tem
               dnem, ko so izpolnjeni vsi notranje pravni pogoji, hkrati pa še, da morajo vse
               posojilodajalke prejeti še uradni obvestili, bom rekla, z grške strani, da so
               obveznosti posojilojemalca, se pravi Grčije, iz naslova teh dodatkov k posojilni
               pogodbi, da so veljavne, obvezujoče in iztožljive. Torej, po našemu mnenju to ni
               zadostni pravni temelj iz katerega bi lahko ugotovili kdaj ta dva dodatka začneta
               veljati. Ni to, po našem mnenju, zadostna pravna podlaga in dikcija je izredno
               nejasna.</p>
               <p>V povezavi s tem se nanaša tudi naše drugo vprašanje. Gre pa za vprašanje ali je
               treba dodatno določiti tudi subjekt, ki podpiše oziroma sklene ta dva dodatka k
               posojilni pogodbi. Gre namreč za naslednji problem. Iz zakonskega besedila se po eni
               strani razume, da gre v zadevi te posojilne pogodbe in aneksov k njej za enotno
               materijo. Delno pa lahko sledimo neki logiki, da gre pa za dve ločeni materiji.
               Namreč, predlog zakona na nekaterih mestih govori o eni pogodbi, ki je samo
               spremenjena z dodatki. Govori se tudi o vsebini ene posojilne pogodbe. In to pogodbo
               sklene Evropska komisija. Iz teh navedb smo zaključili, da gre za enotno materijo. Po
               drugi strani pa glede na to, da se tako loči med roki uveljavitve same pogodbe, ki je
               sklenjena oziroma se lahko sklene in jo Evropska komisija podpiše, ko dobi obvestila
               vseh držav članic, da so zaključeni vsi notranje pravni postopki. Po drugi strani pa
               za dodatke je treba pa ob tem še uradna obvestila z grške strani, pri čemer
               pojasnjujemo, da ta pravna narava teh uradnih obvestil grške strani niti ni dovolj
               jasna. Bi pa nekako sledili logiki, da gre za dve ločeni materiji. Glede na to, da
               gre v določenem delu obrazložitve kdaj so končani postopki tudi za razlike, namreč
               uvod razlaga nekaj, da ko so končani notranji postopki, obrazložitev člena pa daje
               tukaj zraven še te uradni obvestili grške strani, ni več jasno niti kdaj so ti
               postopki zaključeni. Ali je to potrebno tretirati, da je za vsako državo drugače, ali
               so postopki zaključeni ko vse države predložijo, predvideva se, da te delovni skupini
               evroskupine obvestilo, da so prejeli uradna obvestila, ali pa se mogoče lahko sklepa,
               da so tudi ta uradna obvestila grške strani, ki jih predvidevamo, prejme vsaka država
               posojilodajalka posebej, da so tretirana tudi kot notranje pravni postopki, se pravi,
               da ko vse te države dobijo ta obvestila, šele takrat  lahko računamo, da so notranji pravni postopki zaključeni. Če
               je temu tako gremo lahko spet na osnovni princip, da pogodbo v imenu posojilodajalk
               podpiše Evropska komisija, če pa temu ni tako in če se vrnem na prejšnje izvajanje,
               da gre v bistvu za dve materije iste pogodbe pa je potrebno še dopolniti člen zakona,
               ki govori samo o tem, da posojilno pogodbo kot tako podpiše Evropska komisija v imenu
               in za račun posojilodajalk je potrebno dopolniti tako, da bo jasno, da tudi dodatke
               podpisuje. Ta vprašanja izgledajo precej redakcijska, po našem mnenju pa so pomembna,
               ker gre za to, da mora biti vsak zakon tudi, če je vezan na Evropsko unijo precizen,
               jasen, določen, da gre pa tudi za vprašanje njegovega izvajanja in morebitne
               iztožljivosti. Opozorila pa bi še, da bo Zakonodajno-pravna služba v glavnem besedilu
               v končni redakciji, to se pravi pripravi besedila za objavo v Uradnem listu,
               spremenila še naslov zakona, gre zgolj za redakcijski popravek, v tem primeru gre
               samo za spremembe in ne tudi dopolnitve zakona. Hvala.</p>
            </sp>
            <sp xml:id="SDT6-OZFIMP-nujna-10-2012-03-07.sp5">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala vam. Imate kakšno mnenje, odgovor glede na to, kdaj se bo ta zakon uveljavil?
               Izvolite.</p>
            </sp>
            <sp xml:id="SDT6-OZFIMP-nujna-10-2012-03-07.sp6">

               <speaker>MITJA MAVKO:</speaker>

               <p>Če lahko? Hvala lepa.</p>
               <p>Hvala za to mnenje in ti dve vprašanji. Mogoče je drugo najprej odgovoriti, gremo
               potem na prvega - Ali gre za enotno materijo ali gre za dve ločeni materiji?</p>
               <p>Gre za enotno materijo. Pogoje, se pravi, sam podpis dodatkov je enakovredno urejen
               kot podpis osnovne pogodbe. Dodatke podpiše v imenu in za račun posojilodajalk
               Evropska komisija. Evropska komisija je tudi tista, ki prejme za obveščenost
               posojilodajalk obvestili, ki sta potrebni z grške strani za uveljavitev samih
               dodatkov. Težava v razumevanju je mogoče v tem, da je pogoj za uveljavitev obeh
               dodatkov nekoliko doda različen od pogoja za uveljavitev osnovne pogodbe. Pri osnovni
               pogodbi je bilo dovolj, da je Slovenija rekla, da zbanaliziramo na primer Slovenije.
               Smo zavezani in bomo dali svoj del posojila. Problem pri dodatkih je, da se
               spreminjajo pogoji za izračun obresti, ki pa lahko stopijo v veljavo zgolj, če vse
               države posojilodajalke zadevo uvedejo v svoje nacionalne pravne rede. Zakaj? Ker do
               prilagoditve obrestnih mer lahko pride samo, če se vsi s tem strinjajo, ker je zadaj
               tudi mehanizem kompenzacije morebitnih izgub iz naslova obrestnih mer. Torej, mi
               dajemo posojilo Grčiji po nekih razmeroma ugodnih pogojih, ampak nobena država pa ne
               sme iz tega naslova utrpeti izgub. Kar pomeni, da je med državami posojilodajalkami
               uveljavljen neki mehanizem kompenzacij, tega je bila deležna tudi Slovenija v šesti
               tranši, če se spomnite poročila, ki smo ga včeraj obravnavali z dodatnim znižanjem
               obrestne mere oziroma marže na posojila Grčiji bo pa več držav opravičenih do tega
               mehanizma kompenzacij. Zato je postavljen nekoliko drugačen pogoj za uveljavitev obeh
               dodatkov k osnovni posojilni pogodbi. Sama tehnika načina sklenitve obeh dodatkov je
               pa ista kot v osnovni pogodbi, se pravi, komisija v imenu in za račun držav
               posojilodajalk. To se strinjamo, je mogoče nekoliko komplicirano razloženo, ampak to
               je vsebina obrazložitve člena samega predloga spremembe zakona.</p>
            </sp>
            <sp xml:id="SDT6-OZFIMP-nujna-10-2012-03-07.sp7">

               <speaker>PREDSEDNIK MAG. ANDREJ ŠIRCELJ:</speaker>

               <p> Hvala lepa.</p>
               <p>Predlagam, da opravimo razpravo in glasovanje o členih. V razpravo dajem 1. člen.
               Seveda v okviru 1. člena je običajno možna tudi splošna razprava, glede na sam
               postopek.  Odpiram razpravo.
               Gospa Bratušek, izvolite.</p>
            </sp>
            <sp xml:id="SDT6-OZFIMP-nujna-10-2012-03-07.sp8">

               <speaker>MAG. ALENKA BRATUŠEK (PS PS):</speaker>

               <p>Hvala za besedo.</p>
               <p>V oceni finančnih posledic tega zakona, če sem prav prebrala in razumela pomeni to
               negativni finančni učinek za državni proračun v višini 3.4 milijona evrov, se pravi,
               toliko bomo dobili manj, če Grčija odplača vse kar mora in če ta zakon bo sprejet.
               Sem prav razumela finančne posledice?</p>
            </sp>
            <sp xml:id="SDT6-OZFIMP-nujna-10-2012-03-07.sp9">

               <speaker>PREDSEDNIK MAG. ANDREJ ŠIRCELJ:</speaker>

               <p> Izvolite, gospod Mavko.</p>
            </sp>
            <sp xml:id="SDT6-OZFIMP-nujna-10-2012-03-07.sp10">

               <speaker>MITJA MAVKO:</speaker>

               <p>3.4 milijona je samo neposredni vpliv na tranše, ki so bile že črpane. De facto bo
               vpliv pozitiven, zato ker se podaljšuje ročnost posojila, kar pomeni, da bo Grčija
               več let plačevala za obresti. Prej je bila ročnost posojila zgolj 5 let, se pravi, bi
               Grčija servisirala 5 let obresti sedaj se podaljšuje za 15 let. Tako da, de facto bo
               daljša, bo iz tega naslova pozitiven priliv in ta je ocenjen na 48 plusa. Jasno je pa
               treba vedeti neto učinek je nižji, ker moramo mi, kar je tukaj v bistvu oportunitetna
               izguba priliva za RS, ki jo je pa na ročnost 15 let težko določiti, ampak de facto bo
               pa daljša ročnost priliva in posledično pozitiven priliv.</p>
            </sp>
            <sp xml:id="SDT6-OZFIMP-nujna-10-2012-03-07.sp11">

               <speaker>PREDSEDNIK MAG. ANDREJ ŠIRCELJ:</speaker>

               <p> Izvolite, gospa Bratušek.</p>
            </sp>
            <sp xml:id="SDT6-OZFIMP-nujna-10-2012-03-07.sp12">

               <speaker>MAG. ALENKA BRATUŠEK (PS PS):</speaker>

               <p> Hvala za to dodatno obrazložitev.</p>
               <p>Imam še eno kratko vprašanje. Kaj pa bi se zgodilo, če bom rekla Slovenija oziroma
               Državni zbor tega zakona ne podpre? Ali bi to imelo kakšne posebne učinke na
               Slovenijo oziroma odnose znotraj EU?</p>
            </sp>
            <sp xml:id="SDT6-OZFIMP-nujna-10-2012-03-07.sp13">

               <speaker>PREDSEDNIK MAG. ANDREJ ŠIRCELJ:</speaker>

               <p> Gospod Mavko.</p>
            </sp>
            <sp xml:id="SDT6-OZFIMP-nujna-10-2012-03-07.sp14">

               <speaker>MITJA MAVKO:</speaker>

               <p> Hvala. Z dvema besedama, to ne bi bilo dobro, ker pomeni, da omenjenega znižanja
               obrestnih mer ne moremo uveljaviti na EU ravni, ker je pač potrebna uveljavitev v
               vseh državah članicah, v vseh sodelujočih državah članicah. To bi pomenilo, da bi za
               vzdržnost grškega dolga do leta 2020 pomenilo 1.8 % BDP višji dolg za Grčijo.</p>
            </sp>
            <sp xml:id="SDT6-OZFIMP-nujna-10-2012-03-07.sp15">

               <speaker>PREDSEDNIK MAG. ANDREJ ŠIRCELJ:</speaker>

               <p> Hvala. Nadaljujem razpravo. Ni več razpravljavcev k 1. členu. Predlagam, da
               glasujemo o 1. členu. Prehajamo na odločanje o 1. členu. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>V razpravo dajem 2. člen zakona.</p>
               <p>Gospod Matevž Frangež.</p>
            </sp>
            <sp xml:id="SDT6-OZFIMP-nujna-10-2012-03-07.sp16">

               <speaker>MATEVŽ FRANGEŽ (PS SD):</speaker>

               <p> Hvala za besedo.</p>
               <p>Mislim, da je bila razprava splošna kratka, zato ker smo o tej materiji dejansko že
               kar nekajkrat govorili in da pravzaprav očitno vsi ocenjujemo, da je to pravzaprav
               prevzem nekih obveznosti, implementacija že prevzetih obveznosti, ki smo jih tudi kot
               država sprejeli na evropski ravni.</p>
               <p>Pri 2. členu pa imam nekaj vprašanja. Tudi državni sekretar je uvodoma poudaril to
               bistveno spremembo, se pravi, znižanje obrestnih mer za 100 bazičnih točk. Jaz moram
               reči, da iz besedila zakona in to je moje vprašanje tega pravzaprav ne razbere.
               Vidim, da črtamo del vsebine dosedanjega prvega odstavka 3. člena, ali ga spreminjamo
               recimo v ločnosti,  kjer je
               bilo prej do pet let od dneva črpanja tranše, sedaj spreminjamo, da ne sme presegati
               15 let. Ali to torej pomeni, da je določeno, da je t o 15 let, kar bi izhajalo iz
               prejšnje obrazložitve gospoda Mavka v zvezi s pričakovanimi obrestmi. Če tudi, kot
               rečeno, gradivo govori, ne sme presegati več kot 15 let. Predvsem pa je nekako
               ugotoviti, da je dosedanji 3. člen bistveno bolj natančno definiral nekatere stvari,
               še posebej bom rekel pri vprašanju obrestne mere, pa tudi kdaj zapadejo plačila glede
               plačila obresti in podobne stvari. Če prav razumem, je ta bistvena sprememba samega
               zakona pravzaprav v črtanju tega odstavka, ki govori o obrestni meri. Kje je torej
               obrestna mera določena.</p>
            </sp>
            <sp xml:id="SDT6-OZFIMP-nujna-10-2012-03-07.sp17">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa za vprašanje. Izvolite, gospod Mavko.</p>
            </sp>
            <sp xml:id="SDT6-OZFIMP-nujna-10-2012-03-07.sp18">

               <speaker>MITJA MAVKO:</speaker>

               <p>Obrestna mera je določena v obeh dodatkih k posojilni pogodbi. Mi smo zelo dolgo časa
               tehtali o načinu implementacije obeh dodatkov v posojilni pogodbi v naš zakon. Lahko
               se boste spomnili, konec lanskega leta je bil en podoben zakon že vložen v
               parlamentarno proceduro, ki je bil bistveno bolj zapleten, pa potem je bila obravnava
               prekinjena oziroma je bil umaknjen zaradi novega sklica Državnega zbora. Težava je v
               tem, ker je bil en dodatek k posojilni pogodbi sklenjen junija 2011, drugi februarja
               2012. Oba dva, vsak nekoliko znižuje obrestno mero in vsak nekoliko prilagaja
               ročnost, se pa nanašata na različna obdobja črpanja tranš. In oba dodatka v osnovno
               dikcijo notri vpeljati, po naši oceni, je bilo nomotehnično izredno težko, zato smo
               se odločili, da raje pustimo v omenjenem členu zgolj ključne gabarite posojila, se
               pravi skupna višina, ročnost in pa sklic na osnovno posojilno pogodbo in pa na
               dodatke k posojilni pogodbi, ki pa potem definirajo podrobnosti, ki so pa obrazložene
               tudi v obrazložitvi samega člena.</p>
            </sp>
            <sp xml:id="SDT6-OZFIMP-nujna-10-2012-03-07.sp19">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa gospod Mavko. Gospa Petaver Dobovšek, beseda je vaša.</p>
            </sp>
            <sp xml:id="SDT6-OZFIMP-nujna-10-2012-03-07.sp20">

               <speaker>MAG. DAMJANA PETAVAR DOBOVŠEK:</speaker>

               <p>Hvala za besedo, predsednik. Lepo pozdravljeni vsi skupaj! Pri obrazložitvi
               Zakonodajno-pravne službe se tudi strinjam z navedeno obrazložitvijo in tudi vaša
               obrazložitev v nadaljevanju, da gre pri uveljavitvi obeh dodatkov za drugačne pogoje.
               Torej sprememba pogojev za izračun obresti, ki lahko stopijo v veljavo le, če se vse
               države posojilodajalke strinjajo s to, da torej sprejmejo to spremembo tudi v
               nacionalni zakonodaji. Ste omenil tudi, da je sama tehnika in podpisnik ostane isti.
               To pomeni, v drugem odstavku 3. člena, če prav razumem, bi za to predlagala, da
               posojilno pogodbo in oba dodatka v imenu in za račun Republike Slovenije sklene
               Evropska komisija, da se doda in oba dodatka, glede na to, da ste v obrazložitvi
               dejal, da tehnika in podpisnik ostane isti. Hvala.</p>
            </sp>
            <sp xml:id="SDT6-OZFIMP-nujna-10-2012-03-07.sp21">

               <speaker>PREDSEDNIK MAG. ANDREJ ŠIRCELJ:</speaker>

               <p>Gospod Mavko.</p>
            </sp>
            <sp xml:id="SDT6-OZFIMP-nujna-10-2012-03-07.sp22">

               <speaker>MITJA MAVKO:</speaker>

               <p>Iz vidika Vlade, taka sprememba ne bi bila sporna, ne vem pa, kako je poslovniško s
               predlogom amandmiranja na odboru.</p>
            </sp>
            <sp xml:id="SDT6-OZFIMP-nujna-10-2012-03-07.sp23">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja, člen je odprt, samo v tem primeru, mislim če je to sedaj nujno, kar je sedaj
               seveda vprašanje je to, zdaj nujno ali ni nujno ali že sam zakon daje dovolj jasnosti
               glede tega. Če se odločimo za amandma, potem moramo seveda prekiniti sejo in seveda
               za nekaj minut, če je to nujno. Ne vem, če mislite, da je to nujno? Ali že sedanje
               dikcije dajo dovolj manevrskega prostora in tudi pravnega okvira, da temu  ni treba slediti, se pravi, da ni
               treba dodaten amandma.</p>
               <p>Izvolite, gospod Frangež... V zvezi s tem?</p>
            </sp>
            <sp xml:id="SDT6-OZFIMP-nujna-10-2012-03-07.sp24">

               <speaker>MATEVŽ FRANGEŽ:</speaker>

               <p>V bistvu me zanima, zakaj je pravzaprav potrebna razlika v začetku učinkovanja
               obveznosti? Ali še tukaj čakamo na kakšne pogojnike, torej postopki v drugih državah,
               na katere vežemo, bom rekel, svoje posledice? Ker se mi zdi, da še obstaja ta pogoj,
               ga je mogoče lažje zapisati, ugotoviti, da zakon začne učinkovati takoj ko, no po
               nekem "vacatio legis", ko je sprejet. Razen, če seveda se ne zaključi ustrezno ostali
               postopki, na katere čakamo od drugih držav članic evro območja. Če prav razumem, se
               mi zdi, da bi na ta način lahko tudi upoštevali tisto temeljno pripombo
               Zakonodajno-pravne službe. Opozarjam pa, da je treba rešitev torej narediti danes,
               ker potem člen ne bo več odprt.</p>
            </sp>
            <sp xml:id="SDT6-OZFIMP-nujna-10-2012-03-07.sp25">

               <speaker>PREDSEDNIK MAG. ANDREJ ŠIRCELJ:</speaker>

               <p>Ja. Tukaj bi jaz želel v zvezi s tem, prvič, jasno mnenje ali je potrebno, da
               naredimo kakršenkoli amandma v zvezi z uveljavitvijo in tudi z razlago dodatkov
               pogodbe itn. Tudi mnenje Vlade v zvezi s tem. Če ne, pa seveda tisti, ki predlagajo
               te amandmaje, morajo tudi točno vedeti v katero smer mora iti in jih potem tudi
               napisati.</p>
               <p>Izvolite gospod Mavko.</p>
            </sp>
            <sp xml:id="SDT6-OZFIMP-nujna-10-2012-03-07.sp26">

               <speaker>MITJA MAVKO:</speaker>

               <p>Hvala. Vlada meni, da ni nujna ta sprememba v obliki amandmaja. Mi menimo, da za
               izvajanje samega zakona je zagotovljeno dovolj jasnosti iz samega člena, ob seveda
               razlagi, ki je podana v obrazložitvi zakona. Glede uveljavitve teh obeh sprememb,
               različne države imajo različne sisteme, način implementacije ima nacionalni pravni
               red, nas je pa približno 6, ki potrebujemo verifikacijo bodisi preko ratifikacije
               bodisi preko spremembe domače zakonodaje. Slovenija je edina, ki do sedaj ni prvega
               dodatka k posojilni pogodbi še uveljavila domači pravni red in tako kot kaže, bo tudi
               zadnja, ki bo cel paket skupaj z drugim dodatkom spravila čez nacionalno proceduro.
               Vedeti moramo, da če tudi to sprejemamo po nujnem zakonu, ima potem vendarle še
               Državni svet pravico ali pa vsaj možnost dati veto in sledi objava v Uradnem listu
               itn. Tako da, tako kot trenutno časovnica izgleda, bo Slovenija zadnja, ki bo
               uveljavilo to v svojo nacionalno zakonodajo.</p>
            </sp>
            <sp xml:id="SDT6-OZFIMP-nujna-10-2012-03-07.sp27">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala za pojasnilo. Še kakšna razprava, predlog? Izvolite.</p>
            </sp>
            <sp xml:id="SDT6-OZFIMP-nujna-10-2012-03-07.sp28">

               <speaker>ANDREJA KURENT:</speaker>

               <p>Hvala lepa. Se opravičujem. Ne vem ali sem prej gospoda Mavka narobe oziroma ga nisem
               razumela ali mi ni odgovoril. Namreč gre za izboljšanje dikcije, da dodatki
               zavezujejo Slovenijo od dneva izpolnitve pogojev za veljavnost dodatkov. Zdaj delno
               ste govorili o tem, da bi se to lahko tretiralo kot notranje-pravni postopki. Se
               pravi, ne rabite zadnjega stavka v drugem odstavku 2. člena predloga zakona in s tem
               odpade tudi pomislek, ki sem ga jaz prej podala in ga je poslanka povzela, da bi bil
               potreben amandma k drugemu odstavku 3. člena zakona. Če pa temu ni tako, in bi bilo
               treba dopolniti zadnji stavek drugega odstavka 2. člena predloga zakona, za vsaj
               okvirno določitvijo, kdaj so izpolnjeni pogoji za veljavnost dodatkov, je pa mogoče
               res smiselno pavzo narediti ali kakorkoli, da Vlada opredeli. Jaz pač nisem znala
               izoblikovati primernega amandmaja, ker nisem vedela kaj pomeni to izpolnitve pogojev
               za veljavnost dodatkov.</p>
            </sp>
            <sp xml:id="SDT6-OZFIMP-nujna-10-2012-03-07.sp29">

               <speaker>PREDSEDNIK MAG. ANDREJ ŠIRCELJ:</speaker>

               <p>Izvolite gospod Mavko.</p>
            </sp>
            <sp xml:id="SDT6-OZFIMP-nujna-10-2012-03-07.sp30">

               <speaker>MITJA MAVKO:</speaker>

               <p>Hvala. Kot rečeno, pogoji za veljavnost dodatkov bodo izpolnjeni, ko bodo vsi
               speljali svoje nacionalne procedure. Trenutno izgleda, da bo Slovenija zadnja, ki bo
               to naredila. Ne moremo pa tega vedeti, ker so postopki v drugih državah tudi še v
               teku. In jasno, če recimo, primer je Malta, ki ima tudi obvezo, da to spelje skozi
               ratifikacijo, to naredi za Slovenijo ali pa recimo za Slovenijo tega ne naredi
               dodatka k posojilni pogodbi  ne
               bosta stopila v veljavo in posledično tudi Slovenije ne bosta zavezovala. Kar pomeni,
               kot sledi iz obrazložitve, ko bodo vse države speljale notranje pravne postopke, bodo
               o tem obvestile predsednika delovne skupine Evroskupine, bo šele zadeva zaprta.</p>
            </sp>
            <sp xml:id="SDT6-OZFIMP-nujna-10-2012-03-07.sp31">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala lepa, gospod Mavko. Jaz sem vas razumel, tudi mislim, da ste jasno povedali
               kako dejansko to je. Zato predlagam, da nadaljujemo razpravo oziroma če ni več
               razprave, zdaj glasujemo o 2. členu. Ugotavljam, da razprave o 2. členu ni.</p>
               <p>Izvolite.</p>
            </sp>
            <sp xml:id="SDT6-OZFIMP-nujna-10-2012-03-07.sp32">

               <speaker>MATEVŽ FRANGEŽ (PS SD):</speaker>

               <p>Pogoji za veljavnost dodatkov so določeni s samimi dodatki. Smem vedeti kakšen je
               točen tekst teh pogojev, kako je tam definirano.</p>
            </sp>
            <sp xml:id="SDT6-OZFIMP-nujna-10-2012-03-07.sp33">

               <speaker>MITJA MAVKO:</speaker>

               <p>Jaz imam, žal je na razpolago samo angleški tekst, ampak če ga prevedemo, sta to dve
               točki, ki sta tudi povzeti v naši obrazložitvi. Prvič, da Grčija da tista pisna
               zagotovila, da so njene obveze iz tega dodatka iztožljive in notranje pravno
               veljavne. In druga točka je, da komisija prejme pisno obvestilo od predsedujočega
               delovni skupini Evroskupine, to je nek pripravljalni odbor pri Evroskupini, da so vse
               posojilodajalke speljale svoje nacionalne procedure in so lahko zavezane z obema
               dodatkoma. Kar pomeni, plastično na primeru Slovenije, ko bo pri nas stopil v veljavo
               in predlog v zakonu je, da je to naslednji dan po objavi v uradnem listu, bo naš
               minister predsedujočemu tej delovni skupini Evroskupine napisal pismo, da je zakon z
               vidika Slovenije uveljavljen. Ko bo ta predsedujoči delovne skupine Evroskupine imel
               vseh, ne bom rekel 17, ampak 14, 13 podpisov na mizi, kar vemo, da Slovaška ne
               sodeluje zraven, Grčija, Irska in Portugalska pa so same prejemnice pomoči, ko bo
               imel vseh 13 podpisov na mizi bo lahko poslal pismo evropski komisiji in rekel: Zdaj
               je pa zadeva tudi z vidika posojilodajalk speljana in je lahko uveljavljena.</p>
            </sp>
            <sp xml:id="SDT6-OZFIMP-nujna-10-2012-03-07.sp34">

               <speaker>PREDSEDNIK MAG. ANDREJ ŠIRCELJ:</speaker>

               <p>Hvala, še enkrat gospod Mavko za to natančno obrazložitev.</p>
               <p>Zdaj pa res predlagam, da gremo na odločanje o 2. členu. In glasujemo o 2. členu.
               Zaključujem glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>V razpravo dajem 3. člen zakona. Želi kdo razpravljati? Ugotavljam, da ne. Prehajamo
               na odločanje o 3. členu. Glasujemo, zaključujem glasovanje.</p>
               <p>Kdo je za? <stage>(10 članov.)</stage> Je kdo proti? <stage>(1 član.)</stage></p>
               <p>Zaključujem razpravo in glasovanje o členih.</p>
               <p>Glede na to, da Odbor za finance in monetarno politiko, kot matično delovno telo k
               predlogu zakona ni sprejel nobenega amandmaja, odbor predlaga Državnemu zboru, da
               predlog zakona sprejme v predloženem besedilu.</p>
               <p>Za poročevalca določam sebe. </p>
               <p>Zaključujem s 1. točko in prekinjam sejo za 10 minut. Dobimo se v sobi 212, kjer bo
               potekala 2. točka, ki je zaprta za javnost. <stage type="time">Odprti del seje je bil končan 7.
                  marca 2012 ob 15.43.</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT6-MK-nujna-29-2013-03-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-02-03+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E565A27AD9E1A101C1257D1F005A6FF2</idno>
               <idno type="custom" subtype="day">710063B13C924982C1257B2800447636</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=VI&amp;type=magdt&amp;uid=710063B13C924982C1257B2800447636</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT6-MK-nujna-29-2013-03-08.MK" n="29">
               <name>nujna seja</name>
               <date when="2013-03-08"/>
            </setting>
         </settingDesc>
         <particDesc>
            <listOrg>
               <org xml:id="SDT6-MK-nujna-29-2013-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="6" notBefore="2011-12-16" notAfter="2014-08-01">
                        <label>6. mandat (2011-2014)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT6-MK-nujna-29-2013-03-08.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">REPUBLIKA SLOVENIJA DRŽAVNI ZBOR MONETARNO-VOLILNA KOMISIJA</stage>
            <stage type="session">29. nujna seja</stage>
            <stage type="date">(8. marec 2013)</stage>
            <stage type="chairman">Sejo je vodil Sonja Ramšak, predsednica komisije.</stage>
            <stage type="time">Seja se je pričela ob 11.27.</stage>
            


            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Spoštovane kolegice in kolegi. Nadaljujemo z 29. nujno sejo.</p>
               <p>Odpiram <title>1. TOČKO DNEVNEGA REDA.</title> Upravno sodišče je tožbo Marka Goloba in
               Danila Grašiča zoper sklep DZ, s katerima sta bila člana uprave Agencije za
               upravljanje kapitalskih naložb RS razrešena ugotovilo tako, da je ugotovilo, da je
               navedeni sklep nezakonit oziroma navedena sklepa nezakonita. Sodišče nadalje
               ugotavlja, da sta izpodbijana sklepa DZ nezakonita, ker tožnikoma ni bila dana
               možnost, da se izjavita o razlogih za razrešitev kot je bila ta možnost dana vladi.
               To po oceni sodišča pomeni po določbah Zakona o splošnem in pravnem postopku bo
               absolutno bistveno kršitev postopka. Mandatno-volilna komisija se bo torej danes
               odločala o tem, ali se vloži zoper sodbi ustrezno pravno sredstvo. Po mnenju sodišča
               tožena stranka sicer nima pravice do pritožbe, lahko pa ugotovimo, da je sodišče
               ugotovilo drugačno dejansko stanje kot ga je ugotovila tožena stranka in je na tej
               podlagi spremenilo izpodbijanje upravni akt s tem, ko je ugotovilo, da sta nezakonita
               in s tem utemeljeno pravico do pritožbe na podlagi 73. člena Zakona o upravnem
               postopku kot izhaja iz osnutka pritožbe. Glede na to, da smo rekli, da bomo odprli
               splošno razpravo za obe točki, zato se opravičujem in sem odprla oba točki dnevnega
               reda. Sedaj odpiram tudi splošno razpravo po obeh točkah današnjega dnevnega reda.
               Sklepe, ki jih bom pa potem podala, bom pa seveda glede na točke dnevnega reda.
               Pripravljeno je nekako, da bi sprejemali sklepe, da mandatno-volilna komisija
               sprejema besedilo pritožbe tožene stranke zoper sodbo upravnega sodišča RS z tožbo
               tožeče stranke Marka Goloba oziroma gospoda Grašiča zoper sklep DZ o predlaganem
               besedilu  in da se opravi
               revizija postopka. Sodišče namreč v svojem sklepu ni vsebinsko razpravljalo, je pa
               opozorilo kdaj je bil kršen postopek, ker toženima strankama ni bila dana možnost, da
               se izjasnita. Gradivo ste prejeli proti podpisu. Seja je odprta. Sedaj pa odpiram
               tudi razpravo. Izvolite, želi kdo razpravljati? Gospa Kociper, izvolite.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Hvala lepa, predsedujoča. Jaz bi mogoče vseeno začela na začetku, da bo moja razlaga
               imela eno glavo in rep. In sicer, marca 2012 je bila sprejeta novela Zakona o
               upravljanju kapitalskih naložb države, ki je znatno omejila nekatere pristojnosti
               tako imenovanega AUKN-a in že takrat je bila vlada s strani pravnih služb tako vladne
               kot državnozborske opozorjena, da so nekatera razmerja s tem zakonom postavljena
               popolnoma na glavo. AUKN je bil namreč prvotno vzpostavljen kot samostojen in
               neodvisen državni organ, odgovoren izključno Državnemu zboru in je s tem popolnoma
               izgubil neodvisnost in postavlja še pripravljavec gradiv za odločanje o gospodarskih
               družbah in tudi za znatno zmanjšano upravo. Hkrati je nedomišljena novela povzročila
               en kup problemov v praksi kot tudi ni bilo povsem jasno kakšna je v tem smislu vloga
               vlade. Vlada je namreč kljub pravnim opozorilom, tudi opozorilo njihove lastne
               službe, službe vlade za zakonodajo, zakon tolmačila tako, da je tolmačila, da lahko
               da v vsakem konkretnem primeru soglasje oziroma da ima to soglasje elemente navodila
               in jih je potrebno upoštevati. V javnosti so se takoj zatem najprej pojavila
               strokovna opozorila, da gre za poskus popolne podreditve upravljanja kapitalskih
               naložb v državi političnim strankam vladajoče koalicije, kar je bilo tudi izrazito v
               nasprotju s koalicijsko pogodbo, ki je trdila ravno nasprotno, da se bo ta vpliv
               države zmanjšal, ne pa povečal. Tem strokovnim pomislekom javnosti, da se povečuje
               podrejanje kapitalskih naložb in gospodarskih družb volji vlade, so nato sledila tudi
               opozorila iz samega AUKN-a, kjer so se posamezniki izpostavili in nasprotovali
               čudnemu nedorečenemu in velikokrat nezakonitemu ravnanju. Šlo je za mnoge sporne
               primere ravnanja vlade, ki so lahko predstavljali morebitno ali kršitev kodeksa
               javnih delniških družb ali kršitev kodeksa upravljanja kapitalskih naložb in pa tudi
               kršitev smernic OECD za korporativno upravljanje družb v državni lasti. Po teh
               opozorilih predstavnikov AUKN-a so se začele tudi kadrovske sprememb, kadrovske
               rošade v tem organu. Vrhunec je najprej rezultiral v odstopu predsednice in članov
               akreditacijske komisije AUKN-a, nato pa je odstopila še predsednica uprave, sledil pa
               je predlog za razrešitev še dveh članov uprave. Ta sta bila pred tem že takoj v
               javnosti deležna velikih diskreditacij, zato se nam zdi tudi s tega stališča
               korektno, da je ta seja odprta in da se javnosti pove, da je njuna razrešitev zdaj s
               strani Upravnega sodišča spoznan kot nezakonita.</p>
               <p>Predstavniki Pozitivne Slovenije smo od začetka nasprotovali načinu razrešitve s
               strani Državnega zbora na ta način kot je bil izpeljan, obstruirali smo tudi seje,
               kot se spomnite, predsednica, vaše komisije, kjer se je o tem odločalo in tudi
               kasneje nasprotovali temu, da ta komisija v nekem povsem pravnem postopku zastopanja
               pred Upravnim sodiščem se izreka o nekih zelo pravnih stališčih in mnenjih, ki so
               pomenila vloge v postopku. Ne glede na to mislimo, da je danes potrebno opraviti
               resen razmislek o tem ali velja ta postopek nadaljevati. Kot sem že prej omenila že
               zdaj so nastale znatne finančne posledice za našo državo. Samo izplačilo izostanka
               plač do katerega bosta zelo verjetno oba odstavljena člana uprave upravičena še zdaj
               znaša čez 100 tisoč evrov, to so odpravnine, k temu je treba prišteti v to še plače
               za celotno to obdobje in zamudne obresti in stroške postopka. Gre za to, da bo,
                   kot je bilo že napovedano s
               strani obeh članov uprave postopek prav nadaljevan v njunem imenu tudi v smeri
               odškodninske odgovornosti za to kar se je zgodilo. Je pa ta sodba uravnega sodišča
               zelo pomembna zlasti zato, ker je vaša Vlada ravnala podobno v zelo veliko primerih
               in se bojim, da nas čaka še kakšna takšna sodba in z njo povezani finančni učinki za
               državo. Namreč na podlagi takih sklepov se potem praktično v vseh primerih sledi le
               odpovedi pogodbe o zaposlitvi in v vseh primerih posamezniki iščejo svoje pravno
               varstvo v ustreznih postopkih. Opozoriti je treba tudi na to, da se je zdaj upravno
               sodišče jasno postavilo na stališče, za kakšne vrste odločitev gre v teh primerih. Ne
               gre za odločitev, ki jo je Državni zbor sprejel kot nosilec zakonodajne veje oblasti,
               pravijo, niti v okviru svojih ustavnih pristojnosti kot je bilo včasih rečeno. Gre za
               direktno odločitev na podlagi 18. člena Zakona o upravljanju kapitalskih naložb, ki
               to ureja, kot rečeno, precej natančno, v 18. členu, določa pa tudi razloge zaradi
               rešitev v 20. členu. Upravno sodišče ugotavlja, da po teh določbah člane uprave AUKN
               ni bilo mogoče razrešiti, če ni bil podan eden izmed razlogov za razrešitev, ki so
               bili navedeni v drugem odstavku 20. člena in potem podrobneje predlaga, da ti razlogi
               za razrešitev niso bili niti pravilno ugotovljeni. Se pravi, da že sam postopek ni
               potekal tako kot je treba. Pravzaprav kdor si je prebral to odločbo, vidi da se v
               samo vsebino sodišče niti ni rabilo spuščati, ker je že v postopku odkrilo tako
               imenovane absolutne bistvene kršitve postopka zaradi katere bo ta razrešitev
               nezakonita. Največji pomislek sodišča je, da niso bila upoštevana ustavno-pravna
               jamstva, niti tista minimalna, ki se nanašajo na proces in ki so zagotovljena po
               ustavi. Iz tega izhaja, da obema članoma uprave ni bilo nudeno ustrezno varstvo po
               22. členu Ustave, in da se nista imela pravice izjaviti v dejstvih in okoliščinah, ki
               so pomembne za odločitev ter se ustrezno seznaniti z razlogi za odločitev. Kršitev
               postopka je razvidna tako iz dejanj in ravnanj ministra Šušteršiča, ki je tukaj šel
               direktno nasprotje zakonom, kajti način na katerega vztraja po razrešitvi, kot
               ugotavlja sodišče, ni bil primeren. Kršitve so pa podane tudi v Državnem zboru na tej
               komisiji, kjer nismo na ustrezen način razpravljali o navedbah teh dveh razrešenih
               članov. Ni sicer sporno, da sta se onadva imela možnost v pisnem mnenju izjasniti na
               neke navedbe, ki jih je podala Vlada, nista pa imela možnost nastopiti pred to
               komisijo, ki predstavlja Državni zbor niti potem na seji Državnega zbora. V nasprotju
               z njima pa je Vlada, predstavnik vlade, predlagatelj njune razrešitve vse te možnosti
               imel. Se pravi, šlo je za zelo globok poseg njune osebnostne pravice in tudi za
               nezmožnost javnosti, da bi dobila objektivno informacijo o tem, zakaj sta ta dva
               človeka bila razrešena. In če gre tukaj za tako pomembno in tako politično
               problematično področje kot je razpolaganje s premoženjem države s kapitalskimi
               naložbami, je pa verjetno jasno, da so državljani in tudi poslanci opravičeni do
               tega, da pred odločanjem dobijo objektivno informacijo o tem, zakaj se predlaga
               razrešitev, da se tisti h kateremu se nekaj očita, ima možnost na isti način
               izjasniti o razlogih in razrešitvi in tudi kar je zelo pomembno, da ne samo Vlada kot
               predlagatelj, ampak Državni zbor kot bistveni nosilec tega postopka odloča o obstoju
               razlogov za razrešitev, ali ti, se pravi, tudi vsebinsko obstajajo. In v 32. točki
               upravno sodišče jasno kaže, da je iz sporočila Mandatno-volilne komisije razvidno, da
               komisija obstoja razlogov za razrešitev, ki jih je kot predlagatelj navedla Vlada,
               sploh ni odločala. Iz vsebine tega poročila pa ni razviden niti razrešitveni razlog,
               ki naj bi bil podlaga za sprejem predloga sklepa, ki ga je kasneje sprejel Državni
               zbor. Gre tudi za to, da se danes pogovarjamo o tem, kakšna škoda bo iz podobnih
               odločitev še nastajala za to državo.  Vlada, ki jo je vodila vaša stranka in ta koalicija je
               sprejela številne varčevalne poteze, številne reze, ki so posegli v pravice ljudi in
               ki vsi skupaj niso prinašali nekih velikih prihrankov. Sedaj na koncu bo pa, zaradi
               tega ihtavega hitenja in nepravilno speljanih postopkov prišlo do velikih škodnih
               zahtevkov, velikih odškodninskih zahtevkov, ne samo teh dveh oseb, ampak tudi drugih.
               Za SOD, recimo je bila podobna situacija, ampak smo se tam uspeli kolikor sem
               razumela danes iz medijev celo nekaj dogovoriti, sicer so tudi tam več 10 tisoč
               evrske odpravnine in odškodnine kasneje v postopku seveda enako možne kot tukaj.</p>
               <p>Jaz bi torej zaključila to odločbo upravnega sodišča, ki jasno navaja, da je
               izpodbijana odločitev DZ nezakonita že, zaradi absolutno bistvenih kršitev postopka
               in da za to sodišče v tožbi niti ni rabilo razmišljati in ugotavljati utemeljenost
               razrešitvenih razlogov, kaj šele, če bi se sodišče spuščalo v razrešitvene razloge.
               Se pravi, že na tej prvi fazi je DZ kot institucija padel in to je Pozitivna
               Slovenija, to nam morate priznati, ves čas opozarjala. Hvala lepa.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala, gospa Kociper. Gospod Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa za besedo.</p>
               <p>Najprej mogoče v uvodu tudi par besed. Namreč, zaradi razlogov, ki jih je navedla
               gospa Kociper minister Šuštaršič ne more biti več minister in <gap n=".."/><stage>/ nerazumljivo./</stage><gap n=".."/>
               minister, ker je bil predlagatelj in je zastopal vlado v postopkih odločanja o
               razrešitvi teh dveh članov Agencije za upravljanje s kapitalskimi naložbami.</p>
               <p>Najprej kar zadeva te obremenitve s tem kaj kakšna vlada, kaj naj kakšna vlada, me
               pravzaprav prav zanima kakšni bodo postopki v primeru realizacije napovedi mandatarke
               Bratuškove, da bo počistila z vsemi kadri, ki so, recimo zakonito imenovanje v tem
               obdobju do imenovanja nove vlade. To je bila prejšnja napoved ilustracije, nekateri
               so že zavrnili imenovanje na funkcijo, drugi bodo razrešeni. Me prav zanima, kakšna
               bo interpretacija razlogov v primeru tožb in v primeru, da bodo te pritožbe tudi
               uspešne pred upravnim ali delovnim ali kakšnim drugim sodiščem. To se zna, kar ste
               povedali, vrniti relativno hitro, mogoče že prej kot v enem mesecu in bomo ta vaš
               govor imeli samo replay in bomo zavrteli zgodbo o teh obtožbah in napovedih. V tem
               delu bi bilo potrebno biti nekoliko previden, ker če prav razumem bo šlo za, glede na
               to, da so sodbe, da oziroma ocene, da je bilo na stotino ljudi imenovanih, da bo šlo
               za stotine postopkov pred upravnim in delovnim sodiščem in bomo, potem tudi na osnovi
               te vaše razprave sodili tudi o tem.</p>
               <p>Drugo, kar zadev teh sodb glede ukrepov prejšnje vlade, varčevalnih in podobnih,
               imamo različne sodbe. Eno so ocene evropske komisije, OECD-ja, IMF-a in še kakšnih
               drugih uveljavljenih institucij, ECB-ja recimo o smiselnosti, potrebnosti,
               ustreznosti teh ukrepov in drugo so pač sodbe nepoznavalcev bom rekel detajlov na teh
               področjih. Na tej ravni smo sedaj mi, ko vsak iz svojega vzornega kota za potrebe k
               dnevni politiki presoja kaj se da. Jaz sem prepričan, da si gospa Kociper ne bi
               privoščila ne vem potovanja za 2 tisoč evrov, če  bi imela 5 tisoč evrov dolga in ne bi imela tekočih prelivov
               zadosti, da bi to poravnala. V tej situaciji je ta država in če vas ti varčevalni
               ukrepi tako motijo, ne vem zakaj potem, kakor slišim iz teh napovedi naj bi ohranili
               5 % znižanje mase plač v letu 2013. Popravite to. Vi te govorite. Vi ste prej v svoji
               razpravi povedali, govoriti nekaj tudi o varčevalnih ukrepih. Jaz tudi komparativno
               govorim, ker je bila podlaga dana sicer ne bi. Boste to najbrž popravili. Če ne boste
               bom hudo žalosten.</p>
               <p>Kar zadeva pa postopek v tem primeru bi najprej spomnil, da imamo v tej hiši službe
               DZ, ki najbrž pripravijo tako strokovne službe odbora ali pa komisije kot tudi
               generalno imamo tam sekretarko, ki so zadolžene, da pripravijo proces, postopek v
               skladu s pravili in s prakso v tem DZ v podobnih primerih. Jaz glede na to, da sem že
               dolga leta član Mandatno-volilne komisije, ne vem, bom vprašal, ali so bili do sedaj
               kakšne razrešitve vpeljane na kakšen drugačen način. Jaz se ne spomnim, da bi imeli
               ne masovnih hearingov in ne kakršnikoli drugačnih zaslišanj v tem DZ v primeru tudi
               recimo razrešitev ali odstopov, ne spomnim se. Tudi najbrž drugi kolegi, ki ste člani
               mandatno-volilne komisije morda že dlje časa boste temu pritrdili. Sprašujem pa se,
               ker se mi zdi, da nekaj primerov razrešitev je bilo, zakaj je potrebno, da sodišče v
               enem primeru odloča po 3. členu Zakona o upravnem postopku upravnem sporu, v
               nekaterih drugih primerih, recimo analognih, ki smo jih opravili tukaj, pa po 2.
               členu in ene sodbe so pozitivne, druge pa negativne? Izključno iz tega razloga, iz
               uporabe pravnega temelja na istem sodišču. Me tudi zanima, ker glede na to, da je za
               delovanje služb DZ zadolžena generalna sekretarka, predsednik državnega zbora pa te
               zadeve dodeljuje, morajo te osebe ravnati pač po splošnih predpisih v skladu s prakso
               in organizirati delo DZ tudi tako, da poteka pravno pravilno, procesno pravilno.</p>
               <p>Še ena stvar, ki se mi zdi tukaj zelo čudna. Tukaj imamo dve sodbi. Ena je bila
               izdana 21. februarja, ena 14. februarja in me zanima ali pa za pojasnilo, ker če te
               sodbi vzporedno berem sta skoraj popolnoma identični od prve do zadnje točke, zelo
               malo je tistih delo, kjer se razlikujeta v vsebinskem delu, pustimo tisto kaj je kdo
               namesto tožena stranka napisal toženec itd., kako je to mogoče in sta dva različna
               senata zasedala? Zdi se mi res problem, da se točkovno si zadeve sledijo praktično
               popolnoma enako kot da je v duhu časa to narejeno pri kakšnih nalogah.</p>
               <p>Ne vem, jaz imam tukaj res neke pomisleke tudi glede pristopa kot sem rekel sodišča.
               Mislim, da smo imeli že te pritožbene postopke tukaj tudi kakšne sodbe itd., da so
               bili uporabljeni v okviru podobnih zadev različni temelji pri istem zakonu. Da bi
               rekel te razprave pa sodbe o tem, kdaj, kdo, kako bi bilo treba nekoliko bolj
               definirati. Mislim da, je za delo DZ zadolžen generalni sekretar državnega zbora. Ta
               bi moral  poskrbeti, da se v
               postopku procesiranja gradiv uporabijo vse relevantne zadeve. On je tisti, ki to
               koordinira, službe Državnega zbora bi morale to izvesti in potem lahko mi govorimo o
               delitvi krivde. Če se pa v okviru Državnega zbora ne poskrbi, da se te zadeve
               procesirajo na pravilen način, potem pa je težko krivite politiko, ker mi tukaj
               pridemo na sejo, ki je pripravljena in odločamo, tako kot bomo v tem primeru. Tako
               da, to šviganje s to krivdo levo desno, mislim da v tem delu je nekorektno. Jaz bom
               ta predlog, da se izkoristi pravna sredstva do konca, podprl, ker se mi zdi edino
               logično. Hvala lepa.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala. Gospa Hočevar, izvolite.</p>
            </sp>
            <sp who="SDT6:HočevarKatarina">

               <speaker>MAG. KATARINA HOČEVAR (PS DL):</speaker>

               <p>Lep pozdrav tudi v mojem imenu! Meni se zdi škoda, da se sodišče ni spuščalo v samo
               vsebino. In spet smo na tistem, da je važna forma in pa ne pravica. Mene zanima, če
               bo tudi kakšna sodba, da je ta uprava AUKN oškodovala državno premoženje. Lahko
               beremo, samo že iz spleta se vidi, da je uprava pritiskala na določene uprave družb v
               večinski državni lasti, da so vložile kapital v dokapitalizacijo NKBM, skupaj okrog
               47 milijonov, in da so ta podjetja kupovala delnice po 8 evrov, ki so danes vredne
               manj kot 2 evra. Kdo bo pa to povrnil? Ali bomo kdaj ta epilog lahko videli na
               sodišču. Tako da, zgodba o AUKN je po mojem mnenju zgodba o velikem vplivu politike
               na gospodarstvo in mene danes res žalosti, da naša sodišča ne bodo razsojala o
               vsebini o tistem kar je pravično, ampak da se sedaj pogovarjamo o enih procesnih
               pravilih, tako da, kar se tiče državljanske liste, bova oba poslanca podprla sklep,
               da se izkoristijo pravna sredstva in sodišča različno presojajo in upam, da se bo v
               bistvu naprej na višjih instancah odločilo tako kar je pravično za davkoplačevalce in
               ne za tiste, ki povzročajo škodo. Hvala.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala gospa Hočevar. Želi še kdo besedo? Gospa Kociper.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Jaz sem se v svoji razpravi skušala držati, seveda kolikor je bilo možno, z
               minimalnimi odstopanji kot je to običajno, če razpravljaš, te odločbe upravnega
               sodišča, kar za kolega ne morem reči. Je pa seveda dejstvo, ne samo v Republiki
               Sloveniji, ampak v vseh civiliziranih državah na tem planetu, so pač postopki
               običajno narejeni tako, da če so ugotovljene bistvene kršitev postopka ali če so to
               sploh absolutne bistvene kršitve postopka, se pač ne gre v odločanje o vsebini. Tako,
               da to ni nobena posebnost tega sodišča. Jaz se sicer ne počutim kot noben odvetnik
               tega sodišča, da bi morala sedaj razlagati, zakaj je ena odločba tako ali drugačna.
               To morate vprašati njih. Je pa dejstvo, da sodišča povedo kar mislijo v svojih
               odločbah. In v tej odločbi so se pač opredelila v tem smislu, da je že kršitev
               postopka tako velika, da niti ni potrebno odgovarjati o ničemer drugem. In resnično
               se danes na tem odboru pogovarjamo samo o tem ali glede na tako jasno določbo in to v
               dveh zadevah, sodišča vendarle težijo ali pa bi moral težiti k enotni sodni praksi.
               Mogoče sta zato odločbi enaki. Ne vem. Ali nadaljujemo in povzročamo dodatne stroške.
               Če kdo misli, da bo v nadaljevanju, katero sodišče odločalo o vsebini, se moti. Tukaj
               v tem postopku se o vsebini ne bo odločalo. Zato je sigurno na mestu ta pomislek ali
               nadaljevati s pritožbo. Sedaj, če boste trmasto vztrajali pri tem, da ja, potem bomo
               pač videli kaj bo glasovanje pokazalo. In samo za to gre. Nobeni odmiki o tem kaj je
               napovedala mandatarka in kaj bo in kdo bo plačal, so nepomembni. Je pa vprašanje
                   kdo je odgovoren, da na
               hitro, na hitro, na hitro v fazi, ko razpada vlada, imenuje svoje ljudi na vse možne
               nivoje, ne samo na visoke, vse, čim bolj dol, dol, dol, potem pa boste gledali pod
               prste ali so razrešitve zakonite. Jaz ne vem kako lahko potem nova vlada dela, če bi
               vi inštalirali povsod vse svoje, potem pa pričakovali, da se kaj dobrega naredi, še
               posebej, če se bo nadaljevala praksa te negativnosti, pa nagajanja, pa tako naprej,
               ki smo jo v preteklosti že videli. Ampak jaz še enkrat prosim, da opravimo ta
               razmislek ali se splača iti v pritožbo. Hvala lepa.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala, gospa Kociper.</p>
               <p>Dovolite preden še vprašam, če želi še kdo razpravljati, še tudi sama kot predsednica
               Mandatno-volilne komisije pojasnim, da takrat, ko smo obravnavali razrešitve, veste,
               da sta imela oba tako gospod Grašič kot gospod Golob možnost, to kar je že gospa
               Kociprova v uvodu tudi povedala, da se pisno izjasnita. Res nista bila vabljena na
               sejo Mandatno-volilne komisije, ki je pa bila odprta, se pravi ni bila zaprta za
               javnost in da je bil sklic te seje opravljen v skladu z 51. členom Poslovnika
               Državnega zbora, ki v prvem odstavku pravi, da na sejo delovnega telesa se k
               obravnavi posameznih točk dnevnega reda povabijo predlagatelji oziroma njihovi
               predstavniki in predstavniki vlade ter predstavniki Zakonodajno-pravne službe, ki
               lahko sodeluje v razpravi. Pod točko 2. na sejo delovnega telesa se lahko k obravnavi
               posameznih točk dnevnega reda povabijo predstavniki institucij, katerih delo je
               neposredno povezano z vsebino obravnavanih vprašanj, strokovnjaki in predstavniki
               zainteresirane javnosti, ki lahko na seji izjavi in obrazloži svoje mnenje in
               stališča o obravnavani zadevi. Še enkrat pa poudarjam, da je bila seja odprta za
               javnost. Torej, če bi, po mojem osebnem prepričanju, lahko tudi gospod Golob in
               gospod Grašič prišla na sejo, res pa je, da posebej izrecno pa nista bila vabljena.
               In tudi se pridružujem razpravi gospe Hočevar, da tudi mene žalosti, da sodišče kot
               takšno ni presojalo v skladu z vsebino, ampak samo procesno. Tukaj bom zaključila
               svojo razpravo. Sprašuje, če želi še kdo razpravljati? Izvolite, gospa Kociper.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Samo na kratko, predsedujoča. Členi, ki ste jih prebrali iz Poslovnika, niso
               relevantni. Onadva nista niti strokovna javnost, niti splošna javnost, ki bi se po
               svoji dobri volji tega udeleževala. Onadva sta bila stranke v postopku. In Upravno
               sodišče je bilo tukaj povsem jasno. Prej je bil kršen Poslovnik in da bi na sejo MVK
               bilo treba v smislu teže odločitve, ki jo tukaj nosi Državni zbor, njiju povabil.
               Tako, da če se tukaj strinjamo ali ne sodišče je že odločilo. Da se vaše stranke
               velikokrat z odločitvami sodišč ne strinjate, pa tako ali tako vemo. In tukaj
               odgovornost znašati na generalno sekretarko pa ne vem koga ni korektno. Bila je
               narejena napaka, sodišče je ugotovilo, da je to napaka in saj tudi mi nismo ne vem
               kako to poudarjali. To je pač dejstvo.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Oprostite, jaz nisem nikjer govorila, da ugovarjam tej pritožbi ali karkoli, jaz sem
               samo pojasnila na podlagi česa je bila sklicana seja, na kakšen način, kaj je bilo
               možno, kaj ni bilo možno, drugega pa jaz nisem niti komentirala, niti nisem dajala
               vrednostnih sodb. Gospa Jenko, izvolite.</p>
            </sp>
            <sp who="SDT6:JenkoJana">

               <speaker>MAG. JANA JENKO (PS DeSUS):</speaker>

               <p>Hvala za besedo. Jaz bi samo podala svoje mnenje. Glede na to, da so bile res
               narejene postopkovne napake, kar je ugotovilo sodišče, da ta sklep ni bil obrazložen
               in glede na to, da AUKN ne obstaja več, torej v vsakem primeru ne bi bil več član
               uprave, ker je prenehalo se mi zdi nesmiselno nadaljevati s temi postopki. Hvala
               lepa.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala. Še želi kdo razpravljati? Boste vi, gospod Golubović?</p>
            </sp>
            <sp who="SDT6:GolubovičBrane">

               <speaker>BRANE GOLUBOVIĆ (PS PS):</speaker>

               <p>Lep pozdrav tudi v mojem imenu.</p>
               <p>Zdaj, če se osredotočim samo na našo točko. Mene bo pri odločitvi vodilo neko
               strokovno mnenje strokovnih služb, ki jih je gospod Tanko tudi na začetku omenil, kaj
               je njihovo mnenje. Se pravi mi imamo odločbo v kateri očitajo Državnemu zboru, da
                   se je pri postopkih
               naredilo velike napake, se pravi, pred odločitvijo bi bilo vsekakor dobro, da slišimo
               mnenje vsaj zakonodajno-pravne službe in vsaj kakšno mnenje strokovne službe kaj in
               kako naprej, seveda če je to možno? Jaz sam kot politik, da se odloča, ali bomo
               nadaljevali postopke, ki lahko prinašajo neke finančne posledice zelo težko.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala. Jaz bom rekla, da se je strokovna služba mandatno-volilne komisije v zvezi s
               to zadevo s tema dvema tožbama in sklepoma sodišča posvetovala tudi
               zakonodajno-pravna služba in nekako obe strokovni službi sta prišle do teh odločitev,
               da se mandatno-volilna komisija, ki je pristojna za to izjasni, ali se nadaljuje s
               postopek ali se postopek ustavi oziroma ali se gre v revizijo postopkov. Imamo tukaj
               tudi sekretarko, ki je sodelovala v teh pogovorih z zakonodajno-pravno službo seveda
               tudi to povedo, da ne bo izgledalo, da jaz govorim nekaj in da ne želim imeti
               zakonodajno-pravne službe. Moram pa povedati, da vi veste, da sem na prejšnji seji
               mandatno-volilne komisije ravno skozi to naslovila na predsednika DZ pač željo, da se
               v bodoče te zadeve dajejo zakonodajno-pravni službi in da je bil odgovor jasen, da je
               to pristojnost mandatno-volilne komisije. Samo toliko v pojasnilo glede tega.
               Izvolite, gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p> Dejstvo je, da ne glede na to, kako se bomo mi obračali na službo za zakonodajo pa
               strokovno službo na koncu odločitev je sprejel MVK. Oni so dali svoje mnenje, oni so
               povedali, kaj si mislijo o tem, na koncu je odločila MVK. MVK pa je seveda odločila
               na podlagi politične odločitve. Mi je prav žal. Če bomo šli magnetograme brati nazaj
               bomo videli, da so bila jasna in resna opozorila. Jaz obžalujem, da nekateri danes
               obžalujete ali dajeta neke vrednostne sodbe, kako sodišče ni opravilo svoje naloge.
               Jaz moram povedati, kdorkoli bo bral tožbo, ki je bila podana in potem vsi odgovori
               je več kot jasno, da je nekdo na postopku usporaval, da je sodišče odločalo o tistem,
               čemur je bila tožba seveda narejena. Seveda lahko nekdo drugi teče v drugo smer in
               usporava na drugi način, ampak jaz ne vem, da bi kdo tožil ta dva kandidata v imenu
               države. To je problem. Če mislim, da je to treba narediti bi moral to narediti, ampak
               ve se kdo vlado vodi in kdo bi to lahko naredil in je imel vse instrumente v rokah.
               Danes se mi zdi, da moramo biti realni in z vidika stroškov, ki jih ustvarjamo kar
               naprej se ne smemo sprenevedati. Mi danes dostikrat v tem DZ na kolegiju odločamo o
               tem, ali bomo koga poslali v tujino za tisoč ali tisoč 500 evrov, tukaj pa z lahkoto
               100 tisoč evrov podarimo in rečemo še bomo vztrajali naprej, še bomo vztrajali na
               tem, da še več zgubimo kot je treba. To ravnotežje je lahko seveda zelo
               problematično. Iz tega vidika se mi zdi, da je seveda smiselno in smotrno takoj
               zaustaviti, ker na proceduri je več kot jasno, da smo izgubili in da se bomo samo
               nadaljevali bomo podaljševali agonijo in povečevali stroške, to je pomembno
               vprašanje. Če pa mislimo, da je potrebno odpreti druga vprašanja vsebinska pa se ve
               kdo mora to narediti in kdo vse še to zraven lahko naredi in naj to naredi, če misli
               da je temu tako. </p>
               <p>Naj povem, da je zelo pomembno, da se zavedamo eno stvar, AUKN-a ni več. Imamo zakon,
               ki je veljaven, ga poskušamo celo popraviti, mi se moramo res obrniti v prihodnost
               kaj bomo naredili, ljudje od nas pričakujejo rešitve. Predlagam, da končamo s to
               agonijo in nehamo z nekimi tožbami, ki so že v naprej obsojene na propad. Kajti vsak,
               ki bo videl in če bomo sedaj še enkrat spraševali strokovne službe in službe za
               zakonodajo bo verjetno podobnega mnenja, razen če bomo  tiščali po tem principu, izkoristimo vsa pravna
               sredstva, pa naj stane kolikor hoče. To je nevarno početje. Hvala.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala gospod Möderndorfer. Naj še samo eno zadevo pojasnim, da moramo se vsi člani
               Mandatno-volilne komisije tudi zavedati kaj pomeni, če ne bomo nadaljevali s
               postopki, da to gre za resno pravno vprašanje, in da bo tudi za v bodoče potrebno
               ugotoviti ali bomo delovali v Mandatno-volilni komisiji v skladu z Zakonom o upravnem
               postopku ali v skladu s poslovnikom oziroma na podlagi 2. oziroma 3. člena Zakona o
               upravnem sporu, ker zavedajte se, da to pa potem pomeni nekaj čisto povsem drugega
               kot pa zdaj. Mi nismo upravni organi, mi smo zakonodajalci, in da sodišče s tem
               sklepom in s to odločbo v bistvu posega dejansko v vsebino dela tudi Državnega zbora,
               strokovnih služb in Mandatno-volilne komisije. Toliko še, predno se boste odločali o
               glasovanju, da to ne gre samo za to zadevo, ampak odpira en zelo širše spekter
               postopkov imenovanja in razrešitev, ki potekajo na Mandatno-volilni komisiji oziroma
               v sklopu Državnega zbora in Vlade in drugih organov. Toliko še samo v pojasnilo.
               Prijavljenih ni več. Gospa Brunskole. Izvolite.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Hvala lepa. Tudi sama bi se pridružila razpravi kolegicam in kolegov. Tudi meni sami
               kot članici Mandatno-volilne komisije ni vseeno, da je nam članom Poslanske skupine
               Pozitivne Slovenije, so bila naša opozorila, dobronamerna opozorila iz seje v sejo
               Mandatno-volilne komisije preslišana in zadeva, ki me v danem trenutku skrbi je samo
               eno dejstvo, ki bo prizadelo, ki nas bo prizadelo. In sicer dejstvo, da je upravno
               sodišče odločilo, da je sklep Državnega zbora s katerim je ta dva člana uprave AUKN
               razrešil, nezakonit. In katere so posledice, ki jih bomo nosili, so finančne
               posledice. Iz dneva v dan na razno-raznih sejah delovnih teles in Državnega zbora
               govorimo o varčevanju, o zmanjšanju sredstev itd. in ta zaskrbljenost poslanske
               skupine Pozitivne Slovenije je opravičena in tukaj bi morali, spoštovana gospa
               predsednica, dobro razmisliti in iti korak nazaj. Kolega Möderndorfer in kolegica
               Kociprova sta prej že govorila, tudi spomnim se sama opozoril Zakonodajno-pravne
               službe in mnenja. In tukaj je šlo za razkorak, je šlo za drugačne zadeve oziroma za
               pridržke, ki so bili izkazani v mnenju in nezakonito ravnanje Mandatno-volilne
               komisije bo imelo hude posledice. Vemo, ker je Zakon o slovenskem državnem holdingu
               uzakonil ukinitev AUKN, bo to torej pomenilo, da bosta razrešena člana uprave imela
               pravico terjati odškodnino in sicer plače za nazaj, pripadajočo odpravnino in zamudne
               obresti. Po pogodbi o delu jima je namreč pripadala, jima pripada odpravnina v višini
               petine plače za vsako leto do konca 5-letnega mandata in torej gre za znesek okoli
               100 tisoč evrov. In če prištejemo še plače in zamudne obresti, bo ta znesek še višji.
               Stroški, ki jih je z nezakonitim ravnanjem potom tega, povzročila predvsem
               Mandatno-volilna komisija, vendar moramo biti jasni, pa bodo seveda ti stroški samo
               še naraščali. Če se bo Mandatno-volilna komisija oziroma Državni zbor odločil za
               pritožbo oziroma revizijo za kaj gre, želim poudariti, da tukaj članice in člani
               Mandatno-volilne komisije s strani Poslanske skupine Pozitivna Slovenija oziroma
               opozicije, ki smo opozarjali, ki se nismo strinjali s temi odločitvami, ne moremo
               nositi te odgovornosti. In tukaj bi bilo dobro, da bi še enkrat razmislili pa tudi
               sama gospa predsednica, ne vem zakaj ne bi Zakonodajno-pravna služba izrekla pred
               nami tukaj stališče, pa nas morebiti še opozorila, zakaj 100 tisoč evrov še dati.
                   Zakaj še tukaj iti v še
               večje finančno brezno, ko je bilo prej ravno veliko debat o finančnih vidik. Zatorej
               sama res ne morem tega podpreti.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala lepa. Izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa. Tu se je začelo operirati z zneskom 100 tisoč evrov. Vi ste prej rekli
               petina plače za vsako leto. AUKN je delal dve leti. Do konca mandata so imeli tri
               leta. Kakšne plače so potem ti ljudje imeli, če recimo tri petine plače predstavlja
               100 tisoč evrov?</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>To so odpravnine.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>To so odpravnine, saj sem povedala jasno.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Saj to je odpravnina, jaz govorim o odpravnini. <gap n="..."/><stage>/oglašanje iz klopi./</stage><gap n=".."/> odpravnina
               ne vem. Koliko so imeli potem plače, da vi to govorite?</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (?) (PS PS):</speaker>

               <p>Ali to mene sprašujete?</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Seveda, če govorite o 100 tisoč evrih, ki jih ni nikjer v nobenem dokumentu tukaj, ki
               ga imamo na razpolago. Niti enega dokumenta glede plače nimamo, niti enega dokumenta
               glede pogodbenih obveznosti med AUKN in tam ni, vi pa govorite o 100 tisoč evrih.
               Prav zanima me kje je to definirano, kje je to prišlo ven, kdo je to izračunal koliko
               bo tega, ali je to samo neka zadeva, ki je kar tako navržena. Jaz mislim, da za
               takšne zneske to ne gre, ker ti niso imeli plače <gap n=".."/><stage>/nerazumljivo./</stage><gap n=".."/> tisoč evrov na
               mesec.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Gospa Brunskole.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Hvala lepa. Kolega Tanko, saj ne gre tukaj za kakršnokoli zaostrovanje, da se ne bi
               tukaj slabo počutili. Zato sem jaz želela, je bilo že prej v razpravi poudarjeno, jaz
               sem sama želela tudi opozoriti, da naj potom tega pridobi naša gospa predsednica,
               prosim na pridobi. Na eni strani želim slišati še enkrat Zakonodajno-pravno službo,
               tako kot je kolega tudi Golubović že poudaril. Na drugi strani pa vezano na 100 tisoč
               evrov. Saj si ne delamo utvar. Odpravnina tudi vezano na plače, ker se spomnim tudi
               sama potom dela tudi v bančnem sistemu kaj lahko to pomeni in pa zamudne obresti pri
               dveh ljudeh, kaj hitro pridemo na znesek 100 tisoč evrov. Tako, da tukaj ni nobene
               demagoške zgodbe, samo dejstva, o tem govorimo. Plače pa za nazaj, saj vemo. Lahko
               vam še enkrat prav preberem, ker imam zapisano, vam lahko preberem, vemo vse
               dobro.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala, gospa Brunskole. Naj povem, da sem naročila sodelavki iz Mandatno-volilne
               komisije, da pozovejo Zakonodajno-pravno službo, da je prisotna na seji. Jaz moram
               reči, da sem tudi to že moji strokovni službi Mandatno-volilne komisije rekla in je
               bilo nekako stališče, da ni potrebno, da so prisotne, ker tudi strokovna služba
               Mandatno-volilne komisije mislim, da je usposobljena, da daje sicer strokovna mnenja.
               Bom rekla tako, da bomo nadaljevali z razpravo čez 10 minut ali pa malo več, se pravi
               ob 12.30 nadaljujemo s sejo, do takrat pa sejo prekinem. Razen, če želi še kdo
               razpravljati. Izvolite, gospa Brunskole.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Jaz bi vas samo rada potom tega, da ne bi izpadlo, da kakorkoli zavlačujemo sejo,
               samo, če bi povedali, ne, samo rada bi izvedela prej kaj nam boste podali. Torej,
               Zakonodajno-pravna služba bo podala odgovor.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Naj povedo glede na predlagane sklepe ali so korektni ali se samo seznanimo z
               odločbo, naj povedo, ker tudi moje službe so se z njimi posvetovale. Na podlagi
               posvet z Zakonodajno-pravno službo so bili pripravljeni sklepi in jaz sledim temu. To
               niso moje zahteve, da ne bi bilo narobe razumljeno. Strokovne službe so tiste, ki
               procesno vodijo zadeve in jaz nimam nobenih težav, da Zakonodajno-pravna služba o tej
               zadevi, bila je seznanjena, vedo za kaj se gre, in da pridejo in pojasnijo tudi svoje
               stališče.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Lahko še nekaj povprašam v tem času teh 10-ih minut dokler pridejo predstavniki
               Zakonodajno-pravne službe? Če se strinjate, gospa predsednica, da mogoče vaše
               strokovne službe že v teh desetih minutah tudi kaj nam povedo o tem, kot ste rekli,
               sklepov, če sem prav razumela, tega nimamo.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Jaz sem povedala, da bomo v začetku, ko sem obrazlagala točke, da bom  predlagala pri vsaki točki, potem dva sklepa, se pravi,
               da se gre v pritožbo in revizijo postopkov. Če se bo šlo v pritožbo pomeni tudi, da
               glede na to, da je potrebno, da nas pred sodišči zastopa nekdo z državnim pravosodnim
               izpitom, da bi predlagala, da to opravi v imenu DZ oziroma mandatno-volilne komisije
               gospa Nataša Siter. To so vsi trije sklepi pod posamezno točko in nič drugega. Ljubo
               Žnidar, izvolite.</p>
            </sp>
            <sp who="SDT6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Spoštovana predsednica. Kolegi in kolegice.</p>
               <p>Nisem pravnik in ne bom o sami podrobnosti v tem primeru razpravljal, ampak globalno.
               Verjamem, da bodo sedaj poslanci iz pozicije veliko svetovali, kje je potrebno
               prihraniti in kako naj ravnamo, da bomo čim več v državi prihranili. Jaz bom rekel,
               da bo vaša učinkovitost dosegla večji namen, ni treba tukaj sedaj mandatno-volilni
               komisijo prepričevati v to smer, ampak dajte se vi svetovati, bi rekel, sodstvo.
               Kajti, po mojem mnenju je Slovenije nepravna država in dejansko se Slovenija ukvarja
               z zapiranjem tistih, ki kradejo kure, drži pa <q>"štango"</q> tistim, ki kradejo na desetine
               milijonov bančnih sredstev in tam so sodišča popolnoma neučinkovita. Dajte iskati
               rešitve pri velikih stvareh ne pa pri drobnarijah in pri učenju bi rekel kolegov na
               komisijah, kje bomo prihranili tisoč evrov. Jaz verjamem, da je tudi tisoč evrov zelo
               veliko, če jih nimaš. To je ogromno denarja, če jih nimaš. Moj nasvet je, da to
               začnete in to možnost boste sedaj povsem imeli, da začnete pri velikih stvareh in pri
               velikih vsotah in tukaj naj sodišče opravi svoje delo in bo učinek veliko večji.
               Hvala.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Gospa Kociper. Izvolite.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Gospod Žnidar, jaz se sprašujem, zakaj ni vaša vlada, ki je štiri leta vodila to
               državo, od leta 2004-2008, in eno leto v zadnjem letu to že naredila? Pozitivna
               Slovenija še ni imela možnost voditi vlade. Od 2004 od 2008 jo je vodila SDS, potem
               tri leta SD in sedaj spet eno leto SDS, tako da taki pozivi me razjezijo. Nismo še
               imeli priložnost sploh voditi vlade. Vi nam očitate, da naj zrihtamo sodišča. Vi, ki
               ste pa pet let vodili vlado pa niste nič naredili v petih letih in samo
               kritizirate.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Replika, gospod Žnidar.</p>
            </sp>
            <sp who="SDT6:ŽnidarLjubo">

               <speaker>LJUBO ŽNIDAR (PS SDS):</speaker>

               <p>Sedaj, če ste me pozorno poslušala nisem govoril za nazaj, to je bil moj pogled v
               naprej in sedaj to pričakujem, da bo to v pol leta vaša vlada naredila.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>V redu. Hvala. Ali dovolite, prosim? Jaz vodim to sejo, dajte se malo umeriti. <gap n=".."/><stage>/
               medsebojno pogovarjanje./</stage><gap n=".."/> Gospa Brunskole.</p>
            </sp>
            <sp who="SDT6:BrunskoleRenata">

               <speaker>RENATA BRUNSKOLE (PS PS):</speaker>

               <p>Kolega Žnidar, saj verjetno niste mislili resno, ker tudi vi ste v petih letih ali pa
               v času tudi vlade in ko ste sami vodili direkcijo DDC verjetno vedeli, da ste imeli
               opravka z velikimi zneski in veste kako je z varčevanjem. Tako da, 100 tisoč evrov je
               v vašem podjetju, katerega ste bili predsednik uprave veliko pomenilo. Tako da tudi
               si predstavljate o čem sem govorila?</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala lepa. Sedaj dajem besedo dr. Samu Divjaku. Člani mandatno-volilne komisije
               želijo slišati stališče zakonodajno-pravne službe glede teh ali nadaljevati s
               pritožbo oziroma revizijo in s temi predlaganimi sklepi, ali se tukaj zadeva
               zaključi. Glede na to, da so s strani Pozitivne Slovenije izpostavljeni stroški, ki
               jih bo morala država trpeti, če bomo s postopki  nadaljevali.</p>
               <p>Gospod Divjak, izvolite. Mogoče vaše pravno stališče Zakonodajno-pravne službe
               oziroma vem, da ste sodelovali s strokovno službo Mandatno-volilne komisije, pa
               mogoče vaše videnje tega.</p>
            </sp>
            <sp who="SDT6:DivjakSamo">

               <speaker>DR. SAMO DIVJAK:</speaker>

               <p>Uvodoma bi nekaj rad povedal, da se kot delavec v Zakonodajno-pravni službi želim
               ohraniti neko ekvidistanco do morebitnih diskusij, ki ne bi bile pravne narave. To me
               morate razumeti. Tudi glede na specifiko naše službe. Jaz lahko glede te zadeve
               pravzaprav pomagal s par stavki - ne vem, če si boste potem pomagali - poskušal bom
               povedati tisto kar vem.</p>
               <p>Poglejte - pa če bom kaj predolg, mi ne zameriti. Tudi treščil sem sem, tako da,
               dajte tudi to upoštevati. Poglejte, Državni zbor je sklenil kar je sklenil. Vlada je
               predlagala razrešitev, Državni zbor je to sklenil po tem, ko je bil ta, ko je bila ta
               razrešitev sprejeta na Državnem zboru, so postopki nadalje tekli. Po tem, kolikor
               vem, imamo v teku kar nekaj pravd oziroma sporov. Vi imate pred seboj dva upravna
               spora, ki sta usmerjena direktno zoper sklep Državnega zbora, to je upravni spor.
               Poleg tega pa obstaja še pred delovnim in socialnim sodiščem v Ljubljani dve oziroma
               štiri pravde, štiri pravde rečem, ker sta na začetku bili štiri, pa bodo potem
               združeni v dve, ki je pač ta bivša oziroma razrešena člana AUKN. Delno sta tudi šla v
               tej smeri spodbijanja teh aktov, vendar je bil tam postopek prekinjen, ravno zaradi
               tega, ker je to nekako predhodna rešitev, od katere je potem odvisno tudi kako se bo
               razreševala situacija pred delovnim sodiščem. Poglejte, dobili ste dve sodbi, ki se
               nanašata na razrešena člana AUKN. Sodišče je v tej zadevi pravzaprav iz procesnih
               razlogov ugotovili, procesnih razlogov, ki se nanašajo na možnost nekoga sodelovati v
               postopku, ko se odloča o njegovi razrešiti, prišlo do ugotovitve, da je bila taka
               odločitev Državnega zbora ne zakonita. Jaz seveda ne bom ocenjeval kot dobro ali
               slabo, odločitve sodišča. Konec koncev imam nekaj odvetniške prakse, pa si tega ne bi
               dovolil, da bi<gap n="..."/> Skušal bom samo tisto povedati kar bi bilo morda za vas
               pomembno.</p>
               <p>Poglejte, ta odločitev sodišča je bistvena v tem delu, ko je ugotavljalo nezakonitost
               tega sklepa. V tem delu je sodišče zapisalo, če ste prav prebrali, da pravzaprav po
               oceni sodišča prve stopnje gre za tak primer, ko ni možna pritožba, ko pritožba ni
               dovoljena. V upravnem sporu imamo poleg obnove postopka o katerem sedaj ne bi
               sprožal, redna pravna sredstva, pritožba. Drugo pravno sredstvo pa je izredno, ki
               nastopi po pravnomočnosti te odločitve, to je pa revizija. Za revizijo imate daljši
               čas, za pritožbe, rok petnajst dni. Pri pritožbi, kolikor vem, ker me je kolegica
               delno spraševala o tem kaj ZUST pravzaprav govori. Pri pritožbi je tako, ocena
               sodišča je, da so podani razlogi zaradi katerih je bila taka odločitev nezakonita. Če
               se boste odločili za pritožbo, boste verjetno morali iti v smeri tistih razlogov, ki
               jih ZUST, to je Zakon o upravnem sporu pravzaprav predvideva glede možnosti vložitve
               pritožbe. Eno je, torej eden izmed razlogov je tisti, če je sodišče samo ugotovilo
               dejansko stanje. Kolikor vem, se ta pritožba<gap n="..."/> V tem primeru bi bila dovoljena
               pritožba. Sodišče je pač očigledno ocenilo, da samo ni pravzaprav nič spremenilo
               glede dejanskega stanja, bom rekel, možna - ne me za besedo prav zelo prijeti - možno
               je razmišljanje v tem, da je to stališče napačno, in da je sodišče vendarle
               spremenilo dejansko stanje oziroma ga drugače ugotovilo. To je pač potrebno razdelati
               in se poizkusiti potem s pritožbo uveljavljati ta protožbeni razlog. Zdaj, če se
               boste za to odločili kot MVK ali bo ta zadeva uspešna pred sodiščem, je druga  stvar. O tem bo odločalo v končni
               fazi Vrhovno sodišče, najprej pa bo, če bo vložena pritožba, za katero sodišče prve
               stopnje meni, da ni dovoljena, bo to sodišče lahko odločilo in s sklepom zavrglo
               takšno pritožbo. Zoper ta sklep bo verjetno spet pritožba. Malo vas verjetno
               dolgočasim s temi pravnimi zadevami, vendar je prav, da povem. Vaša odločitev je ta
               ali boste šli v tej stvari, imate več možnosti, A - ne naredite nič, stanje postane
               pravnomočno in akceptirate odločitev sodišča. To je A varianta. B varianta -
               poskusite s pritožbo, kljub temu, da Upravno sodišče meni, da ta pritožba ni
               dovoljena. Seveda je treba tu argumentirati, da je sodišče vendarle drugače
               ugotavljalo dejansko stanje, kot je bilo ugotovljeno tukaj na Mandatno-volilni
               komisiji, ko ste obravnavali to zadevo. To je treba poskušati v ustrezni smeri
               obrazložiti. To je druga varianta. Tretja varianta pa je, da se po pravnomočnosti
               poskusi z revizijo, to je izredno pravno sredstvo, pri katerem bi verjetno se šlo v
               smeri navajanja razloga, da gre za posebno pomembno pravno vprašanje, kajti en delček
               se posebno neko pravno vprašanje izpostavlja. Ne samo za ta primer, ampak takšnih
               primerov bo pravzaprav lahko več. Kaj je potrebno, da se na delovnih telesih, zlasti
               na tej komisiji, zagotavlja tistim, ki so prizadeti. Nekaj bi rad opozoril, pa
               posebej rečem, brez kakšnih političnih namenov in razlogov. Včasih je neka odločitev
               lahko za nekoga ugodna, čez eno leto tak način lahko postane neugoden. Poglejte, tu
               se je postavilo vprašanje kaj je tisto, kar bi morala MVK storiti. Kolikor vem
               osnutek pritožbe gre v tej smeri, da je bilo tukaj narejeno vse, kar je bilo treba,
               da sta ta dva prizadeta imela možnost odgovoriti na trditve Vlade, in to sta se na
               predlog Vlade, na predlog Vlade za razrešitev sta se odzvala. Pomembno pravno
               vprašanje pa je v tem, da se razreši. Ali moramo to v vsakem trenutku, ne glede če
               nastopi kaj novega ali ne nastopi kaj novega. Če boste uspeli obrazložiti, da tudi na
               seji komisije ni bilo nič novega in da njuna udeležba ne bi nič prispevala, verjetno
               bi se lahko šlo potem naprej s pritožbo.</p>
               <p>Poglejte, ta del ko se je sodišče postavilo na stališče, da gre tukaj za takšno
               odločanje, kjer se smiselno uporablja zakon o splošnem upravnem postopku, ta del je
               lahko tudi, bom rekel, ne smem izraziti, vprašljiv, ker si ne smem dovoliti tega,
               ampak ta del je lahko stvar diskusije pravnikov ali je takšno razumevanje pravilno,
               še zlasti, kajti tukaj nimamo nekaj imaginarnega, ampak imamo delovno telo
               zakonodajnega telesa. In vendarle se tukaj lahko morda, ne vem kaj bi sodišče reklo,
               razmišlja tudi o tem, da bi takšna uporaba lahko pomenila vendarle nek <q>"pritisk"</q> na
               avtonomnost odločanja tega delovnega telesa.</p>
               <p>Jaz se oproščam, skušal sem vam povedati, odločitev bo vaša. Poglejte, kot delavec
               Zakonodajno-pravne službe ponovno opozarjam, skušam se držati tistega načela equi
               distančnosti, kar pomeni ne do enih ne do drugih ne do tretjih skušam razumeti kaj v
               tem trenutku takšna pravna razlaga pomeni. Je res, da si je sodišče zadržalo na tem
               procesnem razlogovanju, se pravi niste mu nudili dovolj možnosti, ki mu jih
               zagotavlja ustava, to je 22. člen Ustave in potem tudi 9. člen, mislim da je ZUP, kje
               se ta neha, je to res dejansko vprašanje. V praksi pa tudi lahko rečem, da tudi sicer
               v najrazličnejših postopkih odločitve padejo največkrat prav zaradi tega bom rekel
               procesnih razlogov, ker je tisti,  ki je odločil morda dal premalo možnosti. Zdaj, če boste vložili
               pritožbo boste zatrjevali da nič takšnega jim niste onemogočili, da so imeli možnost
               o tem ali se izrečejo. Verjetno bo, ne vem kaj ste takrat pravzaprav na seji, ali je
               minister res kaj dodatno novega povedal. Če pa ni nič dodatno novega povedal, naj mi
               gospodje ministri levo in desno ne zamerijo kadar so takšne dodatne obrazložitve, po
               navadi pomeni neke skrajšane obrazložitve, ne pa kakšne globoko dodatne z novimi
               razlogi.</p>
               <p>Toliko bi vam zdaj povedal, se opravičujem, jaz sem treščil na to. Tri možnosti imate
               pred seboj. Seveda je vsaka izmed možnosti pogojena z različnimi situacijami. Tukaj
               ti stroški, ki so niti niso toliko veliki, v tem postopku. Večji stroški so v tistem
               postopku kjer se odloča o delovno pravnem statusu. Tam so večji stroški. Morda bi, pa
               ne zameriti, če bom pro futuro nekaj rekel, morda bi ob prvi priložnosti kazalo
               dopolniti tudi zakon o državnem pravobranilstvu, da bi v takšnih primerih vedno imeli
               suport državnega pravobranilstva. Tukaj so neke težave kadar je Državni zbor tisti,
               ki je tangiran. Kajti težko bi verjetno sprejeli vsi poslanci, eni in drugi, da bi
               vlada pooblastila državno pravobranilstvo, da zastopa Državni zbor, ki je kot
               stranka, to bi verjetno bil problem. Verjetno bi se dalo to morda tudi z razlago,
               ampak mislim, da bi bilo treba tukaj jasneje napisati v tistem zakonu, kajti s
               takšnimi zadevami se boste še srečevali, in v kakršnihkoli vlogah boste, enkrat eni,
               enkrat drugi. Gre pa za res zanimivo vprašanje. Kot veste, je bilo eno izmed
               vprašanj, ki se je pojavilo, za kakšno naravo odločanja gre tukaj. Ali gre za tisto
               naravo odločanja kar je bilo zatrjevano tudi v odgovoru, ki sodi v politično
               diskrecijo, pri katerih so pravila drugačna ali pa gre za upravni akt, kot je sodišče
               opozorilo. To dvoje bi morda, morda, ne mi zameriti, celo bolj sodilo v področje
               revizije. Res pa je, da ko bo pravnomočno, revizija se šele potem, bodo nastopile
               določene posledice. Kot rečeno, prav zaradi spoštovanja vas poslancev in tudi
               sodišča, kot sodne veje oblasti, si ne bi upal komentirati, jaz imam lahko sam pri
               sebi kakšne pomisleke, kot delavec te službe pa ne bom komentiral, ker bi verjetno
               šel pod nivo.</p>
               <p>Hvala lepa, gospa predsednica.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala lepa vam za to dodatno obrazložitev.</p>
               <p>Gospa Kociper, izvolite.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Jaz mislim, da je razprava gospoda iz Zakonodajno-pravne službe zopet pokazala ves
               absurd te zadeve. Ves absurd, da tukaj poslanci odločamo o visoko strokovnih
               vprašanjih, tokrat vezanih celo na upravno pravo, ki je še posebej zahtevna veja. In
               v bistvu res niti ni korektno, da zahtevamo od Zakonodajno-pravne službe da se
               izjasnjuje, napovedati kakšna bo odločitev višje instance je res težko. Tako, da
               mogoče je to prakso res treba spremeniti. In povedati moram tudi, izrazito
               nasprotujem, da je predstavnica na sodišču predstavnica strokovne službe. Zato, ker
               strokovna služba ne nosi nobene odgovornosti za politične odločitve, ki so se
               sprejemale na tem organu. Odločitev, je bilo že prej v razpravi ugotovljeno, je bila
               več ali manj politična in ne more zdaj predstavnik strokovne službe zagovarjati
               komisijo pred neko instanco. Če že kdo, potem jo mora predstavljati predsednica
               komisija, zdaj pa<gap n="..."/></p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Nimam državnega pravnega izpita, oprostite.</p>
               <p>Izvolite, gospod.</p>
            </sp>
            <sp who="SDT6:KociperMaša">

               <speaker>MAŠA KOCIPER (PS PS):</speaker>

               <p>Saj ne zastopati, predstavljati, ne zastopati.</p>
            </sp>
            <sp who="SDT6:unknown-M">

               <speaker>GOSPOD_______:</speaker>

               <p>Gospa poslanka je potem razločevala to zastopanje in tam kjer moraš imeti PDI
               in<gap n="..."/></p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Procesno dejanje, mora, tisti, ki je izvedel procesno dejanje mora imeti državni
               pravni izpit, tega jaz nimam. Lahko pa, nimam nobenih težav, da če bom poklicana na
               sodišče, da v imenu, kot predsednica Mandatno-volilne komisije, dodatno pojasnim
               zadeve z naših sej. To odgovornost sem sprejela s tem, ko sem postala tudi
               predsednica  Mandatno-volilne
               komisije.</p>
               <p>Želi še kdo razpravljati? Gospod Tanko, izvolite.</p>
            </sp>
            <sp who="SDT6:TankoJožef">

               <speaker>JOŽE TANKO (PS SDS):</speaker>

               <p>Hvala lepa.</p>
               <p>Sam ponovil bom tisto, kar sem uvodoma povedal. Mi bomo podprli postopek, da se po
               logiki stvari izkoristijo vsa pravna sredstva, najprej to, kar je v okviru prvega
               sklepa ali pa drugega, in potem, če bo to neuspešno, tudi podpremo revizijski
               postopek. To se mi zdi povsem logično. Zdi se mi tudi za naprej, ker takih primerov
               bo najbrž še, ni to edini. In mislim, da bi bilo neodgovorno, no, da v neki fazi
               postopka opustimo kot organ, kot institucija vedno možnost interpretacije, ali smo
               izkoristili vse možnosti ali jih nismo. Mislim, da si tega nobena institucija ne more
               privoščiti. Jaz lahko kot zasebnik, kot udeleženec, recimo, nekega postopka, lahko
               odločim kadarkoli, grem ali ne grem do konca postopka. Mislim pa, da institucija, ki
               je v tem postopku, pa ni tista, ki bi lahko rekla, zdaj pa nehamo na pol poti in
               pustimo odprto vse drugo polje, ki se bo lahko še odprlo.</p>
               <p>Mi bomo podprli ta predlog, da gremo po fazah.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Hvala.</p>
               <p>Želi še kdo razpravljati? Ugotavljam, da ne, zato zaključujem splošno razpravo o obeh
               točkah.</p>
               <p>Zaključujem razpravo pod 1. točko in dajem na glasovanje naslednje predloge
               sklepov:</p>
               <p>Mandatno-volilna komisija sprejema besedilo pritožbe tožene stranke zoper sodbo
               Upravnega sodišča Republike Slovenije v zvezi s tožbo tožeče stranke Marka Goloba
               zoper sklep Državnega zbora številka 450-01/12-17/18 z dne 20.7.2012 v predlaganem
               besedilu.</p>
               <p>Želi kdo obrazložiti glas? Vidim, da ne. <stage>/Oglašanje v ozadju./</stage> Še enkrat bom prebrala
               sklep:</p>
               <p>Mandatno-volilna komisija sprejema besedilo pritožbe tožene stranke zoper sodbo
               Upravnega sodišča Republike Slovenije v zvezi s tožbo tožeče stranke Marka Goloba
               zoper sklep Državnega zbora številka 450-01/12-17/18 z dne 20.7.2012 v predlaganem
               besedilu.</p>
               <p><stage>/Oglašanje v ozadju./</stage> To, kar ste dobili v gradivu, ste dobili besedilo te pritožbe
               in o tem zdaj odločamo. Če sprejmemo, gremo v pritožbo ne glede na ta sklep. Tako je
               ta sklep mišljen. <stage>/Oglašanje v ozadju./</stage></p>
               <p>Želi kdo obrazložiti glas? Ugotavljam, da ne. Glasujemo.</p>
               <p>Kdo je za? <stage>(8 članov.)</stage> Je kdo proti? <stage>(7 članov.)</stage></p>
               <p>Ugotavljam, da je sklep sprejet.</p>
               <p>Hvala predstavniku Zakonodajno-pravne službe.</p>
               <p>Na glasovanje dajem še dodaten predlog sklepa:</p>
               <p>Mandatno-volilna komisija določa za pooblaščenko v postopku pritožbe tožene stranke
               zoper sodbo Upravnega sodišča Republike Slovenije številka IU-1270/2012-20 z dne
               21.2.2013 Natašo Sitar, sekretarko Mandatno-volilne komisije, ki bo po pooblastilu
               predsednika Državnega zbora opravljala dejanja v postopku navedene pritožbe pred
               sodiščem v skladu z odločitvami Mandatno-volilne komisije.</p>
               <p>Gospa Sitar se s tem sklepom strinja, tako je njeno soglasje dano.</p>
               <p>Želi kdo obrazložiti glas? Obrazložitev glasu, izvolite, gospod Möderndorfer.</p>
            </sp>
            <sp who="SDT6:MöderndorferJankoJani">

               <speaker>JANI MÖDERNDORFER (PS PS):</speaker>

               <p>Glasoval bom proti, ker smo ugotovili, da gre za to, da smo na MVK sprejeli neko
               odločitev, potem naj to tudi predstavlja predsednica MVK. To nima veze s tem, ali
               imate izpit ali ne, predstavljate stališča lahko vi, drugo je pa zagovarjati. Zato
               bom tu seveda glasoval proti.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Samo v dodatno pojasnitev. 22. člen Zakona o  upravnem sporu določa, da lahko stranko v postopku opravlja
               dejanja postopkov samo po pooblaščencu, ki ima opravljen pravniški državni izpit.
               Tega izpita jaz žal nimam. Mogoče kdaj v bodoče ja, zdaj ga trenutno nimam, zato je
               ta sklep tudi predlagan. Želi še kdo obrazložitev glasu? Ugotavljam, da ne. Dajem
               takšen predlog sklepa na glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(6 članov.)</stage></p>
               <p>Dajem še na glasovanje tretji sklep. In sicer, pristojne službe Državnega zbora
               pripravijo delovno besedilo revizije za odločanje Mandatno-volilne komisije na eni od
               naslednjih sej. Tudi ta predlog sklepa dajem na glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(4 člani.)</stage></p>
               <p>Ugotavljam, da je sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA</title>, kjer bomo glasovali o identičnih
               sklepih kot smo sedaj, samo da se nanaša na gospoda Grašiča. In sicer, na glasovanje
               dajem<gap n="..."/> Zaključujem razpravo pod 2. točko in dajem na glasovanje predlog naslednjega
               sklepa: Mandatno-volilna komisija sprejema besedilo pritožbe tožene stranke zoper
               sodbo Upravnega sodišča Republike Slovenije v zvezi s tožbo tožeče stranke, mag.
               Danila Grašiča zoper sklep Državnega zbora, št. 450-01/12-17/18 z dne, 20. 7. 2012 v
               predlaganem besedilu. Želi kdo obrazložiti glas? Ugotavljam, da ne. Predlagani sklep
               dajem na glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(6 članov.)</stage></p>
               <p>Ugotavljam, da je sklep sprejet.</p>
               <p>Na glasovanje dajem drugi sklep in sicer, Mandatno-volilna komisija določa za
               pooblaščenko v postopku pritožbe tožene stranke zoper sodbo Upravnega sodišča
               Republike Slovenije, št. IU1269/2012-16 z dne, 14. 2. 2013, Natašo Sitar, sekretarko
               Mandatno-volilne komisije, ki bo po pooblastilu predsednika Državnega zbora
               opravljala dejanja v postopku navedene pritožbe pred sodiščem v skladu z odločitvami
               Mandatno-volilne komisije. Izvolite, gospod<gap n="..."/></p>
            </sp>
            <sp who="SDT6:unknown-M">

               <speaker>GOSPOD ______:</speaker>

               <p>Gospa predsednica! Ko smo razpravljali o tem primeru na seji komisije, ste mi zelo
               suvereno zavračali naše pripombe, kar se tiče protizakonitosti tega postopka in
               predlagam, da tudi tokrat to počnete, ko bo treba. Hvala lepa.</p>
            </sp>
            <sp who="SDT6:RamšakSonja">

               <speaker>PREDSEDNICA SONJA RAMŠAK:</speaker>

               <p>Nimam nobenih težav. Hvala lepa gospod. Niste obrazložil svojega glasu, kar je možno
               pri tem. Želi še kdo obrazložitev glasu. Ugotavljam, da ne.</p>
               <p>Dajem takšen predlog sklepa na glasovanje. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(6 članov.)</stage></p>
               <p>Dajem še na glasovanje 3. sklep in sicer: Pristojne službe Državnega zbora pripravijo
               delovno besedilo revizije za odločanje Mandatno-volilne komisije na eni od naslednjih
               sej. Želi kdo obrazložitev glasu? Ugotavljam, da ne. Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(6 članov.)</stage></p>
               <p>Ugotavljam, da je sklep sprejet.</p>
               <p>S tem zaključujem 2. točko dnevnega reda in tudi sejo Mandatno-volilne komisije.
               Gospem poslankam želim prijeten dan! Moškim pa, da svoje gospe znajo pocrkljati! <stage type="time">Seja je bila končana 8. marca 2013 ob 12.47.</stage>
               </p>
            </sp>
         </div>
      </body>
   </text>
</TEI>
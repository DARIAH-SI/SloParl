<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-08-1998-04-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|E3C65D216F96DAEBC12565FA003C6BC7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=E3C65D216F96DAEBC12565FA003C6BC7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-08-1998-04-24.DZ" n="08">
               <name>Redna</name>
               <date when="1998-04-24"/>
            </setting>
         </settingDesc>
         <particDesc>
            <listOrg>
               <org xml:id="Redna-08-1998-04-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 8. seje</stage>
            <stage type="date">(24. april 1998) </stage>
            <stage type="chairman"> Sejo je vodil Andrej Gerenčer, podpredsednik državnega zbora. </stage>
            <stage type="time"> Seja se je pričela ob 10.07 uri. </stage>


            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 8. seje državnega zbora Republike Slovenije. Obveščen sem, da so
               zadržani in se današnje seje ne morejo udeležiti naslednje poslanke in poslanci:
               Herman Tomažič, Peter Lešnik, dr. Jože Možgan, Franc Kangler, Eda Okretič-Salmič,
               Borut Pahor, Vili Trofenik, Miroslav Luci, Franc Potočnik, Janko Veber - ali je
               tukaj, je tukaj - Aleksander Merlo za pričetek seje, Mirko Kaplja za pričetek seje,
               Bojan Kontič, Jelko Kacin, Zmago Jelinčič, Zoran Lešnik, Janez Kramberger za pričetek
               seje, Alojz Vesenjak, dr. Franc Zagožen, dr. Jože Zagožen. Prosim, da ugotovimo
               prisotnost! <stage>(48 prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na sejo sem vabil predstavnike vlade Republike Slovenije in vse lepo pozdravljam!</p>
               <p>Današnje nadaljevanje 8. seje državnega zbora bomo pričeli z obravnavo prekinjene
               37. točke dnevnega reda - to je predloga zakona o spremembah in dopolnitvah zakona o
               prepovedi proizvodnje in prometa z azbestnimi izdelki ter o zagotovitvi sredstva za
               prestrukturiranje azbestne proizvodnje v neazbestno. In sicer bo zbor opravil še
               tretjo obravnavo v okviru skrajšanega postopka. Zatem bomo prešli na obravnavo 60.
               točke - to je predloga zakona o upravnih taksah ter po dnevnem redu dalje.</p>
               <p>8. sejo zbora bomo zaključili danes ob 13. uri. Po dogovoru predsednika z vodij
               poslanskih skupin, bo zboru predlagano, da se na podlagi drugega odstavka 73. člena
               poslovnika vse nedokončane točke dnevnega reda 8. redne seje prenese na 9. sejo
               zbora. Ob 13. uri bo zbor nadaljeval 21. izredno zbora in sicer z obravnavo edine
               preostale točke dnevnega reda, to je z drugo obravnavo predloga zakona o spremembah
               in dopolnitvah zakona o prisilni poravnavi, stečaju in likvidaciji. Poskušali bomo
               tudi opraviti točko 64 - sklep o nezdružljivosti opravljanja javne funkcije. Torej,
               kot sem napovedal, po dnevnem redu bomo šli.</p>
               <p>Smo v <title>tretji obravnavi zakona o proizvodnji azbestnih izdelkov.</title>
               Izglasovali smo zakon po členih in naslov zakona. Odpiram razpravo o zakonskem
               predlogu v celoti. Kdo želi besedo? Gospod Henigman.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>Spoštovani!</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Spoštovani poslanci! Prosim za mir v dvorani. Izvolite.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>V drugi amandmaji so bili sprejeti nekateri, v drugi obravnavi so bili sprejeti
               nekateri amandmaji, ki odstopajo od želje predlagateljev oziroma tistega osnovnega
               predloga, in sicer da bi se možnost za ugodnejše upokojevanje vseh tistih, ki so
               delali v azbestni proizvodnji neposredno, podaljšala vsaj do leta 2003. Zato je
               poslanska skupina SKD - v tretji obravnavi pač mora vsaj ena izmed poslanskih skupin
               vložiti amandmaje - vložila ponovno amandmaje k 2. členu in sicer, da se rok iz leta
               31.12.2000 podaljša na leto 2003. S tem bi za nekoliko olajšali možnost upokojevanja
               najstarejšim kategorijam delavcev, tistim seveda, ki so delali v proizvodnji azbesta.
               In to ima učinek tudi za morebitna nova zaposlovanja mlajših kategorij, se pravi
               mlajših strokovnjakov v podjetjih, ki so se tako in tako že prestrukturirala, in ki
               ne smejo več delati z azbestom. Kar pomeni, da bi bil dvojni učinek.</p>
               <p>Najprej bi starejše zaposlene upokojili, na drugi strani pa bi odprli možnost
               določenemu številu mlajših brezposelnih ljudi. Po cenah iz podjetij, vsako leto
               podaljšanja prinese do 50 dodatnih ljudi, ki bi se upokojili. Se pravi, do leta 2003
               za tri leta, to pomeni približno 150 do 200 ljudi.</p>
               <p>Zato bi vas prosil, da bi podprli to podaljšanje na leto 2003, hkrati pa podprli
               tudi amandma k istemu členu k tretjemu odstavku, da se pa finančne možnosti iz
               proračuna podaljšajo do vključno leta 2004. Se pravi, da bi lahko vlada v vsakoletnem
               proračunu tudi ta datumski rok pokrila, tako kot je bilo predvideno že v osnovnem
               zakonu sicer nekoliko manj. Zato predlagam, da podprete amandma k prvemu in drugemu
               odstavku 2. člena in pa amandma k tretjemu odstavku, ki podaljšuje možnost
               financiranja do leta 2004. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo razpravljati? Gospod Hvalica.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa, gospod podpredsednik, spoštovani kolegi. Vem, da za nekatere je ta
               zakonski predlog nekaj, kar se sprejema tako kot vse ostale. Jaz sem v tem primeru
               bolj osebno pogojen, izhajam iz okolja in to sem že velikokrat povedal, ki je najbolj
               penalizirano zaradi minule proizvodnje z azbestom. Zdaj pred kratkim je društvo
               obolelih za azbestozo v Anhovem imelo svoj občni zbor. Žal sem imel tu obveznosti in
               nisem mogel dol, ampak naslednji dan ste lahko prebrali v časopisih velik naslov,
               vlada nam bo dala za truge. Truga je po primorsko krsta. Jaz moram še enkrat povedat,
               da tam ljudje umirajo tedensko. V drugi obravnavi sprejema tega zakona<gap n="..."/></p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospodje poslanci, lepo prosim za mir v dvorani.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Nekatere sicer zanimajo bolj druge stvari, ki imajo večji finančni efekt, na primer
               Petroviča.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospodje poslanci, prosim za mir v dvorani.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ne sliši. Zdaj pa zgleda, da je slišal. Očitno pač nekaterim socialna komponenta ni
               tako prisotna. Sicer pa to dokazujejo že z lastno politično opcijo.</p>
               <p>V drugi obravnavi je bil sprejet na moje veliko zadovoljstvo moj amandma, ki sem ga
               vložil, potem ko me je za to prosil župan občine Kanal ob Soči, kamor spada Anhovo.
               Tu vidim sedaj amandma vlade k 1. členu, ki pravi: <q>"V 1. členu se črta drugi
               odstavek."</q> Skratka, vlada hoče moj amandma, ki je bil sprejet v drugi obravnavi,
               izničiti. Ne vem, res, kako je vlada to izglasovala, me pa zanima ali pa je to
               naredil v imenu vlade nek uradnik. To bi bilo zelo zanimivo izvedeti. Ne vem, kako je
               o tem glasoval na primer minister Marušič, ki izhaja iz tega okolja, in bi zelo rad
               vedel. Zanima me, kako je o tem glasoval minister Rop. Tu naj pride in pove.</p>
               <p>Jaz vem, da je tu prisotno - oprostite izrazu! - dušebrižništvo za državne finance.
               Ampak zakaj ni prisotno takrat, ko se ugotovi, da je nova KBM dala posojila trem - ne
               vem, kako bi jih imenoval, ne morem reči podjetnikom, lahko bi uporabil kakšen težji
               izraz - v višini 2,7 milijarde dolarjev; vrnili so sicer 500 milijonov, ostalo je pa
               2,2 milijarde, kar je trikrat toliko, kolikor bi bila posledica tega amandmaja. Jaz
               bi prosil predstavnike vlade, da mi povedo, kako so glasovali. In zahtevam, da pride
               sem vsaj kdo na rangu ministra. Naj pride sem minister za delo, Tone Rop, pa naj
               pove, tu naj pove, kako je o tem glasoval. Očitno se je ta država odločila, da bo
               <q>"šparala"</q> - oprostite domačemu izrazu! - pri takšnih kričečih zadevah, pri takšnih
               socialnih komponentah, kot je odprava posledic proizvodnje z azbestom. Kje je tu
               minister za okolje in prostor? Tudi zanj bi bilo zanimivo oziroma zame bi bilo
               zanimivo, da bi jaz vedel, kako je on glasoval o tem, kako se on obnaša do tega
               okolja, saj je vendar minister za okolje in prostor! In okolje in prostor niso samo
               mrtvi predmeti; okolje in prostor so tudi ljudje, ljudje, ki so bili tudi zaradi
               oblasti, ki jih ni osveščala o tem, tudi takrat, ko je že vedela, prisiljeni delati v
               nezdravem okolju.</p>
               <p>Torej, jaz se zgražam nad tem - v imenu prebivalcev Anhovega, Deskel, Kanala - se
               zgražam nad tem, kar predlaga vlada kot svoj amandma k 1. členu. Zahtevam odgovor
               ministrstva za delo in ministrstva za okolje in prostor, in vztrajam na tem, da
               prideta sem in da povesta, kaj s tem mislita. Sicer bom jaz prisiljen prihajati sem
               za to govornico danes ves dan. Hočem opozoriti ljudi, ki nestrpno čakajo, kaj bo
               danes o tem rekel državni zbor, hočem opozoriti na to, da se jim pripravlja nova
               krivica.</p>
               <p>Moj nastop zaključujem pravzaprav s <title>proceduralnim predlogom,</title> da prideta v
               državni zbor minister Gantar in minister Rop. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. V skladu s poslovnikom državnega zbora nas je vlada obvestila, da bodo
               zastopali vlado pri tej točki dnevnega reda Metod Dragonja, minister za gospodarske
               dejavnosti, dr. Boris Šuštar, ki je prisoten, državni sekretar in Jožka Hegler,
               državna podsekretarka v ministrstvu za gospodarske dejavnosti, ki je tudi tu
               prisotna; to je državni sekretar in podsekretarka sta prisotna. Gospod Hvalica,
               proceduralno.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Gospod podpredsednik, tu sem videl oba, saj sem ju gledal v oči, ko sem govoril,
               ampak oprostite, ob vsem spoštovanju njihovega nivoja želim, da tu prideta ministra.
               Tu je članek, ki je izšel v Primorskih novicah 10. aprila 1998. Azbestozni bolniki se
               čutijo opeharjene zaradi počasne birokracije. To ste vi, namreč birokracija, vi.
               Plačali nam bodo za trugo. Truga pomeni po primorsko krsta. Ali vas ni sram?
               Zahtevam, da prideta oba ministra sem, potem bom tu prebral ta članek, sicer sem pa
               pripravljen na svojevrstno obstrukcijo. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. V skladu s poslovnikom je vlada poslala predstavnika, ki je navzoč. Upam, da
               bo tudi odgovoril na vaše vprašanje. Dr. Šuštar, državni sekretar.</p>
            </sp>
            <sp who="SDZ2:ŠuštarBoris">

               <speaker>DR. BORIS ŠUŠTAR:</speaker>

               <p>Spoštovani predsedujoči, spoštovani poslanci in poslanke! Glede na to, da moram
               odgovoriti na vprašanje poslanca, je dejstvo, da je vlada v skladu s poslovnikom o
               delu vlade sprejela dva amandmaja, in takšno je tudi stališče vlade, ki ga imate pred
               seboj. Za sodelovanje na seji državnega zbora in razpravo o spremembah zakona je
               določila - pooblastila tako ministra, gospo državno podsekretarko in mene.</p>
               <p>Dejstvo je, da stvari, če jih vsebinsko pogledamo, kot jih predlagate, najprej tako,
               kot jih predlaga gospod Henigman, je potrebno povedati, da je kakršno koli
               podaljševanje roka na leto 2003 in podobne stvari nekoliko tudi zavajanje v tem
               smislu, da je nepravilna trditev, da bi s tem, ko bi omogočili predčasno upokojevanje
               delavcev, ki so delali v tem procesu, kjer je prisoten azbest, da bo to odpiralo
               možnost tudi drugim, mlajšim inženirjem in prezaposlitev, to je v nasprotju z 8.
               členom zakona, ki govori, da gre za ukinjanje delovnih mest. To se pravi tistega
               delovnega mesta ni več.</p>
               <p>Po drugi strani je širitev na druge upravičence tako in tako določena s tem, da se
               bodo neposredni učinki uporabe azbesta pokazali v nadaljnjem delu komisije, ki naj
               ugotovi neposredno obolelost, in temu tudi ustrezno nameni odškodnino. Za to so
               predvidena sredstva, za to je predvidena komisija, postopki, ki bo z vso vestnostjo
               obravnavala oškodovanja oziroma poškodbe in bolezen, in tudi dolžnost, ki izhaja iz
               tega zakona, popravila krivico, ki se je zgodila do teh ljudi.</p>
               <p>Vlada se vsekakor zaveda, da je uporaba azbesta in azbestno-cementnih izdelkov bila
               škodljiva in da je potrebno to situacijo sanirati. Za to so sredstva, ki še iz tega
               naslova odškodnin niso bila izkoriščena. Potekajo pa postopki. Namen te spremembe je
               tudi, da bi pospešili postopke priznavanja odškodnin. Zakaj do sedaj niso potekali
               hitreje, bi morda kdaj drugič. Lahko pa sedaj. Gre tudi za probleme pri oblikovanju
               same komisije zahtevkov. Preveriti je potrebno dokumentacijo, sproženi so bili
               določeni postopki tudi prek sodišča in to so stvari, ki vzamejo svoj čas. Vendar
               menimo, da se bodo tudi s to spremembo zakona zadeve pospešile in da je lahko to tudi
               obveza vlade, da rešuje postopke hitreje, tudi v smislu pozitivnega elementa v tistem
               okolju, da vidi lokalno okolje, ki je neposredno ali posredno prizadeto, da vladi ni
               vseeno in da misli na korekten način odpravljati probleme, ki so nastali v tej
               proizvodnji.</p>
               <p>Kar se pa tiče samega upokojevanja je vlada, kot ste videli, v skladu z zakonom
               oblikovala komisijo. Komisija se je sestala. Bile so odločbe. Jaz sem, ko se je
               začelo prvo branje, v uvodnem nagovoru povedal, tudi kakšen je bil do sedaj potek,
               rezultati, koliko je bilo odobrenih stvari. Stvari potekajo. Dejstvo je, da smo tu
               omejeni z določenimi proračunskimi sredstvi. Vendar ocena je, da bodo lahko tisti, ki
               so do tega upravičeni, lahko izkoristijo to možnost, tudi to možnost izkoristili.
               Dejstvo pa je, da je kakršnakoli širitev na daljše časovno obdobje lahko
               problematična tako z vidika finančnih sredstev, tako tudi z vidika, kot sem že
               zadnjič povedal, iz samega poslovanja v konkretnem primeru podjetja Salonit. Sem
               zahteval od nekaterih predlagateljev, da kontaktirajo to podjetje, da pridobijo
               informacije, kaj to pomeni. Ali so tisti, ki so po tem zakonu in glede na te
               amandmaje oziroma glede na spremembe, in vsi tisti, ki so upravičeni, pridejo do
               ustrezne odškodnine oziroma ustrezne predčasne upokojitve. Mnenje je, da je zakon in
               spremembe zakona zadovoljivo rešujejo problem teh ljudi, da pa je kakršno koli
               podaljševanje lahko problematično, še posebno, če ga prodajamo pod trditvami, da bo
               to omogočilo zaposlitve drugih mlajših kadrov, inženirjev in tako naprej. Ker o tem
               govori 8. člen in prosim, da se tudi ta 8. člen pogleda. Govori, da se je možno
               upokojiti, če si višek oziroma če ni mogoče najti ustrezne zaposlitve drugje v
               okolici, v podjetju in podobno.</p>
               <p>Tako da kar se tiče sodelovanja na ministrski ravni, prosim da se pogleda
               proceduralno, kako je to mogoče. Jaz se o tem ne morem odločati, to je vaša lahko
               zahteva, ki jo tudi legitimno ugotavljate. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod državni sekretar. Ivo Hvalica je prijavil repliko.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Gospod državni sekretar, Boris Šuštar, če se ne motim. Vi ste z resorja
               gospodarske dejavnosti. Proizvodnja je ukinjena. Posledice, kar se tiče gospodarske
               dejavnosti, so eno. Jaz govorim o zdravstvenih posledicah, o posledicah na okolju in
               prostoru. Kje so tu predstavniki teh dveh ministrstev? Ali je kakšen tu? Prosim, da
               preverite podpredsednik.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Ni.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ni. Ali jih to ne briga? Dobro.</p>
               <p>Glejte, kaj pravi gospod državni sekretar. Lokalno okolje, ki je posredno ali
               neposredno prizadeto. Če mi vi to razložite, kaj to pomeni, jaz tega nisem razumel.
               Veste, tovarniška meja, pa tudi plot okoli hiše ne preprečujeta ne smradu, ne dimu,
               ne prahu prehoda. Jaz mislim, da vam je to jasno. Ali mislite, da smo tisti naš
               amandma, ki ga je posredoval župan občine Kanal, kar tako izmislili? Tisti, ki ima
               hišo pod tovarniškem zidu je bil ravno tako podvržen azbestu. Kako tega ne razumete?
               V tem je bil smisel mojega amandmaja. Pravzaprav ste se pa tudi izognili odgovoru,
               zakaj ste to sprejeli. Moj amandma je bil sprejet tu v tem državnem zboru 3. aprila,
               v drugi obravnavi. In ko sem že jaz mislil, da bo ta zadeva manjkala še pet minut in
               bo šla skozi, se je oglasil, saj veste kdo. Tisti, katerega najbolj skrbi denar.
               Ampak tisti denar, ki ga je treba dati bolniku, delavcu, ne denar, ki so ga trije
               lopovi v Mariboru pobrali banki v sanaciji. Tisti denar njega ne skrbi. Tu je tista
               razlika.</p>
               <p>In če ta država niti s trepalnicami ne trepne, ko ji poberejo 2 milijarde 200
               milijonov, zakaj bi morala zdaj tu, ko gre za dimenzijo, ki je po mojih izračunih
               manjša od milijarde tolarjev. Ne vem, ali imate različna merila? Ali vam res pomeni
               milijarda tolarjev na segmentu gospodarskega kriminala nič, če je pa to treba dati za
               zdravstvo delavcev oziroma prebivalcev, vam pa to pomeni nekaj nepojmljivega? Jaz
               tega enostavno ne razumem. Jaz ne vem, ali smo drugače vzgojeni ali imamo neke
               drugačne notranje vzgibe, mehanizme, ali smo tako različni, da se ne moremo o tako
               elementarni stvari, kot je zdravstveno varstvo prebivalcev, ljudi, ki so bili
               ogroženi zaradi te proizvodnje, pogovarjati? Vi niste, namreč, povedali tega, kako se
               je zgodilo, jaz se pa dobro spomnim, kako je bilo. Jaz sem bil prepričan, da bo
               zadeva šla skozi in sem bil zelo vesel, ker bi svojim ljudem lahko povedal nekaj
               veselega. Tako pa, kdo si pa upa iti, tudi če bi mi eventualno čas dopuščal, pred
               azbestozne bolnike, pa povedati nekaj takega?!</p>
               <p>Glejte, kaj piše tu: <q>"Azbestozni bolniki, ki so tudi upravičenci do odškodnin zaradi
               poklicne bolezni po novem azbestnem zakonu, se čutijo opeharjene in izigrane zaradi
               neučinkovitosti pristojnih državnih organov v zvezi z uveljavljanjem te zakonske
               pravice."</q> Državni organi - to ste vi, gospod Šuštar. <q>"Iz državne blagajne, zaradi
               zapletov pri sestavljanju in dogovarjanju o nagrajevanju treh komisij, niso izplačali
               niti tolarja odškodnine za poklicna obolenja. Na odločitve birokratov čaka 186
               upravičencev iz Anhovega in okolice."</q> Prosim, da mi odgovorite na trditev v tem
               članku oziroma da poveste, zakaj niste tega demantirali v tisku. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo od poslancev razpravljati? Gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa za besedo. No, ja, danes ne bo šlo o milijardnih vsotah mark ali dolarjev,
               kot je šlo včeraj, pa je šla zadeva skozi. Seveda bom amandma gospoda Iva podprl.
               Namreč, govori o zagotovitvi zdravstvene in socialne varnosti prebivalcev. Mogoče bi
               bilo dobro, če bi zdravstveni in socialni varnosti prebivalcev tu v tem državnem
               zboru posvetili eno posebno sejo, eno izredno sejo, in bi spregovorili o teh zadevah.
               No, ja, upam, da nekoliko drugače, kot smo spregovorili oziroma tisti, ki bi morali o
               tem slišati, o gospodarstvu. Zdravstvena in socialna varnost delavcev in prebivalcev
               - da ne ponavljam tega, kar je govoril Ivo - je povezana tudi z marsikaterim, tako
               rekoč, dogovorom ali odločitvijo skupaj z Vlado Republike Slovenije, pa vendar celo
               na ministrstvu te zadeve ne držijo. Zato mislim, da je amandma nujno potrebno
               podpreti, ker je le-to vsaj minimalna garancija, da bo temu tako.</p>
               <p>Nekajkrat sem za to govornico povedal tudi o delavkah iz Delte Ptuj. No, ja,
               nekateri si boste oddahnili. Včeraj so v Tedniku napovedali, da bo šla ta firma v
               stečaj. Veste, prejšnji mesec niso več imeli osebnih dohodkov 36.000, ker to so
               nekoliko previsoki, znižali so jih na 20.000 tolarjev, pa čeprav so zapisali na
               ministrstvu za delo in družino, da bo družba izdala individualne zadolžnice za
               neizplačane zneske, katera so bila podpisana na ministrstvu za delo, družino, katere
               je podpisal sam direktor Laboda iz Novega mesta, Andrej Kirn itd. Tudi teh 360 delavk
               bo jutri na cesti in tudi tu bo. Kaj je pa za pričakovati? Kaj? To, kar v Sloveniji
               prednjačimo v Evropi, to, pri čemer smo daleč, daleč na prednostnih listah, to so pa
               samomori, uboji itd. Kaj pa še lahko takšen človek pričakuje od te države? Amandma
               bom seveda podprl. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Hvalica, replika, prosim. Mir, prosim, v dvorani!</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Samo za dopolnitev mojega poslanskega kolega. On govori, da bo podprl moj
               amandma. Moj amandma je bil sprejet 3. aprila. Sedaj ga vlada hoče anulirati.</p>
               <p>Ampak še nekaj. Zdaj smo pravkar dobili na mizo amandma Liberalne demokracije. Torej
               znižuje podaljšanje, ki ga je predlagal gospod Benjamin Henigman iz leta 2003 na
               2001. Ne vem, ne vem, kaj naj človek ob tem reče. Jaz razumem, da Liberalna
               demokracija ni socialna demokracija. Jaz to razumem. Ampak ne razumem pa tega, da
               nima tistega minimalnega občutka za socialne zadeve. Tega pa ne razumem. To je
               sramota. To dokazuje pravzaprav vaš obraz, takšni ste in navsezadnje vas ne bo nihče
               spremenil. Prosim, če umirite tam, podpredsednik.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospodje poslanci iz poslanske skupine SDS, vaš poslanec govori. Prosim,
               prisluhnite.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ne, ne, gospod Bajc je šel. On je programirani provokator.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Hvalica, bom umiril. Gospod Hvalica, izvolite nadaljevati. Prosim, mir v
               dvorani! Gospod Bajc, prosim!</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Dajte ga posesti, potem bom pa nadaljeval.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Izvolite.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Poglejte, kot sem rekel, jaz ne pričakujem, da se Liberalna demokracija preimenuje v
               socialno demokracijo, ampak ta minimalni socialni, bi rekel občutek, čut bi pa le
               morali imeti. In ponavljam, gre za zakon, ki govori o posledicah škodljive
               proizvodnje. Torej tu bi moral biti minister za zdravstvo. Tu bi moral biti minister
               za okolje in prostor in tu bi moral biti minister za delo. Kje so ti ministri? Kaj se
               bomo pogovarjali z gluhimi to? Oprostite, državni sekretar, ob vsem spoštovanju, vi
               spadate v tisti del, ki govori o prenehanju proizvodnje, da se razumeva. Jaz razumem,
               pač, da vi z vašega aspekta zagovarjate samo ta segment, ampak kje so ostali to. Tu
               so zdravstvene posledice. Koliko imam še? 2 minuti. Bolj malo je, ampak bom poskušal
               nekaj prebrati. Kaj pravi eden izmed udeležencev tega sestanka, ki sva ga imela z
               azbestoznimi bolniki? <q>"Z našimi telesi se igrajo in čakajo, da bomo umrli."</q>
               Spoštovani kolegi. Ali vas niti to ne zgane? In dejansko je tako. Vlada čaka, da bodo
               ljudje pomrli. Potem ne bo treba pač izplačevati odškodnin. To je sramota za državo,
               ki je sicer postkomunistična in je država v tranziciji, ki pa je obkrožena z
               državami, kjer imajo in ki imajo to socialno komponento bolj vtkano, bolj
               artikulirano v lastnem življenju. Jaz tega ne razumem. Ta država je res finančno
               skoraj na psu. Ampak, toliko denarja, da bi tem ljudem plačali ustrezne odškodnine ne
               glede na tovarniški zid, ker moja poanta, če lahko sploh govorim o poanti, je ta, da
               tovarniški zid ali ograja ne prepreči in ni prepričevala azbestnemu prahu, da se ni
               selil s tovarniškega dvorišča na domače dvorišče.</p>
               <p>Torej pozivam še enkrat predstavnike vlade, da mi odgovorijo. Sedaj mi je zmanjkal
               čas. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? Dr. Boris Šuštar, državni sekretar.</p>
            </sp>
            <sp who="SDZ2:ŠuštarBoris">

               <speaker>DR. BORIS ŠUŠTAR:</speaker>

               <p>Hvala lepa. Že pri prvem branju sem nekako podal stanje na tem področju odškodnin in
               povedal sem, če ponovim, da je komisija za postopke sporazumevanja za priznanje
               odškodnin, da je začela delovat, čeprav ni bilo nekih konkretnih postopkov. Po naših
               ocenah je ne 150, ampak čez 200 zahtevkov. Pač nekateri potekajo pred rednimi
               sodišči. Le zaradi pospešitve teh postopkov je bil 18.3. sestanek ministrov Dragonje,
               Marušiča in Jenka. Vse v interesu pospešitve postopkov, sanacije v smislu odškodnin
               za tiste, ki so zboleli za to boleznijo.</p>
               <p>Maja 1997 je minister za zdravstvo izdal sklep o imenovanju in nalogah medresorske
               podkomisije za azbest. Ta podkomisija naj bi pripravila posebne nacionalne smernice,
               oceno stanja na področju azbesta, opredelila cilje, pripravila predlog programa
               oziroma strategije za dosego ciljev itd. Komisija je interdisciplinarna. Posega tako
               v ministrstvo za pravosodje, zdravstvo, za delo, družino, socialne zadeve in tudi
               predstavnik iz podjetja Salonit Anhovo. Dejstvo je, da te odškodnine bodo izplačane.
               Potrebno je pač pogledati, kdo so upravičenci, v kakšni višini. Jaz se strinjam, da
               so do sedaj šle zadeve počasi, ampak zadnje aktivnosti kažejo na to, da se zadeva
               medresorsko koncipira, da se želi pospešiti z izdajanjem sklepov o odškodninah in
               tudi da se sredstva, ki so za to predvidena v zakonu, čimprej dodelijo oškodovancem.</p>
               <p>Da bi pa vlada prejudicirala odločitve komisije, mislim da je za to imenovala
               komisijo, ki bo ugotavljala upravičenost in jaz z optimizmom gledam, da bo bilo teh
               upravičenj sprejetih in tudi potem priznanj odškodnin čimveč.</p>
               <p>To mislim, da je lahko stališče vlade in dejstvo je, da se ti postopki pospešujejo,
               kot tudi samo delo komisije. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala dr. Šuštar. Replika gospod Hvalica.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Gospod državni sekretar. Vi ste tu rekli nekaj lepih besed in mogoče bi
               vam kdo tudi verjel, če ne bi poznal dejstev. Kakšno pospeševanje, jaz ne vem, kaj je
               za vas pospeševanje? Kakšno pospeševanje? Glejte, kaj so prizadeti ugotovili. Kot je
               na zboru društva povedal član Sanolitne uprave Zvonimir Kristančič, naj bi komisije
               sedaj, ko so se po mukotrpnih zapletih le oblikovale, začele obravnavati prve
               odškodninske zahtevke. Toda pogodba za delo komisij, še ni podpisana. Ali je to
               pospešek?</p>
               <p>Pospeški so namreč naprej in so tudi nazaj. Slej ko prej velja ta ugotovitev enega
               izmed udeležencev tega sestanka obolelih za azbestozo. Čakate, da umrejo in to je
               tragično. To je tragično!</p>
               <p>Sedaj pa nekaj. Ne razumem nečesa. Ne razumem tega, da prvopodpisani pod predlog
               tega zakona dr. Možgan, zdravnik se ni oglasil k besedi. Ne vem, ali je pogojen ali
               se je ustrašil ali so mu prepovedali ali pa lahko<gap n="..."/></p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Hvalica, lepo prosim.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ne, ne me prekinjati. Ne me prekinjati!</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Vi ste se javili za repliko na državnega sekretarja.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ja.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Lepo prosim.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>In replika je v tem kontekstu.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Ne izzivajte mi prosim poslancev gospod Hvalica, lepo prosim.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ni izzivanje to!</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Prosim.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Vi ste - v prejšnjem sistemu smo se vedno pogovarjali o neki instituciji. Sedaj izza
               vsake stvari stojijo imena in priimki. Lepo vas prosim.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Se strinjam.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Kje smo? Ali smo v parlamentu ali smo na sestanku LDS kjer ne smete govoriti.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>To sedaj nima veze, gospod Hvalica, LDS, pa ne sestanek LDS.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Potem me ne prekinjati in vam ne bom tega omenjal.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Samo sem vas opozoril, da<gap n="..."/></p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Protestiram proti temu načinu. Protestiram!</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Možgan ne sliši.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Protestiram proti načinu, s katerim me prekinjate. In zanimivo je, da me prekinete
               vedno sredi misli. Ampak mene.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Izvolite nadaljevati z repliko.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ne, ne bom iz protesta bom zapustil govornico in se bom vrnil. In vas opozarjam, da
               me ne prekinjate sredi stavka. Počakajte vsaj, toliko jasno govorim, da zaključim en
               stavek ali odstavek ali eno misel in potem mi izvolite prekiniti, če je to vaša
               tehnologija. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala tudi vam. Gospod Možgan, prosim. Vseeno smo prišli do tistega, kar je rekel
               gospod Hvalica. Pa brez kakšnih sporov.</p>
            </sp>
            <sp who="SDZ2:MožganJože">

               <speaker>JOŽE MOŽGAN:</speaker>

               <p>Gospod Hvalica, jaz se vam opravičujem, ker nisem bil prisoten ta teden. Ravnokar
               smo prišli iz Strasbourga in res nisem mogel biti objektivno tukaj, tako da mislim,
               da vaše razburjenje je nepotrebno in je škoda vaših živcev. Da bi pa kot zdravnik bil
               proti ugodnostim, ki naj bi jih uživali bolniki, to verjetno veste, da ni res. Kar se
               pa tiče možnosti zbolevanja, je pa seveda stvar drugje. Ta stvar je vezana s
               financami in je to presoja parlamenta, ali bo tako verzijo sprejel, ali je ne bo
               sprejel. Vsekakor pa sem bil jaz osebno vedno za človeka in mislim, da je tukaj
               razlog drugje, izven človeka, ki pa ni v moji moči. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika. Prosim. Gospa Zbačnikova, samo trenutek. Prednost ima replika.</p>
            </sp>
            <sp who="SDZ2:HvalicaIvo">

               <speaker>IVA HVALICA:</speaker>

               <p>Hvala lepa. Dr. Možgan, tudi jaz sem bil odsoten. Včeraj sem prišel iz Prage in
               direktno z letališča prišel v ta parlament. Torej, to ni opravičilo.</p>
               <p>Ampak, da to ne zavisi od človeka. Ja, od koga pa? To je bilo že sprejeto, dr.
               Možgan. To je bil moj amandma, ki je bil že sprejet, ki ga sedaj vaša vlada izničuje
               z amandmajem k 1. členu. In samo mi s pritiskom na gumb bomo odločili. Ne, ni v moči
               človeka. Lepo vas prosim! Eno je leporečje, drugo je pa glasovanje. Glasovanje pa
               jasno pokaže, kdo je za in kdo je proti. In jaz pozivam vse poslance, da amandma
               vlade, ki izničuje že sprejeti moj amandma v drugi obravnavi, ne podprejo, da ga
               zavrnejo in tako pokažete en minimalni socialni čut. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa dr. Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav vsem skupaj. Oglašam se tukaj kot zdravnik. Rada bi kolegom poslancem
               malo osvežila informacijo o raziskavah bioloških učinkov v azbestno-cementni
               industriji Salonit Anhovo v letih 1975-1982; članek ki je bil objavljen v
               zdravstvenem vestniku leta 1997. Samo na kratko povzetke vseh treh raziskav:</p>
               <p>Rezultati vseh treh epidomoloških raziskav. Podatki iz centralnega registra raka in
               instituta za pljučne bolezni in tuberkulozo Golnik so naslednji. Da je kontaminacija
               z azbestom v cementarni Anhovo splošna in med posameznimi obrati le kvantitativna
               razlika.</p>
               <p>Drugič, da obstaja kontaminacija z azbestnim prahom tudi v soseski azbestno-cementne
               industrije.</p>
               <p>Tretjič, da obstajajo v uporabi diagnostični kriteriji epidemiološke raziskave med
               delavstvom azbestno-cementarne industrije Salonit v Anhovem, bolezenske spremembe na
               pljučih v smislu azbestoze.</p>
               <p>Četrtič, da obstajajo v visokem številu bolezenske spremembe v smislu plevralne
               prizadetosti, zlasti med izpostavljenimi delavci kot tudi med prebivalci v soseski.</p>
               <p>Petič, da je zvišanje pojavljanja pljučnega raka v novogoriški regiji.</p>
               <p>Še bi lahko naštela nekaj rezultatov, vendar naj zaključim s tem, da je ustrezno
               spremljanje izpostavljenih delavcev odvisno predvsem od strokovno-zdravstvenih služb,
               ki se zavedajo resnosti obstoječe problematike, in upoštevajo dana priporočila.
               Vsekakor pa je prepoved nadaljnje uporabe azbesta pripeljala do edine dokončne
               rešitve, da se ta problem reši. Mislim, da te raziskave tudi kažejo, kako upravičeni
               smo, da naredimo tudi nekaj za ljudi, ki ta davek že plačujejo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, dr. Zbačnikova. Želi še kdo razpravljati? Dr. Možgan, prosim.</p>
            </sp>
            <sp who="SDZ2:MožganJože">

               <speaker>JOŽE MOŽGAN:</speaker>

               <p>Jaz bi spoštovani državni zbor obvestil, da je skupščina Sveta Evrope v sredo zvečer
               obravnavala nevarnost azbesta v svetovnih okvirih. Moram vam povedati, da smo mi
               tukaj pri zakonodaji precej pred ostalimi deželami, in moram tudi razložiti, da sta
               največji državi na svetu, ki imata največje zaloge azbesta - ker sta pač dve vrsti -
               to se pravi Rusija in Kanada, zagovarjali še vedno - Kanada na tiho, za hrbtom
               Rusije, Rusija pa seveda jasno in glasno, da bi se proizvodnja azbesta odvijala še
               naprej, in sicer ravno z gospodarskih vidikov. Zdravstveni vidik, to se pravi
               medicinski vidik in socialni vidik tam sploh ni pomemben in ta industrija se sedaj
               seli v tretji svet. Seveda so znanstvene razlage včasih zelo čudne in ne glede na
               medicinsko nesporno dokazano škodljivo delovanje azbestnih kristalov je Rusija
               zahtevala, da se upošteva predvsem gospodarski in politični vidik zadeve, tako da je
               poročevalec, gospod Cox iz Anglije, celo hotel že popuščati tem zahtevam močne
               države.</p>
               <p>Tako, da boste vedeli, gospod Hvalica, da nisem ravno čisto zelen priplaval po tem,
               da sem čisto svež, kar se tudi svetovnih okvirov proizvodnje azbesta tiče, in da je
               ta problem tudi v svetu v resnici zelo hud in ga dežele zlorabljajo na škodo zdravja
               prebivalstva, ki živi v revnejših predelih sveta.</p>
               <p>Jaz sem to hotel povedati samo kot informacijo, da se bomo tudi lažje iz tega
               svetovnega konteksta odločali o naši zadevi.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Možgan. Replika, gospod Hvalica, potem pa gospod Henigman.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Jaz se zahvaljujem za intervencijo doktor Možgana. Ni pa povedal, če bo
               sedaj podprl ta vladni amandma, ki izničuje moj že sprejet amandma. To je glavno
               zdaj. Pustimo vse razprave, pustimo ves balast ob strani. Zdaj je samo to vprašanje:
               ali bomo dopustili, da nam vlada izniči oziroma vi, ne mi, z vašim glasovanjem, da
               vlada izniči že sprejet amandma k 1. členu, ki je bil sprejet 3. aprila 1998. To je
               sedaj problem - samo pritisk na gumb brez filozofije in brez vsakega <q>"flanca"</q>. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Henigman.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>Spoštovani, mislim, da je razprava pokazala probleme, ki nastajajo pri uporabi
               azbesta v podjetjih pa tudi verjetno izven podjetij. Zdaj ta drugi odstavek prvega
               člena je prišel res z amandmajem v zakon. Jaz proti temu drugemu odstavku nimam čisto
               nič. Vendar že na odboru za gospodarstvo, ko smo o tem razpravljali, smo ugotavljali,
               da bo težko izvajati ta odstavek glede na to, da bi morali v drugih členih še
               definirati, kaj to pomeni oziroma doseči določeno proceduro po posameznih členih
               oziroma dodelati zakon. Ker pa je zakon vložen po skrajšanem postopku, si tega nismo
               mogli dovoliti, ker so pač odprti samo nekateri členi. Če zdaj gledamo dikcijo, da se
               zagotovi zdravstvena in socialna varnost prebivalcev, potem seveda to ne pomeni
               upokojevanje, ker prebivalci pač niso v delovnem razmerju. Ampak gre za nekaj
               drugega. Gre za tisto, kar zakon govori v 12. členu za delavce. Kdor oboli, ima
               možnost, da dobi od države odškodnino. Jaz mislim, da je tu pravilno razmišljanje in
               da bi morali razmišljati v bodočnosti, kako bomo rešili problem vseh tistih, ne glede
               na to, ali so delali v tovarni ali ne, pa so zboleli z azbestom, da bi jih nekako
               vključili v ta socialni del.</p>
               <p>Razprava je pokazala tudi to, da komisije iz 12. člena, komisija, ki ocenjuje tiste,
               ki so oboleli, se pravi ne tista komisija, ki upokojuje, ampak ki ugotavlja obolelost
               in odškodnino za to, je začela delati zelo pozno, če je sploh začela delati. In vsi
               ti članki, ki so izhajali iz Salonita pa tudi iz drugih podjetij, so se nanašali
               predvsem na to in ta komisija je dejansko pod jurisdikcijo oziroma ministrstev za
               zdravstvo in delo. Ti ljudje bi morali bolj aktivno pristopiti k izvajanju tega
               zakona. In tudi to je bil razlog, da smo predlagatelji začeli razmišljati o tem, da
               bi bilo treba zakon deloma spremeniti.</p>
               <p>Zdaj bom pa samo še to povedal - leto 2003. Zakaj smo se odločili v drugi in tretji
               obravnavi za leto 2003? Zato, ker smo dobili podatke, da velika večina ljudi, ki so
               začeli delati s 15. letom starosti v teh proizvodnjah, je bila premlada, po starosti
               premlada, da bi lahko prišla v sam zakon. Če bi pa to mejo premaknili za 4 leta,
               potem pa bi nekatere ljudi, ki so začeli delati s 15. letom, pa imajo 28 let oziroma
               več delovne dobe, bi v ta zakon sovpadli. In ne morem se strinjati s tem, kar je
               doktor Šuštar rekel, da ta zakon in ta upokojevanja ne pomagajo mlajšim do
               zaposlitve. Seveda pomagajo, saj recimo primer Salonita, Salonit je ukinil oziroma
               ukinja azbestno proizvodnjo, tehnološko se bo prestrukturiral, in hkrati, ker je
               seveda ukinil delovna mesta v azbestu, ni nikjer rečeno, da ne bodo v naslednjih
               nekaj letih zaposlovali novih delavcev oziroma novih strokovnjakov. Če bi zakon to
               preprečeval, bi bil škodljiv. Sigurno vsi želimo, da bo Salonit zaposloval mlajše
               ljudi, strokovnjake in da se bo širil. In v tem kontekstu sem jaz obrazlagal svoj
               amandma na podaljšanje do leta 2003, ker podjetje je živa stvar, ljudje prihajajo in
               odhajajo in mislim, da s tem, ko jim pomagamo finančno s spremembo tehnologije,
               hkrati pa jim pomagamo tudi s tem, da starejši delavci, ki so, bom rekel, trpeli v
               proizvodnji azbesta, odpirajo možnost mlajšim kategorijam. Mogoče čez eno leto ali
               dve, tri ali pa pet. Ta stvar je sigurno odprta in zdrži to, kar sem prej razlagal.</p>
               <p>K 1. členu težko rečem, kako bi glasoval. Jaz mislim, da tudi, če ostane drugi
               odstavek notri, v ničemer ne škoduje, bo pa zavezal vlado, da bo začela razmišljati,
               kaj storiti s tistimi ljudmi, recimo, ki so sosedje podjetij in so oboleli. In jaz
               mislim, da bi morala država omogočiti socialno varnost oziroma neko nadomestilo za
               njihovo obolelost, ker dejansko niso nič sami krivi, država je pa 50 let ali pa 30
               let, ko je ugotovila, za kaj gre, zatiskala ali pa vsaj zadnjih 15 let zatiskala oči.
               Zdaj pa že vsa Evropa to ugotavlja. Bom takoj končal. Dobro. Ne bom več. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Zaključujem razpravo. Imamo amandmaje v pregledu z datumom 23.4. in pa
               dodatno še 24.4. Prehajamo k 1. členu in amandmaju k 1. členu. Predlagatelj vlada.
               Želi kdo o členu govoriti? Gospod Hvalica.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala. Glasoval bom proti temu amandmaju. To je tisti amandma, ki izničuje že
               sprejeti moj amandma z dne 3. aprila 1998. Pozivam vse poslance s socialnim čutom, da
               zavrnejo amandma vlade. Hvala vnaprej.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na odločanje. Ugotavljamo sklepčnost! <stage>(57 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(29 poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k 2. členu. Imamo dva amandmaja poslanske skupine SKD in Liberalne
               demokracije. Se opravičujem. Imamo štiri amandmaje. Trije so v pregledu in pa tale,
               ki ste ga dobili na klop. Želi kdo razpravljati? <stage>(Ne.)</stage> Gospod Anderlič.</p>
            </sp>
            <sp who="SDZ2:AndreličAnton">

               <speaker>ANTON ANDERLIČ:</speaker>

               <p>Slabo je, če vladi ne verjamemo, da ima točne izračune in pregled nad določenim
               problemom. Kot sem se sam pogovarjal tako z ministrstvom in pa predlagateljem zakona,
               gospodom Henigmanom, je mogoče reči, da je med vladnim predlogom, ki je leto 2000, in
               predlogom predlagateljev ta rešitev optimalna oziroma, da gre za nek kompromis. Sam
               menim, da je tako ali tako mogoče tudi v primeru, če bi prišlo do kakršnih koli
               drugačnih problemov med izvajanjem tega zakona, da bo potrebno podobno narediti, kot
               je bilo sedaj, da se je spremenil osnovni zakon, ki je bil sprejet pred slabim letom
               in pol. Tako da v tem smislu vidim prednost v tem amandmaju. Tudi ne v opravičilo,
               ampak v pojasnitev, ker vem, da se bo zdaj vsul plaz, kakšna nehumanost in kaj vse da
               se dogaja. Ampak mi tukaj kljub temu, da smo vladna stranka in da bi na nek način
               podprli vlado kot tisto, ki ji zaupamo tudi s tega vidika, da je strokovno pripravila
               predlog, menimo, da je bolje narediti kompromis in podaljšati ta rok. Seveda je pa
               vse odvisno od glasovanja. Vnaprej se pa ograjujemo do vseh replik in vseh vpitij, ki
               bodo, ker ne mi pripisovati kakršnega koli namena, ki s tem amandmajem ni, ampak je
               predvsem ta namen, da poskušamo tako slediti zakonu kot tudi prepustiti vladi
               strokovno reševanje zadev. Kajti tudi to, da danes spreminjamo ta zakon, je dokaz, da
               če bi ga pred 2 letoma recimo skupaj z vlado bolj temeljito pripravili, najbrž ne bi
               bilo popravka v že tako kratkem času. Ker pa je bila volja predvsem poslancev iz
               tistih območij, ki te probleme najbolj poznajo, je ta zakon nastal, je bil takrat
               poslanski zakon in je zdaj in zato ga moramo popravljati. Menim, da vseh teh očitkov,
               ki bodo zdaj eventualno, mi ni potrebno kasneje komentirati. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Zaključujem razpravo. Prehajamo na odločanje. Najprej glasujemo o prvem
               amandmaju poslanske skupine SKD, nakar bomo glasovali o amandmaju poslanske skupine
               LDS. Če bo prvi sprejet, je drugi brezpredmeten. Ugotavljamo prisotnost! <stage>(60
               prisotnih.)</stage></p>
               <p>Kdo je za prvi amandma SKD? <stage>(30 poslancev.)</stage> Kdo je proti? <stage>(26 poslancev.)</stage></p>
               <p>Amandma je sprejet. Drugi je brezpredmeten.</p>
               <p>Odločamo o tretjem amandmaju. Poslanska skupina ga vlaga, amandma na amandma vlade.
               Pod številko dva ga imamo v pregledu. Glasujemo o amandmaju na amandma vlade. Pod
               številko dva je zapisan. Ugotavljamo prisotnost! <stage>(55 prisotnih.)</stage></p>
               <p>Kdo je za amandma pod številko 2? <stage>(30 poslancev.)</stage> Kdo je proti? <stage>(17 poslancev.)</stage></p>
               <p>Amandma na amandma vlade je sprejet. Prosim.</p>
            </sp>
            <sp who="SDZ2:LeničJože">

               <speaker>JOŽE LENIČ:</speaker>

               <p>Gospod predsednik. Prišlo je do nesporazuma. Nisem dobro razumel, o čem glasujemo, in
               sem glasoval v nasprotju s svojo voljo. Prosim, da ponovimo glasovanje. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala.</p>
               <p>Dajem predlog na glasovanje. Ugotavljamo prisotnost! <stage>(58 prisotnih.)</stage></p>
               <p>Kdo je za to, da ponovimo glasovanje? <stage>(57 poslancev.)</stage> Kdo je proti? <stage>(2
               poslanca.)</stage></p>
               <p>Sklep je sprejet. Ponovili bomo glasovanje o drugem amandmaju, amandmaju na amandma.
               Obrazložitev glasu, gospod Henigman.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>Spoštovani. Glasoval bom za ta amandma, ker v bistvu samo popravlja roke. Ker smo v
               2. členu izglasovali pravice do leta 2003, moramo tudi v tem odstavku dopustiti
               možnost vladi, da razporeja sredstva do leta 2004, drugače bo stvar nekonsistentna.
               Se pravi, to je čista redakcija tega, kar smo sprejeli v drugem amandmaju. Zato vas
               prosim, da ga podprete. Tako ali tako je pa že v osnovnem zakonu ta letnica notri.
               Vendar, ker je vlada amandmirala, moramo na amandma vlade reagirati. Prosim vas, da
               podprete, da bo zakon konsistenten.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Prehajamo na odločanje. Ugotavljamo prisotnost! <stage>(61 prisotnih.)</stage> Odločamo o amandmaju
               pod številko 2, amandma na amandma.</p>
               <p>Kdo je za? <stage>(30 poslancev.)</stage> Kdo je proti? <stage>(25 poslancev.)</stage></p>
               <p>Amandma na amandma je sprejet.</p>
               <p>Amandma pod številko 3. Ugotavljamo prisotnost! <stage>(49 prisotnih.)</stage></p>
               <p>Kdo je za amandma? <stage>(46 poslancev.)</stage> Kdo je proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Sprašujem sekretariat za pravosodje in zakonodajo, če smo usklajeni! Smo. Hvala
               lepa. Gospod Anderlič, <title>proceduralno?</title> Prosim.</p>
            </sp>
            <sp who="SDZ2:AndreličAnton">

               <speaker>ANTON ANDERLIČ:</speaker>

               <p>V imenu poslanske skupine prosim za pol ure odmora za posvetovanje v skupini.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Nadaljujemo ob 11.48 uri.</p>
               <stage type="time">(Seja je bila prekinjena ob 11.16 uri in se je nadaljevala ob 11.52 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci! Nadaljujemo delo. Prosim, da ugotovimo
               prisotnost v dvorani. Ugotavljamo prisotnost! <stage>(56 prisotnih.)</stage></p>
               <p>Zbor je sklepčen in lahko odloča. Poslanska skupina LDS je vzela odmor. Gospod
               Anderlič želi besedo.</p>
            </sp>
            <sp who="SDZ2:AndreličAnton">

               <speaker>ANTON ANDERLIČ:</speaker>

               <p>V poslanski skupini LDS smo ugotovili, da je škoda, da se ni med predlagatelji in
               vlado našel kompromis, ki bi bolj strokovno in celoviteje urejal stvari, ne pa na
               način tako rekoč emocionalnega predloga, ki na videz resda objektivno in bolj
               človeško, kot je bilo tukaj rečeno, ureja stvari.</p>
               <p>Ker tega kompromisa ni bilo, menimo tudi, da bi bilo narobe, če zakon ne bi bil
               podprt. Kljub tem opombam, o katerih sedaj govorim. Verjamem pa in prav bi bilo, da
               vlada še enkrat prouči vse okoliščine in predvideno ureditev. Kajti po našem mnenju
               je 1. člen neoperativen oziroma ta drugi odstavek je neoperativen in bo povzročil
               težave pri izvajanju. Glede na to, da je osnovni zakon, ki je bil sprejet 1996 leta,
               vendarle že bil operacionaliziran in je pokazal določene rezultate v tisti smeri,
               zaradi katerih je zakon bil sprejet.</p>
               <p>Pričakujemo, da bo po tej analizi in po teh nadaljnjih aktivnostih v zvezi s
               sanacijo problemov v zvezi z azbestom, vlada, ki je najbolj kvalificirana za to,
               lahko predlagala tudi določene spremembe in odpravila nejasnosti, ki so s tem pač
               nastale.</p>
               <p>Predvsem govorim o 1. členu. Kar se pa tiče 2. člena, je pa tako, da doba, ki je tam
               predvidena, je bila prediskutirana z enim od predlagateljev in kompromis ni bil
               sprejet, ampak to je stvar dogovora, besede. Ampak to so že druge stvari. Jaz sem to
               besedo dal, da se bom potrudil, da bi našli nek kompromis. Smo ga našli in je bil
               izglasovan, ampak to ne pomeni nič za glasovanje o samem zakonu.</p>
               <p>Tako, da menimo, da je zakon treba podpreti. Verjamem, da to ne bo prilika, ko bodo
               posamezni poslanci in tisti, ki so znani po tem, da grmijo, si pripisali vse zasluge
               za to, da so bolj človeški in da so bolj z ljudmi, drugi pa, ki so imeli pomisleke,
               glasovali mogoče drugače, so pa nečloveški in nehumani in tako naprej.</p>
               <p>Skratka, mislim da lahko odločamo o zakonu.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na odločanje o samem zakonu. Na glasovanje dajem predlog zakona v
               celoti. Ugotavljamo prisotnost! <stage>(63 prisotnih.)</stage></p>
               <p>Kdo je za predlog zakona v celoti? <stage>(52 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem to točko dnevnega reda.</p>
               <p>Samo trenutek, še dodatni sklep je - očitno imajo pripravljenega. Predlog
               sklepa:</p>
               <p><q>"Državni zbor Republike Slovenije poziva vlado Republike Slovenije, da za 9. redno
               sejo državnega zbora Republike Slovenije pripravi predlog zakona o spremembah in
               dopolnitvah zakona o prepovedi proizvodnje in prometa z azbestnimi izdelki ter o
               zagotovitvi sredstev za prestrukturiranje azbestne proizvodnje v neazbestno po hitrem
               postopku, kjer bo predlagala črtanje drugega odstavka 1. člena in upoštevala
               zagotavljanje sredstev v proračunu Republike Slovenije za namene iz tega zakona do
               konca leta 2001."</q></p>
               <p>Predlog sklepa dajem v razpravo. Gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Dragi kolegi, ki ste predlagali ta sklep, ste poskušali biti zelo zviti.
               Torej zakon, ki je bil zdaj, ta trenutek sprejet in je bil sprejet z večino, kot je
               bil sprejet - mislim, da precej veliko - poskušate zdaj s sklepom, ki bi naložil
               vladi, da pripravi, kar zdaj ni bilo sprejeto. Saj to lahko naredite, ker ste
               predlagatelji iz koalicije. To lahko koalicijska vlada oziroma vaša vlada sama
               naredi. Ampak hočete še s sklepom državnega zbora sprejeti, da bo to že na naslednji
               seji v maju mesecu. Mislim, to je res modrost parlamentarizma in zvitost vladnih
               strank - jaz ne morem drugega reči na ta sklep. Kako morete tak sklep predlagati?!
               Predlagajte spremembo zakona, da se črta to, kar je bilo zdaj sprejeto! To bi bilo
               povsem normalno, ampak za to ne potrebujete sklepa državnega zbora. In če bo tisti,
               ki je glasoval za zakon, glasoval zdaj tudi za ta sklep, pomeni, da je prej glasoval
               za zakon s figo v žepu, zato da bo tam pri svojih volivcih pomahal, da je glasoval za
               zakon, istočasno pa naložil vladi, da točno tisto, kar je bilo sprejeto, na naslednji
               seji predlaga v spremembo. Ja, jaz tega res ne razumem! Jaz bi predlagal eno drugo
               spremembo - in verjetno jo tudi bomo - ki bi rešila ta problem, ker tudi jaz mislim,
               da je ta člen, 1. člen, s to spremembo neoperativen. Problem je treba rešiti nekje
               drugje; gre v bistvu za vprašanje odškodninske odgovornosti za te ljudi, ki niso tam
               zaposleni oziroma prebivalce, ki so zboleli zaradi proizvodnje, tam, kjer se je
               proizvodnja z azbestom odvijala, in je podjetje sicer po splošnih pravilih odgovorno.
               Vendar sistem, ki ta zakon uveljavlja, je bistveno lažji, kako se pride do
               odškodnine. Tako, da bom jaz absolutno - in jaz ne prejudiciram stališč mojih kolegov
               iz poslanske skupine SKD, ampak je jasno, da bomo vsi glasovali proti. To je čisto
               sprenevedanje, to je hinavščina - totalna! Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Henigman - ne želi. Gospod Hvalica.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Vedel sem, da ko se je liberalna demokracija odločila, da pač ne more,
               da ne bi sprejela tega zakona, da ima pač nekega rezervnega asa, pogojno rečeno, v
               rokavu. Nisem pa pričakoval predloga takšnega sklepa, to je precedens brez primere.
               Prav sigurno je to unikat v parlamentarni demokraciji. Tisti trenutek, ko sprejmeš
               zakon, že predlagaš, da se spremeni. To je nekaj nepojmljivega! To niti ni zvijača,
               to niti ni, ne vem, kako je imenoval kolega Mozetič, ampak to je enostavno
               nepojmljiva nesramnost. Nesramnost vis-á-vis demokracije. To je demokracija, pogojno
               rečeno, nekih drugih časov. Tega parlamentarna demokracija ne pozna. Hodite po svetu,
               pa vprašajte, če se je že kdaj kje kaj takega zgodilo. Vsaj toliko časa počakajo, da
               se zadeva, kot se temu reče, ohladi. Ampak, vi ste v stanju ta isti trenutek, v eni
               minuti ste v bistvu požrli svojo besedo, ki ste jo dali s tem, da ste glasovali za ta
               zakon. Seveda ste to pretehtali prej, ampak slabo ste pretehtali. To je licemerstvo
               brez primera. Očitno vas tudi to ne gane. Upam, da bodo volivci to razumeli. Res
               upam, da bodo volivci to razumeli.</p>
               <p>Sprejeti zakon in ta isti trenutek predlagati, da se v bistvu odpravi del tega
               zakona. To je nekaj nepojmljivega. Saj bi lahko isto naredili tudi z zakonom o
               cestnem prometu, marsikdo ni zadovoljen s tem, pa nikomur ni prišlo na misel. Ker ni
               higienično tudi, kot jaz pravim, narediti to ta isti trenutek. Kako moreš hkrati
               stati na glavi in na nogah? To ste vi zdaj poskušali narediti, vam je uspelo. Ne vem,
               zgleda da stojite tako nekako v peti, horizontalno in hkrati počnete na levi in desni
               in zgoraj in spodaj isto. Jaz tega enostavno ne razumem. Ne da tega ne razumem kot
               poslanec. Jaz tega ne razumem kot človek. Kako lahko prideš do nekega takšnega
               zaključka?</p>
               <p>Zakon je sprejet. Zahvaljujem se ne glede na to vsem, ki ste glasovali za, predvsem
               tistim, ki ste iskreno glasovali, ne tistim, ki ste glasovali s figo v žepu, že
               vedoč, da je še zadnja zanka možna, da zakon ni sprejet. Ampak v tem času sem opazil,
               da je prišla končno v državni zbor tudi gospa Milojka Kolar, ki jo toplo pozdravljam.
               Morala bi biti že prej tu. Še vedno pa ni predstavnikov ministrstva za okolje in
               prostor in ministrstva za delo. Na vsak način, ne blamirajmo se, ne osmešimo tega
               parlamenta, ne osmešimo parlamentarne demokracije, da v minuti spremenimo večinsko
               sprejeto odločitev. Ne glede na to, kako je bila sprejeta, ali je bila sprejeta
               zaradi tega, ker nekateri niso videli drugega izhoda, ali ne. Ne nazadnje, ne
               nazadnje je tudi ta večinska odločitev neke vrste, rekel bi salto mortale. Nekateri,
               ki so glasovali za vladni amandma k 1. členu, ki ni bil sprejet, so sedaj glasovali
               za zakon. Jaz ne vem, kako se lahko človek tako hitro spremeni. Ne vem, lahko, da
               narekujejo to trenutne potrebe, trenutni vzgibi, trenutni navdihi, trenutna
               situacija, trenutno navodilo, trenutni ukaz, trenuten strah in, ne vem, kaj
               podobnega. Vsekakor pa to ni normalno, verjemite mi, da to ni normalno za
               parlamentarno demokracijo. Glasoval bom, jasno, proti takšnemu sklepu. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Lahko zaključimo razpravo? Gospod Petan.</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>Spoštovani gospod podpredsednik, spoštovane kolegice in kolegi! S tem, ko smo prej
               potrdili kar z veliko večino ta zakon, smo določenim ljudem dali tudi določene
               pravice, seveda s tem se je pa država tudi obvezala. Jaz ne bom spomnil na to, da je
               bilo za to govornico velikokrat slišano, da že pridobljenih pravic, ker sedaj so, ne
               smemo kratiti in jih ne smemo zmanjševati. To ni toliko pomembno. Hočem povedati
               nekaj drugega. Res je, da je s tem država prevzela določene obveznosti, ampak,
               spoštovani, spomnimo se, s kakšno lahkoto in kako zelo hitro in po hitrih postopkih
               in po skrajšanih smo sprejemali fantastične obveze države za nekaj 100 milijonov
               dolarjev obveznosti. Ena od zadnjih je bila za železnice, pa za avtoceste. V redu,
               vse to rabimo. Tu smo pa sprejeli majhne obveznosti, pa se tako bojimo za njih, da že
               takrat, ko smo sprejeli, smo že najavili spremembo tega zakona. Tu smo ljudem dali
               določene pravice, o katerih se sploh ne bi smeli pogovarjati, ker do tega sploh ne bi
               smelo priti. Če pa se je že to zgodilo, saj navsezadnje nismo edina država, kjer je
               prišlo do takšnih težav, pa skušajmo to na nek človeški, human način tudi poravnati.</p>
               <p>Navsezadnje ti ljudje, ki se vidijo sedaj v tem zakonu, navsezadnje niso nič krivi,
               da imajo takšne težave. Krivi so edino toliko, ker so želeli živeti in so bili tam
               zaposleni, so tam iskali svoja delovna mesta in so živeli v tej dolini. To je bila
               njihova edina krivda. Seveda, krivda v narekovaju in zaradi tega mi je popolnoma
               nerazumljivo, zakaj takšna bojazen in takšen odpor do tega zakona, ki smo ga ravnokar
               sprejeli, da že najavljamo spremembo. To mi enostavno ne gre skupaj. Pa tega ne bom
               povezoval po politični plati, kdo je bolj socialen in kdo je manj, tudi to ne, da je
               v ustavi zapisano, da smo socialna država. To ni pomembno. Pomemben je tisti naš
               odnos do naših soljudi, do naših državljanov, ki navsezadnje niso krivi, da je prišlo
               do te situacije. Navsezadnje tako situacijo je naredila tudi država in mi smo pač
               nasledniki neke države ali neke politike in je prav, da mi to popravimo. Danes smo to
               res naredili in zato bi bilo res nesmiselno, da že sedaj skušamo to popravo krivic,
               ki smo jo naredili z veliko večino, že anulirati. Toliko. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Tudi sama se sprašujem. Prej sem vam osvežila spomin, kaj pomeni azbestoza, kaj
               pomeni z medicinskega in kaj pomeni s socialnega vidika, kakšne so posledice in se
               sprašujem, ali smo res socialna država, ali smo res civilizacijsko že pripravljeni za
               vstop v Evropo, ali smo dežela, kjer lahko ljudje vzpostavijo zaupanje. Kajti, kot je
               kolega pred mano govoril, edina krivda teh ljudi je bila, da so si poiskali domove in
               delo v krajih, kjer smo pač vzpostavili to industrijo. Na žalost je naš dolg vsaj to,
               da jim z minimalnimi sredstvi in z minimalno varnostjo damo zaupanje v državo, da bo
               poskrbela vsaj za njihovo minimalno socialno varnost, saj vemo, da jim zdravja ne
               moremo več vrniti. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Zaključujem razpravo. Kopač in gospod Kaplja.</p>
            </sp>
            <sp who="SDZ2:KopačJanez">

               <speaker>MAG. JANEZ KOPAČ:</speaker>

               <p>Hvala lepa za besedo. Razumel sem že, da je obrazložitev glasu ali pa razprava, saj
               je vseeno. Poglejte, mislim, da je najbolj korektno danes povedal zagato v zvezi z
               drugim odstavkom 1. člena in obrazložil gospod Henigman. Samo ne vem, če so ga tisti,
               ki zdaj tako govorijo neke čisto tretje stvari, sploh razumeli.</p>
               <p>Ta člen seveda ni operativen. Govori zdaj, da naj bi ta zakon zagotavljal tudi
               zdravstveno in socialno varnost prebivalcev, in to je vse. Kaj, kako, ne pove nič.
               Seveda si nekateri mislijo, da so to ljudje takoj za tovarniško ograjo. Ampak povem
               vam, da ta prebivalec, recimo, da sem tudi jaz, ki sem živel v bližini tovarne Donit,
               s solate, se spomnim, ko sem bil še majhen, smo morali tisti azbestni prah čistiti,
               preden smo jo dali na mizo in podobno. Ampak člen je nedefiniran. Zakoni pa morajo
               biti konkretni, mora v njih pisati, na koga se to nanaša, ali se to nanaša na nekoga,
               ki je 100 m od tovarniške ograje ali na nekoga, ki je pet kilometrov stran ali na
               kateregakoli prebivalca te države. Ali na tistega, ki je zbolel za azbestozo, ali na
               tistega, ki je potencialno bil ogrožen. To smo praktično bili tako ali tako vsi.
               Skratka, zakoni se ne pišejo v pesniški obliki. Morajo biti konkretni. Ta člen, ki ga
               zagovarja gospod Hvalica, seveda ni konkreten in ne pomeni nič. Lahko pa zbuja
               nerealna pričakovanja. To pa je seveda potencialno nevarno in ne <q>"fair"</q>, nepošteno do
               ljudi, ki morda pa res kaj pričakujejo od tega zakona. Zato sem razumel, je vlada
               predlagala črtanje drugega odstavka in sem seveda to tudi podprl. Žal, ni bilo
               sprejeto. Zato menim, da je prav to razčistiti. Zato tudi tak sklep, kot ga je zdaj
               predlagal gospod Anderlič, podpiram. Tukaj nič ne pomaga demagogija, da kako huda je
               azbestoza. To vsi vemo, posebej tisti, ki smo bili v prejšnjem mandatu tukaj in smo
               obravnavali osnovni zakon, ki se tokrat spreminja, in je bilo o tem veliko tudi v
               parlamentarnih gradivih povedanega. Govorimo o tem, da je zakon nekaj konkretnega in
               da to ni neka resolucija, da to ni nek sklep kar tako, ampak je konkretna dikcija, ki
               se seveda nanaša na konkretne ljudi. Ta drugi odstavek 1. člena to ni. Zato je seveda
               slab in niti ni v korist tistih, za katere se tukaj govori, da naj bi participirali
               pri tem zakonu, ker na tak način ne morejo. Hočeš nočeš je tako. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Hvalica želi repliko.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Dogaja se nekaj neverjetnega. Razpravlja se o zakonu, ki je že bil
               sprejet, kako da nek člen ne vsebuje itd. Ta člen in ta drugi odstavek se sigurno ne
               nanaša na tiste, ki naj bi zboleli za ošpice, ampak na tiste, ki bi zboleli za
               azbestozo, in ne sprenevedajte se gospod Kopač, dušebrižnik državnih financ. Zanima
               me, če ste reagirali potem, ko ste zvedeli, da so v novi NKM, ki je bila banka v
               sanaciji, posodili trem lumpom 2 milijardi 700 milijonov tolarjev. Zanima me, če ste
               reagirali. Jaz nisem opazil vaše reakcije. Zanima me, vi dušebrižnik državnih financ,
               vi, brez vsakega socialnega čuta, kako si upate to govoriti! Govorim o zakonu, ki je
               bil sprejet. Prej ste imeli priliko utemeljevati te vaše stvari, ampak jasno, od vas
               tega ne pričakujem. Jaz sem že velikokrat rekel, vi se obnašate tako, kot da boste
               vedno mladi, zdravi, bogati in član LDS-a. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Kaplja.</p>
            </sp>
            <sp who="SDZ2:KapljaMirko">

               <speaker>MIRKO KAPLJA:</speaker>

               <p>Gospod predsedujoči, spoštovane poslanke in poslanci. Pred nekaj trenutki sem
               glasoval za ta zakon. Čeprav nisem glasoval za amandmaje. Amandmaji so del te zadeve.
               Zanje sem tudi jaz imel mnenje, da gredo v preveliko širino. Ampak za zakon sem pa
               glasoval, ker vem, da tem ljudem je treba pomagati. Jaz tudi izhajam iz neke sredine,
               kjer se nismo srečevali s to boleznijo, azbestozo, ampak s silikozo. Imeli smo rudnik
               svinca, in kdor to zadevo pozna, ve, s kakšnimi problemi in težavami so se srečevali
               tisti ljudje, ki so v tem rudniku nekoč delali. Zaprli so ga in nismo imeli te sreče
               niti ni bilo tudi toliko razumevanja, da bi se izglasoval zakon, ki bi tem ljudem,
               obolelim za to strašno boleznijo, pomagal. Danes je ta zadeva tu za mene s človeškega
               vidika nesprejemljiva. Jaz, čeprav prihajam iz poslanske skupine LDS, tega predloga
               ne bom podprl. Neka čast pa je najbrž tudi v vsakem od nas. Jaz hočem tudi to vlogo
               po svoji vesti in časti tu odigrati. Če se bo pokazalo, da je zadeva slaba in
               strokovno utemeljena, potem naj bo vlada tista, ki bo predlagala na nekih strokovnih
               podlagah to spremembo.</p>
               <p>Še enkrat ponavljam, da tudi za mene z moralnega vidika, tako kot ga jaz gledam, ni
               sprejemljivo, da dvigneš roko za zakon, v naslednjem trenutku pa za predlog, naj se
               ta po hitrem postopku spremeni v tem in tem delu, ker nima nobenih strokovnih
               ocen.</p>
               <p>Torej, jaz za ta predlog ne bom glasoval. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa. Tudi sam sem glasoval za amandmaje, kar pomeni, da sem tudi podprl
               zakon.</p>
               <p>Tega predloga, ki je sedaj prišel in ki nima nobenih strokovnih osnov, jasno ne
               morem podpreti in tudi ne bom glasoval za njega.</p>
               <p>Res pa je, da bi me veselilo, da bi še kdaj obravnavali, tako kot sem že rekel,
               širšo socialno problematiko v naši državi. Med njimi in tik na pragu pred
               prvomajskimi prazniki so torej pred popolnim zlomom in propadom delavke Delte, Ptuj.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Samo še eno pojasnilo. Ker sem prvi reagiral na ta sklep. V bistvu bo
               neka oblika replike gospodu Kopaču, vendar se nisem hotel na repliko prijaviti.</p>
               <p>Gospod Kopač je poskušal, da tisti ki je nasprotoval temu sklepu, demagoško
               nasprotoval oziroma ne ve, za kaj gre. Jaz se dejansko strinjam, da se tisti drugi
               odstavek ali kateri odstavek, ta amandma, ki ga je vlada predlagala, črta. Tisti je
               problematičen. Jaz vem, jaz sem tudi povedal. Vendar, kaj govori sklep, ki je
               predlagan. Da se ta zadeva črta, ne da se ta zadeva tako popravi in pripravi, da bo
               dovolj jasna in da jo bo možno izvajati in da se črta oziroma spremeni tista določba,
               leto 2003 v 2001. O tem sklepu sem jaz govoril in proti takemu sklepu sem nastopil v
               svoji prvi reakciji na ta predlog sklepa in predvsem iz razloga, ki sem ga tudi jasno
               povedal. Ta trenutek smo ta zakon sprejeli. Ta trenutek! Mora iti še skozi državni
               svet in še vse to mora iti skozi. To pomeni, da niti še ni postal veljaven, ampak
               državni zbor ga je sprejel. In isti trenutek je bilo predlagano, da se črtata tisti
               dve določbi oziroma spremeni ena od teh določb, ki ne odgovarja določenim - sedaj
               niti ne bom uporabljal izraza <gap n="..."/>, poslancem, ta izraz bom raje uporabil - ki ne
               odgovarja določenim poslancem. Če bi tako delali, potem bi morali pri vsakem zakonu
               oziroma bomo pri vsakem zakonu dobili predlog, če se bo kdo od poslancev ojunačil, da
               daje take nesmiselne sklepe, da predlaga takoj, da se tisto, kar njemu ni bilo všeč,
               pa je bilo sprejeto, spremeni.</p>
               <p>Mislim, to mene čudi. Ker gre tukaj dejansko za predlog vladajočih dveh ali treh,
               bom rekel, vladajoče koalicije, pa je to sploh nerazumljivo. Če je res tista določba
               problematična, toliko bolje za vlado, ker je ne bo treba izpeljati. Oziroma bi morala
               priti drugič v parlament, če bi bila vlada pravilna in če bi ta odnos parlament-vlada
               funkcioniral, ker bi morala vlada priti - vlada je dolžna izvajati zakone - in bi
               morala priti in reči, spoštovani gospodje poslanci - ali brez gospodje, lahko samo
               poslanci - te določbe ni možno izvajati. Te določbe ni možno izvajati!</p>
               <p>In bi bila zadeva rešena. Vendar na tak način, kot ste pa poskušali, to pa res ne
               gre. To pa res ne gre. Zato sem jaz nasprotoval temu sklepu in zato bom jasno
               nasprotoval temu sklepu, ker ne želim, da bi se tak način in taka praksa sploh
               uvedla, uveljavila, začela v tem parlamentu, ker to res ne pelje nikamor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Anderlič želi besedo.</p>
            </sp>
            <sp who="SDZ2:AndreličAnton">

               <speaker>ANTON ANDERLIČ:</speaker>

               <p>Ko sem obrazlagal stališče poslanske skupine po prekinitvi oziroma zahtevani pavzi,
               sem govoril ravno o tem, o čemer je gospod Mozetič dvakrat tukaj govoril. In mi smo
               pravzaprav ugotovili, da bodo nastale določene težave. Predlog sklepa je potekal na
               drugi ravni oziroma istočasno sta se odvijali dve aktivnosti. Ker seveda je problem
               vedno takrat, ko na nek način zakone sprejemamo po hitrem postopku, skrajšanem in še
               kaj drugega, je tudi v tem primeru očitno tako. Predlagam, da ne glasujemo o tem
               sklepu, ampak da vendarle to, kar je bilo v mojem uvodnem delu povedano in seveda, da
               pričakujemo, ali je to s sklepom državnega zbora - bilo bi smiselno, da to državni
               zbor naloži vladi, da prouči sprejete odločitve in da državni zbor obvesti o tem, ali
               je ta zakon v tem členu operativen in smiseln. Kolikor bo ugotovila, da je nemogoče
               te določbe izvajati, da tudi pride z določenimi spremembami. Jaz še enkrat pravim, ta
               zakon je bil poslanski zakon in očitno ta komunikacija med tistimi, ki se jim nalaga,
               kaj bodo morali po zakonu storiti, to je pa vlada in vlada bo izvajalec tega zakona
               na način imenovanje komisij in vseh drugih stvari, ustrezni organ je seveda vnaprej.
               Če so bila opozorila že prej, pa da se kljub temu niso upoštevala nobena opozorila,
               potem je potrebno sedaj povedati, kaj pa to pomeni, v smislu kot je gospod Mozetič
               tukaj govoril.</p>
               <p>Tudi sam sem absolutno proti in v poslanski skupini sem o tem govoril, da bi zaradi
               tega, ker so določena podjetja imela tako proizvodnjo ali pa tudi sedaj, ko imajo
               določena podjetja proizvodnjo, ki onesnažuje okolico s strupi in tako naprej, da pa
               kar vse skupaj pripišemo državi in da država mora to plačati. Jasno je, da je prvo
               najprej odškodninska odgovornost in potem šele država.</p>
               <p>Je pa mogoče v tem trenutku, pravim, ugotoviti edino to, da je potrebno strokovno to
               presoditi, in to lahko naredi vlada. V tem smislu predlagam tudi SLS-u oziroma
               DeSUS-u, da se ta sklep ali spremeni ali pa da sama po sebi vlada to nalogo prevzame,
               in jaz verjamem, da jo bo. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Torej, razumem da je umaknjen predlog sklepa poslanskih skupin LDS, SLS in DeSUS. Ne
               bi več o tem razpravljali, gospod Hvalica, umikamo<gap n="..."/></p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p><gap n="..."/><stage>(Govori iz klopi.)</stage><gap n="..."/></p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Umaknejo, umaknejo.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Ne, ampak dopolnil bi to izvajanje. Ne, ni on proceduralno, samo on je tudi vladi
               dajal neke napotke.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Vlada se bo morala tako ali tako sama odločiti, gospod Hvalica. No, prosim, dve
               besedi vam dam, dva stavka, recimo.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Veliko je bilo že sprejetih ohlapnih členov v veliko zakonih. Vlada lahko
               to uredi s podzakonskimi akti, o tem ni nobenega problema, in tudi to se da zelo lepo
               urediti. Osnova je, sledijo pa podzakonski akti. Seveda, Kopač se pa smeje, ker on se
               vedno smeje, razen kadar gre za NKBM. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro. Ker je umaknjen predlog sklepa, o njem ne bomo glasovali. Zaključujem to točko
               dnevnega reda. Vlada bo pa svoje storila, kar mora storiti.</p>
               <p>Na izrecno željo oziroma ker ni smiselno, da gremo na upravne takse, ker imamo 22
               strani amandmajev, bi obravnavali <title>64. TOČKO - SKLEP O NEZDRUŽLJIVOSTI
                  OPRAVLJANJA JAVNE FUNKCIJE S PRIDOBITNO DEJAVNOSTJO POSLANCA DRŽAVNEGA ZBORA.</title>
               </p>
               <p>Torej, točka 64. Dobili smo tudi predlog sklepa dveh naših poslancev. Torej,
               prehajamo na 64. točko dnevnega reda, to je obravnava sklepa o nezdružljivosti
               opravljanja javne funkcije s pridobitno dejavnostjo poslanca državnega zbora.</p>
               <p>Komisija po zakonu o nezdružljivosti opravljanja javne funkcije s pridobitno
               dejavnostjo je v skladu z 18. členom zakona o nezdružljivosti opravljanja javne
               funkcije s pridobitno dejavnostjo zbor obvestila o njeni oceni, da je poslanec Pavel
               Rupar opravljal pridobitno dejavnost v nasprotju s tem zakonom in zakonom o
               poslancih. O tem je razpravljala mandatno-imunitetna komisija državnega zbora, ki je
               zboru pisno poročala. Danes smo prejeli na klop tudi predlog sklepa ob obravnavi te
               točke dnevnega reda, ki se glasi:</p>
               <p><q>"Državnemu zboru Republike Slovenije predlagava, da vrne komisiji..."</q>, <stage>(nemir v
               dvorani)</stage> malo pozornosti, prosim, "da vrne komisiji po zakonu o nezdružljivosti
               opravljanja javne funkcije s pridobitno dejavnostjo zadevo v ponovno obravnavo.
               Komisija po zakonu o nezdružljivosti opravljanja javne funkcije s pridobitno
               dejavnostjo naj prouči potrebo po obvezni razlagi zakona o nezdružljivosti
               opravljanja javne funkcije s pridobitno dejavnostjo in zakona o poslancih, ki bi
               preprečila sedanja različna tolmačenja o njuni kršitvi in sankcijah zanjo.</p>
               <p>V primeru, da bo komisija ugotovila potrebo po obvezni razlagi, naj se do odločanja
               o njej v državnem zboru odloži obravnava kršitev, glede katerih obstajajo različna
               tolmačenja."</p>
               <p>Sklep predlagata Maksimiljan Lavrinc in dr. Ciril Ribičič. Prosim, da se razprava
               osredotoči na ta sklep. Gospod Lavrinc želi besedo.</p>
            </sp>
            <sp who="SDZ2:LavrincMaksimiljan">

               <speaker>MAKSIMILJAN LAVRINC:</speaker>

               <p>Hvala lepa gospodu podpredsedniku za besedo. Zakaj sva se z dr. Ribičičem odločila,
               da predlagava takšen sklep, bom na kratko pojasnil. Morda komu tudi ni všeč. Najprej,
               če bi sprejeli čisto legalistično razlago<gap n="..."/></p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Lavrinc, samo trenutek. Gospodje poslanci, lepo prosim za mir v dvorani!
               Poslušajmo človeka, ki razpravlja, saj je naš kolega, da bomo lahko potem sodelovali
               v razpravi. Prosim, gospod Lavrinc.</p>
            </sp>
            <sp who="SDZ2:LavrincMaksimiljan">

               <speaker>MAKSIMILJAN LAVRINC:</speaker>

               <p>Razlagam predlagani sklep, saj če vas ne zanima, lahko tudi hitro končam. Gre za to,
               da če bi sprejeli čisto legalistično razlago, se postavi takoj vprašanje, kaj pa je s
               kmetijci, ki opravljajo pridobitno dejavnost, kaj je z župani in verjetno jih je še
               precej takšnih, ki imajo kakšno takšno aktivnost, ki bi lahko bila sporna v smislu
               legalistične razlage tega zakona. Zato, torej, da osvežimo spomin, bi rekel, da si
               preberete na 3. strani, tam predzadnji odstavek, kaj pravzaprav zakon pravi. Zakon
               pravi torej, da bi moral državni zbor ugotoviti, da je v skladu z določilom zakona,
               in ta določa, da organ, katerega član je funkcionar, odloča o njegovi, v tem primeru
               njegovem poslanskem mandatu, ugotovi - poslušajte zdaj naprej - da je funkcionar
               opravljal pridobitno dejavnost v nasprotju s tem zakonom, sprejemal darila ali si
               pridobival ugodnosti, ki so vplivale na izvrševanje njegove funkcije. V takem primeru
               organ začne ta postopek. Torej, iz dokumentov, ki ste jih dobili in so bili tudi že
               posredovani prej, je razvidno, da v tem primeru, vsaj v enem delu stvar ne drži.
               Torej čisto legalistično, res je bil direktor, vendar ne moremo mu naprtiti, da je
               pridobival neko premoženje iz tega, ki je vplivalo na to, kako se je tukaj obnašal.</p>
               <p>Zaradi tega, ker je takšnih primerov, kot pravim, še precej več in zaradi tega, ker
               sta oba zakona na nek način <q>"šlampasto"</q> napisana, je moj predlog naslednji, torej, da
               se komisijo poprosi oziroma se ji predlaga, naj pretehta, ali je potrebna, preden se
               bo odločilo o kateremkoli primeru, obvezna razlaga zakona in tam si lahko postavimo,
               torej s to obvezno razlago zakona, si lahko postavimo dosti bolj ostre kriterije, kaj
               je tisto, kar je mišljeno po zakonu, in kaj je tisto, kar ni mišljeno po zakonu. Ne
               gre za to, da bi bile z moje strani kakšne ali pa s strani gospoda Ribičiča kakšne
               posebne simpatije do kolega poslanca, ki se v tem primeru obravnava, ali pa simpatije
               do drugih, ki bi utegnili priti na vrsto. Gre za to, da odločitev, ki jo bomo
               sprejeli, bo na nek način presedan in jaz kot in pravnik in kot poslanec si bom
               seveda prizadeval za to, da bi bile odločitve tega državnega zbora kvalitetne. To je
               najprej. Drugo pa, da smo takrat, ko se o tem odločamo, prepričani, da delamo prav,
               ne pa tisto, kar nam tisti trenutek <q>"paše"</q>. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi kdo o tem predlogu razpravljati? Gospod Zamernik.</p>
            </sp>
            <sp who="SDZ2:ZamernikBogomir">

               <speaker>BOGOMIR ZAMERNIK:</speaker>

               <p>Jaz bi lepo prosil za kratko pavzo, 10 minut, da se posvetujemo v poslanski
               skupini.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro. Nadaljujemo ob 12.45 uri.</p>
               <stage type="time">(Seja je bila prekinjena 12.32 uri in se je nadaljevala ob 12.48 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci, nadaljujemo sejo državnega zbora. Ugotovimo
               najprej prisotnost v dvorani. <stage>(50 prisotnih.)</stage> Zbor je sklepčen in lahko nadaljuje
               delo. Poslanska skupina socialdemokratov je zaprosila za odmor. Želi besedo
               predstavnik poslanske skupine? Prosim. Gospod Zamernik.</p>
            </sp>
            <sp who="SDZ2:ZamernikBogomir">

               <speaker>BOGOMIR ZAMERNIK:</speaker>

               <p>Hvala lepa za besedo in za pavzo. V poslanski skupini ocenjujemo, da ni potrebe
               odločati o tem sklepu. Kajti sklep mandatno-imunitetne komisije je bil sprejet in
               smatramo, da bi bilo dobro, da glasujemo o tistem sklepu. Morate razumeti najbrž
               stisko našega kolega poslanca. Jaz jo vsakodnevno srečujem in rad bi, da se ta stvar
               zaključi kakorkoli že. Prosim, da podprete to naše stališče.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Slišali ste mnenje. O tem ne bomo razpravljali. Proceduralni predlog po členu našega
               poslovnika. Če je proceduralni predlog, potem glasujemo samo o tem sklepu. Če pa
               odpremo razpravo, jaz kot predsedujoči menim, da je to proceduralni predlog, ki sta
               ga dala poslanca dr. Ribičič in pa Lavrinc, in moramo o njem glasovati. Dobro.</p>
               <p>Gremo na glasovanje. Ugotavljamo prisotnost! <stage>(58 prisotnih.)</stage> Glasujemo o tem
               proceduralnem sklepu, ki sta ga predlagala Maksimiljan Lavrinc in dr. Ciril Ribičič,
               imate ga pa vsi na klopeh.</p>
               <p>Kdo je za? <stage>(28 poslancev.)</stage> Kdo je proti? <stage>(23 poslancev.)</stage></p>
               <p>Proceduralni sklep je sprejet.</p>
               <p>Ker je ura že ena in moramo opraviti še izredno sejo, kjer bomo tudi zelo kratki,
               predlagam naslednje. Kot ste bili že obveščeni na začetku seje, bomo 8. sejo zbora
               prekinili, in sicer ugotavljam, da zbor še ni končal naslednjih točk dnevnega reda:
               24. točke dnevnega reda, to je predlog zakona o spremembah in dopolnitvah zakona o
               urejanju naselij in drugih posegov v prostor, 26. točke dnevnega reda, to je predlog
               zakona o spremembah in dopolnitvah zakona o pokojninskem in invalidskem zavarovanju,
               33. točke dnevnega reda, to je predlog zakona o spremembah in dopolnitvah zakona o
               žrtvah vojnega nasilja, 42. točke dnevnega reda, to je predlog zakona o spremembah in
               dopolnitvah zakona o denacionalizaciji, 60. točke dnevnega reda, to je predlog zakona
               o upravnih taksah, 61. točke dnevnega reda, to je predlog zakona o varstvu pred
               utopitvami, 62. točke dnevnega reda, to je razprave o odgovoru vlade Republike
               Slovenije na poslansko vprašanje poslancev Boruta Pahorja in Mirana Potrča v zvezi z
               organiziranim kriminalom v Republiki Sloveniji, 63. točke dnevnega reda, to je
               predlog sklepa o povračilu stroškov organizatorjev volilne kampanje za volitve
               poslanca italijanske narodnosti gospoda Roberta Battellija. 64. točko smo v bistvu
               zdaj zaključili s temi proceduralnimi predlogi in jo bomo obravnavali, ko bomo dobili
               nov predlog mandatno-imunitetne komisije. Prav tako ugotavljam, da zbor še ni opravil
               posameznih predlogov v zvezi s 65. točko dnevnega reda, to so volitve in imenovanja.</p>
               <p>Na podlagi dogovora predsednika državnega zbora z vodji poslanskih skupin ter na
               podlagi drugega odstavka 73. člena poslovnika državnega zbora predlagam zboru, da vse
               te točke dnevnega reda preloži na naslednjo, 9. sejo zbora, ki se bo pričela 19. maja
               1998. Obenem predlagam zboru, da to odločitev sprejme v paketu, to je z enim sklepom.</p>
               <p>Ali skupni obravnavi navedenega predloga kdo nasprotuje? <stage>(Ne nasprotuje.)</stage> Navedeni
               sklep dajem v razpravo. <stage>(Nihče ne želi razpravljati.)</stage> Zaključujem razpravo. Ugotovimo
               prisotnost! <stage>(59 prisotnih.)</stage></p>
               <p>Kdo je za tak sklep? <stage>(44 poslancev.)</stage> Je kdo proti? <stage>(8 poslancev.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem 8. sejo državnega zbora.</p>
               <stage type="time">(Seja je bila končana 24. aprila 1998 ob 12.55. uri.)</stage>
            </sp>
         </div>
      </body>
   </text>
</TEI>
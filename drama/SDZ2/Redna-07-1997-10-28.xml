<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-07-1997-10-28">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|21C92FED9ABC9A2EC1256544004BBAA5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=21C92FED9ABC9A2EC1256544004BBAA5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-07-1997-10-28.DZ" n="07">
               <name>Redna</name>
               <date when="1997-10-28"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-07-1997-10-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">7. seja</stage>
            <stage type="date">(28. oktober 1997)</stage>
            <stage type="chairman"> Sejo sta vodila Janez Podobnik, predsednik državnega zbora, in Andrej Gerenčer, podpredsednik državnega zbora.</stage>
            <stage type="time">Seja se je pričela ob 13.15 uri.</stage>
         

            <sp xml:id="SDZ2-Redna-07-1997-10-28.sp1">

               <speaker>PREDSEDNIK DRŽAVNEGA ZBORA:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam 7. sejo
               Državnega zbora Republike Slovenije, ki sem jo sklical na podlagi 49. člena
               Poslovnika Državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: do 15. ure Rudolf Petan, Majda Ana Kregelj-Zbačnik je tukaj za
               eno uro, Jože Jerovšek, Franc Pukšič, do 15. ure Peter Hrastelj, dr. Franc Zagožen do
               15. ure, Janez Per, Jakob Presečnik, Roberto Battelli za pričetek seje, Ivan Kebrič,
               Branko Janc, Anton Partljič. Ugotovimo sklepčnost! <stage>(66 prisotnih.)</stage></p>
               <p>Ugotavljam, da je državni zbor sklepčen in lahko odloča.</p>
               <p>Na sejo sem povabil predsednika ter druge člane Vlade Republike Slovenije in
               predlagana kandidata za ministra. Vse lepo pozdravljam.</p>
               <p>Najprej prehajamo na <title>SPREJEM ZAPISNIKOV 5. SEJE TER 7., 8., 9., 10., 11., 12. IN
                  13. IZREDNE SEJE DRŽAVNEGA ZBORA REPUBLIKE SLOVENIJE.</title>
               </p>
               <p>Vsi zapisniki so na vpogled v računalniški mreži. Ali kdo zahteva spremembo ali
               dopolnitev oziroma ima kakšno drugo pripombo k tem zapisnikom?</p>
               <p>Ker k zapisniku 5. seje Državnega zbora Republike Slovenije ni pripomb, prehajamo na
               odločanje o sprejemu zapisnika. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je zapisnik 5. seje državnega zbora sprejet.</p>
               <p>Ker k zapisniku 7. izredne seje državnega zbora ni pripomb, prehajamo na odločanje o
               sprejemu tega zapisnika. Ugotovimo sklepčnost! <stage>(70 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je zapisnik 7. izredne seje državnega zbora sprejet.</p>
               <p>Prehajamo na zapisnik 8. izredne seje državnega zbora. Prehajamo na odločanje.
               Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je zapisnik 8. izredne seje državnega zbora sprejet.</p>
               <p>Prehajamo na sprejem zapisnika 9. izredne seje državnega zbora. Ugotovimo sklepčnost!
               <stage>(67 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je zapisnik 9. izredne seje državnega zbora sprejet.</p>
               <p>Ker k zapisniku 10. izredne seje državnega zbora ni pripomb, prehajamo na odločanje o
               sprejemu zapisnika. Ugotovimo sklepčnost! <stage>(69 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je zapisnik 10. izredne seje državnega zbora sprejet.</p>
               <p>Prehajamo na zapisnik 11. izredne seje. Ker k njemu ni pripomb, prehajamo na
               glasovanje. Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je zapisnik 11. izredne seje državnega zbora sprejet.</p>
               <p>Prehajamo na zapisnik 12. izredne seje. Ker k njemu ni pripomb, prehajamo na
               glasovanje. Ugotovimo sklepčnost! <stage>(69 prisotnih.)</stage></p>
               <p>Kdo je za? <stage>(59 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je zapisnik 12. izredne seje državnega zbora sprejet.</p>
               <p>Prehajamo na sprejem zapisnika 13. izredne seje državnega zbora. Ker nanj ni pripomb,
               prehajamo na odločanje. Ugotovimo sklepčnost! <stage>(63 prisotnih.)</stage></p>
               <p>Kdo je za? <stage>(62 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je zapisnik 13. izredne seje državnega zbora sprejet.</p>
               <p>Prehajamo na določitev <title>DNEVNEGA REDA 7. SEJE DRŽAVNEGA ZBORA REPUBLIKE
                  SLOVENIJE</title>. Predlog ste prejeli s sklicem dne 21. oktobra. O predlogu dnevnega
               reda bomo odločali v skladu s poslovnikom, z drugim odstavkom 64. člena poslovnika
               državnega zbora, ki govori o tem, da državni zbor najprej odloča o predlogih, da se
               posamezne zadeve umaknejo z dnevnega reda, nato o predlogih, da se dnevni red
               razširi, in v zvezi s predlagano razširitvijo po potrebi tudi skrajšajo roki iz 52.
               člena tega poslovnika, in na koncu o predlogih za hitri postopek oziroma za skrajšani
               postopek.</p>
               <p>Torej, v skladu s poslovnikom prehajamo na predloge za umike posameznih točk z
               dnevnega reda. Predlogov za umik nismo prejeli. Gospod Potrč, gospod Božič - se
               opravičujem!. Prosim, gospod Potrč ima predlog za umik.</p>
            </sp>
            <sp xml:id="SDZ2-Redna-07-1997-10-28.sp2">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi! V poslanski skupini
               Združene liste smo s poslansko skupino LDS podpisali včeraj skupen dogovor o načinu
               reševanja vprašanj, povezanih z zakonom o zaposlovanju in zavarovanju za primer
               brezposelnosti. Zaradi tega smo se odločili v poslanski skupini, da jaz in tudi moja
               dva kolega, gospod Bojan Kontič in Janko Veber, umaknemo zakone, ki smo jih
               vložili.</p>
               <p>Zaradi tega tudi predlagam, da se umakne z dnevnega reda odločanje o mojem predlogu
               zakona o spremembi in dopolnitvi zakona o zaposlovanju in zavarovanju za primer
               brezposelnosti, 
                  EPA 260-II
               , po skrajšanem postopku. Da pa bi zagotovili možnost kasnejšega čimprejšnjega
               odločanja o vladnem predlogu, soglašam, da se ta predlog tudi prekvalificira in da
               državni zbor odloča potem o tem, da sprejme umik zakona. Hvala lepa.</p>
            </sp>
            <sp xml:id="SDZ2-Redna-07-1997-10-28.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Potrč. Hvala lepa tudi zato, ker ste se dogovorili kot
               predlagatelji z vlado in s tem ta možni zaplet, ker je bilo v proceduri več zakonov z
               istim naslovom, da ste v dogovoru z vlado našli to rešitev.</p>
               <p>Torej, 21. točka dnevnega reda, ki se glasi: predlog zakona o spremembi in dopolnitvi
               zakona o zaposlovanju in zavarovanju za primer brezposelnosti, skrajšani postopek, se
               umakne z dnevnega reda, toda jo pa nadomesti točka: predlog za umik tega zakona iz
               zakonodajnega postopka.</p>
               <p>Gospod Božič.</p>
            </sp>
            <sp xml:id="SDZ2-Redna-07-1997-10-28.sp4">

               <speaker>IVAN BOŽIČ:</speaker>

               <p>Hvala lepa, gospod predsednik. Torej, naša poslanska skupina pa predlaga, da se ne
               uvrsti na dnevni red 28. točka - predlog Vlade Republike Slovenije za umik iz
               zakonodajnega postopka predloga zakona o kmetijsko gospodarskih zbornicah, druga
               obravnava.</p>
               <p>Torej, dvakrat smo to točko že zavrnili in menimo, da še ni potrebe, da bi jo
               uvrstili na dnevni red. Hvala lepa.</p>
            </sp>
            <sp xml:id="SDZ2-Redna-07-1997-10-28.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Božič. Omenili ste zakon o kmetijsko gozdarskih zbornicah. Torej
               predlog je bil dan. Dan je bil predlog,da se z dnevnega reda umakne 28. točka
               dnevnega reda - predlog Vlade Republike Slovenije za umik iz zakonodajnega postopka
               predloga zakona o kmetijsko gozdarskih zbornicah - druga obravnava.</p>
               <p>Želi predstavnik predlagatelja besedo? Predlagatelj je v tem primeru Vlada Republike
               Slovenije. <stage>(Ne želi.)</stage> Želi besedo poročevalec matičnega delovnega telesa? <stage>(Ne želi.)</stage>
               Želi besedo predstavnik Sekretariata za zakonodajo in pravne zadeve? <stage>(Ne želi.)</stage>
               Želijo besedo predstavniki poslanskih skupin? Gospod Veber v imenu poslanske skupine
               Združene liste socialnih demokratov.</p>
            </sp>
            <sp xml:id="SDZ2-Redna-07-1997-10-28.sp6">

               <speaker>JANKO VEBER:</speaker>

               <p>Hvala za besedo. Tudi o tem predlogu smo razpravljali v poslanski skupini in dejansko
               ugotavljamo, da obveznosti, ki jih nalaga nov zakon o kmetijsko gozdarskih zbornicah
               so take, da v tem trenutku niso sprejemljive za slovenske državljane. Zato podpiramo
               prejšnjo varianto in s tem tudi nasprotujemo umiku z dnevnega reda. Hvala. </p>
            </sp>
            <sp xml:id="SDZ2-Redna-07-1997-10-28.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Vebru. Želi še kdo besedo? <stage>(Ne želi.)</stage> Sprašujem, ali želi
               predlagatelj umika dodatno obrazložiti svoj predlog? <stage>(Ne želi.)</stage> Zaključujem razpravo
               in prehajamo na glasovanje.</p>
               <p>Na glasovanje dajem predlog za umik navedene točke z dnevnega reda. Ugotovimo
               sklepčnost! <stage>(68 poslancev.)</stage></p>
               <p>Kdo je za predlagani umik 28. točke - predlog Vlade Republike Slovenije za umik iz
               zakonodajnega postopka predloga zakona o kmetijsko gozdarskih zbornicah - druga
               obravnava, z dnevnega reda? <stage>(26 poslancev.)</stage> Je kdo proti? <stage>(38 poslancev.)</stage></p>
               <p>Ugotavljam, da predlog za umik te točke z dnevnega reda ni bil sprejet.</p>
               <p>Gospod Sovič ima prav tako predlog za umik.</p>
            </sp>
            <sp xml:id="SDZ2-Redna-07-1997-10-28.sp8">

               <speaker>BORIS SOVIČ:</speaker>

               <p>Cenjene dame, spoštovani! Prisrčen pozdrav. V zvezi s točko dnevnega reda, ki
               obravnava predlog zakona o dopolnitvi zakona o industrijski lastnini. Gre za 14.
               točko dnevnega reda. Predlagam, da bi to točko umaknili. Mi smo v Odboru za znanost
               in tehnologijo o tem razpravljali in dali predlog Vladi Republike Slovenije, da bi
               sama do začetka obravnave tega teksta v državnem zboru navedeni tekst umaknila. Ker
               se to še ni zgodilo, predlagam, da bi danes mi sami ta tekst umaknili.</p>
               <p>To utemeljujemo z dvema razlogoma.</p>
               <p>1. Ta tekst, ki je pred nami, je v nasprotju z 8. členom ustave Republike Slovenije,
               ki govori o tem, da je nujno respektirati mednarodne konvencije, ki jih je
               ratificirala Republika Slovenija in jih praktično direktno uporabljati.</p>
               <p>2. Ta tekst je tudi v nasprotju tudi s 155. členom ustave, ki prepoveduje povratno
               veljavnost pravnih aktov.</p>
               <p>Ker gre za relativno kratek zakonski tekst, hkrati pa problematiko, ki je relativno
               pomembna, je v odboru bilo naše mnenje, da je smiselno tekst umakniti iz procedure,
               zato, da bi vlada lahko čimprej pripravila nov tekst, ki bi upošteval ti dve danosti.
               Na ta način bi ta tekst lahko čimprej v državnem zboru sprejeli. Skratka, predlagamo,
               da bi ta predlog zakona o dopolnitvi zakona o industrijski lastnini umaknili iz te
               točke dnevnega reda in s te seje državnega zbora. Hvala.</p>
            </sp>
            <sp xml:id="SDZ2-Redna-07-1997-10-28.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Sovič. Gospod Sovič to predlaga v funkciji poslanca državnega
               zbora, ne pa v funkciji komisije oziroma matičnega delovnega telesa, kajti če bi to
               bilo tako, potem bi seveda ta točka bila umaknjena z dnevnega reda in se uvrstila na
               dnevni red naslednje seje. Ta predlog, torej da se umakne 14. točka, predlog zakona o
               dopolnitvi zakona o industrijski lastnini, z dnevnega reda te seje, bomo obravnavali,
               kot to določa poslovnik. Želi predstavnik predlagatelja, v tem primeru, vlade besedo?
               <stage>(Želi.)</stage> Prosim, državni sekretar oziroma gospod Pretnar, direktor Urada za varstvo
               industrijske lastnine.</p>
            </sp>
            <sp xml:id="SDZ2-Redna-07-1997-10-28.sp10">

               <speaker>DR. BOJAN PRETNAR:</speaker>

               <p>Spoštovani, hvala lepa. Želel bi povedati, da se seveda zavedamo pripomb, ki jih je
               matični odbor v zvezi s to točko imel. Rad bi opozoril, da predlagatelj ravno s 155.
               členom, drugim odstavkom, brani svoj predlog za spremembo tega zakona, ker gre za
               velik javni interes in obrambo pridobljenih pravic. Če bo zakon umaknjen iz razprave,
               se z vsakim dnevom povečuje nevarnost škode, ki jo bo občutilo naše gospodarstvo. In
               zaradi tega predlagamo, da ta točka ostane na dnevnem redu, v okviru razprave bi pa
               potem podrobneje pojasnili vse naše argumente, zakaj pri tem vztrajamo. Hvala lepa.
            </p>
            </sp>
            <sp xml:id="SDZ2-Redna-07-1997-10-28.sp11">

               <speaker>PREDSEDNIK JANEZ PODOBNIK:</speaker>

               <p>Hvala, gospod Pretnar. Ko ste rekli <q>"155. člen"</q>, ste mislili ustave Republike
               Slovenije? <stage>(Da.)</stage> Hvala lepa.</p>
               <p>Želi besedo poročevalec matičnega delovnega telesa? Gospod Sovič.</p>
            </sp>
            <sp xml:id="SDZ2-Redna-07-1997-10-28.sp12">

               <speaker>BORIS SOVIČ:</speaker>

               <p>Spoštovani! Ravno zato, ker je matični odbor na nek način respektiral razloge, ki jih
               je zdaj predstavnik vlade omenjal, smo želeli predlagati najbolj enostavno rešitev,
               in to je, da bi vlada sama umaknila tekst, ki seveda ima resne težave, kar se njegove
               ustavnosti tiče; ne nasprotuje samo enemu členu ustave, ampak kar dvema. In ravno to
               je bila zamisel, da bi vlada nemudoma pripravila nov tekst, ravno zaradi tega, ker
               gre za relativno občutljivo problematiko, zaradi katere pravzaprav se relativno mudi.
               In zaradi tega je še toliko bolj zanimivo in neobičajno, da vlada tega ni že storila
               in nam že praktično ni predstavila že novega teksta, ki bi ga seveda potem v primeru
               potreb lahko že tudi poskušali čimprej obravnavati.</p>
               <p>Še enkrat poudarjam, ta tekst je nesprejemljiv, ker je v nasprotju z ustavo, vsaj
               tako je mnenje, bi rekel, ki smo ga prejeli. In na ta način - tekst zakona je pa
               relativno kratek, samo en člen ima ta zakon, poleg tistih prehodnih določb, in
               neverjetno je, da bi že v enem členu bilo možno kar dvakrat kršiti ustavo. Skratka,
               na tej osnovi je odbor bil mnenja, da bi bilo zelo smiselno pravzaprav omogočiti
               vladi, da pripravi tak tekst, ki bo skladen z ustavo, tak tekst, ki ga potem tudi
               državni zbor lahko seveda obravnava in čimprej sprejme. In tudi iz tega razloga
               mislim, da je tak predlog utemeljen, ki sem ga dal na začetku. Hvala.</p>
            </sp>
            <sp xml:id="SDZ2-Redna-07-1997-10-28.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Soviču. Želi besedo predstavnik sekretariata? <stage>(Ne želi.)</stage> Želijo
               besedo predstavniki poslanskih skupin? <stage>(Ne želijo.)</stage> Želi predlagatelj umika dodatno
               obrazložiti svoj predlog? Ker je ravnokar nastopil, verjetno ne bo še enkrat.
               Razpravo zaključujem in dajem na glasovanje predlog za umik 14. točke, torej predloga
               zakona o dopolnitvi zakona o industrijski lastnini, hitri postopek z dnevnega reda 7.
               redne seje. Ugotavljamo prisotnost! <stage>(65 prisotnih.)</stage></p>
               <p>Kdo je za predlog za umik 14. točke z dnevnega reda 7. seje državnega zbora.</p>
               <p>Kdo je za? <stage>(19 poslancev.)</stage> Je kdo proti? <stage>(30 poslancev.)</stage></p>
               <p>Ugotavljam, da predlog, da se umakne 14. točka z dnevnega reda, ni bil sprejet.</p>
               <p>Je še kakšen predlog za umik? Gospod Špiletič ima predlog. Prosim.</p>
            </sp>
            <sp xml:id="SDZ2-Redna-07-1997-10-28.sp14">

               <speaker>BOGOMIR ŠPILETIČ:</speaker>

               <p>Spoštovani! Predlagam, da se umakne z dnevnega reda 18. točka, to je predlog zakona o
               zaključku lastninjenja in privatizaciji pravnih oseb v lasti Slovenske razvojne
               družbe. Razlogi za ta predlog pa so predvsem naslednji:</p>
               <p>1. Vlada vse do danes še ni izpolnila sklepov državnega zbora, ki bi lahko v celoti
               osvetlili posledice predlaganega zakona.</p>
               <p>2. Še tik pred današnjo sejo so bili vloženi številni amandmaji na omenjeni zakon in
               vlada do njih še ni zavzela stališča, hkrati pa vse do danes tudi matično delovno
               telo ni zavzelo dokončnega mnenja o tem predlogu zakona in številnih amandmajih, iz
               enostavnega razloga, ker vlada ni pravočasno podala tisto, k čemur jo je državni zbor
               zavezal.</p>
               <p>3. Še vedno ostajajo številna odprta vprašanja. Naj pojasnim samo eno. To je, kako
               velika je certifikacijska luknja. V obravnavi v matičnem delovnem telesu je prišlo do
               kar precejšnjih razhajanj, ali ta znaša 180 ali 130 milijard slovenskih tolarjev. Gre
               za znesek, ki je visok približno 4% družbenega bruto proizvoda in ki naj bi šel po
               izjavah dr. Senjurja v breme davkoplačevalcev.</p>
               <p>Menimo, v naši poslanski skupini, da se ob tako veliko odprtih vprašanj, ki imajo
               tako težke materialne posledice, ni mogoče odločati, zato predlagamo umik in
               prestavitev na naslednjo sejo državnega zbora.</p>
            </sp>
            <sp xml:id="SDZ2-Redna-07-1997-10-28.sp15">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej poslanec gospod Špiletič predlaga, da se z dnevnega reda te seje
               umakne 18. točka dnevnega reda - predlog zakona o zaključku lastninjenja in
               privatizaciji pravnih oseb v lasti Slovenske razvojne družbe, hitri postopek. V
               okviru tega postopka sta pred nami še druga in tretja obravnava.</p>
               <p>Želi predstavnik predlagatelja, torej vlade, besedo? Želi. Državni sekretar dr.
               Pirkmajer.</p>
            </sp>
            <sp xml:id="SDZ2-Redna-07-1997-10-28.sp16">

               <speaker>DR. EDO PIRKMAJER:</speaker>

               <p>Gospod predsednik! Spoštovani poslanke in poslanci! Vlada predlaga, da se predlog za
               umik kot točke dnevnega reda zavrne, in vztraja pri tem, da bi o zadevi, o zakonu
               državni zbor razpravljal.</p>
               <p>Vlada je izpolnila svoje obveznosti in 2. oktobra poslala v državni zbor svoje
               amandmaje, zavzela je tudi stališče do vseh do takrat predlaganih amandmajev. Res pa
               je, da so po 2. oktobru, deloma z istim datumom prišli v državni zbor dodatno mnenje
               zakonodajno-pravne službe državnega zbora, Sekretariata za zakonodajo in pravne
               zadeve, in da so bili vloženi številni amandmaji pooblaščenih ponudnikov,
               predlagateljev, kakor tudi nepooblaščenih. Pretekli četrtek je bila seja komisije za
               lastninsko preoblikovanje, na kateri so bili vsi ti amandmaji obravnavani in sprejet
               je bil sklep, da vlada pripravi stališča do novih amandmajev. Ta stališča so danes
               pripravljena in bodo šla skozi vladno proceduro, nato bodo predstavljena državnemu
               zboru. Odprti sta dve ali tri vprašanja in tu obstaja, še poteka usklajevanje s
               pobudniki oziroma predlagatelji nekoliko drugačnih rešitev. Vsekakor bo vlada nared s
               svojimi predlogi in svojimi stališči, da bo lahko takrat, ko bo zadeva uvrščena
               ponovno na dnevni red komisije, matičnega delovnega telesa, da bo to svoje stališče
               predstavila in sodelovnala pri tem, da se zakon sprejme. Zakon je izredno pomemben,
               in o tem smo povedali svoje mnenje že zadnjikrat, na julijski seji. Odlašanje bi
               pravzaprav prispevalo k temu, da bi bila nekatera pereča vprašanja našega
               lastninjenja odložena. Prav tako bo do seje komisije podano tudi novo poročilo o
               oceni tako imenovane privatizacijske vrzeli, kakor tudi o premoženju, ki bi bilo še
               potrebno lastnjinjenja. S tem bi vlada v celoti, in to po današnjem stanju, opravila
               svojo nalogo, ki ji jo je državni zbor določil. Ponovno predlagam, da državni zbor ne
               podpre predloga za umik.</p>
            </sp>
            <sp xml:id="SDZ2-Redna-07-1997-10-28.sp17">

               <speaker>PREDSEDNIK JANEZ PODOBNIK:</speaker>

               <p>Hvala državnemu sekretarju. Želi besedo poročevalec matičnega delovnega telesa? <stage>(Ne
               želi.)</stage> Želi besedo predstavnik Sekretariata za zakonodajo in pravne zadeve? <stage>(Ne
               želi.)</stage> Želijo besedo predstavniki poslanskih skupin? <stage>(Ne želijo.)</stage> Želi predlagatelj
               umika dodatno obrazložiti svoj predlog? <stage>(Tudi ne želi.)</stage></p>
               <p>Razpravo zaključujem in dajem na glasovanje predlog, da se umakne z dnevnega reda 18.
               točka, to je predlog zakona o zaključku lastninjenja in privatizaciji pravnih oseb v
               lasti Slovenske razvojne družbe. Ugotavljamo prisotnost!</p>
               <stage>(62 prisotnih.)</stage>
               <p>Kdo je za? <stage>(17 poslancev.)</stage> Je kdo proti? <stage>(44 poslancev.)</stage></p>
               <p>Ugotavljam, da predlog, da se umakne z dnevnega reda 18. točka, ni bil sprejet.</p>
               <p>Sprašujem, ali je še kakšen predlog za umik z dnevnega reda. Gospod Janko Veber ima
               predlog za umik.</p>
            </sp>
            <sp xml:id="SDZ2-Redna-07-1997-10-28.sp18">

               <speaker>JANKO VEBER:</speaker>

               <p>Hvala za besedo. Pravzaprav ne gre za umik, gre pa bolj za mnenje predsedujočega o
               tem, kako se bo nadaljeval postopek o spremembi predloga zakona o spremembah in
               dopolnitvah zakona o Skladu kmetijskih zemljišč. S predlagateljem sva upoštevala
               mnenje službe za zakonodajo in iz skrajšanega postopka predlagava spremembo v redni
               postopek. In me zanima, ali to pomeni, da se ta točka umakne, ali ostane na dnevnem
               redu?</p>
            </sp>
            <sp xml:id="SDZ2-Redna-07-1997-10-28.sp19">

               <speaker>PREDSEDNIK JANEZ PODOBNIK:</speaker>

               <p>Gre za 20. točko dnevnega reda - Predlog zakona o spremembah in dopolnitvah zakona o
               Skladu kmetijskih zemljišč in gozdov - skrajšani postopek. Podpisana poslanca -
               vlagatelja gospod Potrč in gospod Veber sta predlagala oziroma umaknila predlog za
               skrajšani postopek. To pa pomeni, da bo zakon uvrščen po rednem postopku. Vprašanje,
               ki se odpira, je bilo na nek način že odprto tudi na seji kolegija. Kajti v proceduri
               imamo vedno zelo veliko zakonov po hitrem ali skrajšanem postopku, in kadar se
               dogovorimo ali kadar državni zbor ne potrdi hitrega ali skrajšanega postopka, potem
               bi bil moj predlog, da se ta zakon uvrsti na eno naslednjih sej. Se strinjate s tem?
               Hvala.</p>
               <p>Smo pri umikih. Mislim, da smo sedaj izčrpali. Gospod Hvalica.</p>
            </sp>
            <sp xml:id="SDZ2-Redna-07-1997-10-28.sp20">

               <speaker>IVO HVALICA:</speaker>

               <p>Hvala, gospod predsednik. Moj umik je sicer pogojen z nekim pojasnilom, ki bi ga
               eventualno dobil tu od predstavnikov vlade. Spoštovani kolegi, 37. točka dnevnega
               reda - ne verjamem, da vidim napačno, še vedno dobro vidim - predlog zaključnega
               računa proračuna Republike Slovenije v letu 1994. Ali ima to smisel dati na dnevni
               red, razen če mi ne rečete, da je to mogoče za 1995 ali 1996. Potem jaz umaknem svoj
               predlog. Prosim predstavnika vlade, da pove, ali je tu napaka, ali se vi delate norca
               z nami, ker drugače se bomo tudi mi z vami. Kolikor pa to drži, da gre za leto 1994,
               predlagam, da smo maksimalno racionalni, da to umaknemo z dnevnega reda, ker je to
               <q>"passé."</q> Hvala.</p>
            </sp>
            <sp xml:id="SDZ2-Redna-07-1997-10-28.sp21">

               <speaker>PREDSEDNIK JANEZ PODOBNIK:</speaker>

               <p>Hvala. V skladu z obstoječo zakonodajo vemo, da je potrebno, da zaključni račun
               proračuna potrdi tudi državni zbor, ta predlog, ki je bil v proceduri. Z novim
               zakonom o Računskem sodišču pa ima tudi le-ta pristojnost, da prav tako tudi pogleda
               zaključni račun proračuna Republike Slovenije za ta leta, odkar deluje Računsko
               sodišče, in tu je eden od razlogov, da je prišlo do tega zamika. Predlagam pa, da ta
               tema - točka ostane na dnevnem redu, da državni zbor sprejme in potrdi zaključne
               račune za pretekla leta. Tukaj smo odvisni tudi od stališča Računskega sodišča.
               Gospod Hvalica, pri tej temi, žal, ni razprave. <stage>(Glas iz dvorane.)</stage> Gospod Hvalica,
               potem predlagam, da predlagate umik in da o tem glasujemo.</p>
            </sp>
            <sp xml:id="SDZ2-Redna-07-1997-10-28.sp22">

               <speaker>IVO HVALICA:</speaker>

               <p>Hvala, gospod perdsednik. Potem predlagam začasni umik, tako da bi skupaj lahko
               obravnavali predlog zaključnega računa še za leti 1995 in 1996. Mislim, da bi bilo to
               racionalno. Hvala.</p>
            </sp>
            <sp xml:id="SDZ2-Redna-07-1997-10-28.sp23">

               <speaker>PREDSEDNIK JANEZ PODOBNIK:</speaker>

               <p>Hvala lepa. Predlog torej gospoda Hvalice je, ker ni termina začasni umik, da se
               torej umakne 37. točka dnevnega reda - predlog zaključnega računa proračuna Republike
               Slovenije v letu 1994 z dnevnega reda 7. redne seje. Želi predstavnik vlade besedo?
               <stage>(Ne želi.)</stage> Poročevalec matičnega delovnega telesa? <stage>(Ne želi.)</stage> Predstavnik
               sekretariata? Prav tako ne želi. Predstavniki poslanskih skupin? <stage>(Ne želijo.)</stage>
               Predlagatelj umika je že pač povedal svoje stališče.</p>
               <p>Razpravo zaključujem in dajem na glasovanje predlog, da se umakne 37. točka dnevnega
               reda - predlog zaključnega računa proračuna Republike Slovenije v letu 1994.
               Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(39 poslancev.)</stage></p>
               <p>Ugotavljam, da predlog, da se umakne 37. točka dnevnega reda, ni bil sprejet.</p>
               <p>Prehajamo na širitve. Predlogov za širitev dnevnega reda v pisni obliki nismo
               prejeli.</p>
               <p>Gospod Schiffrer, prosim.</p>
            </sp>
            <sp xml:id="SDZ2-Redna-07-1997-10-28.sp24">

               <speaker>MAG. MARIJAN SCHIFFRER:</speaker>

               <p>Gospod predsednik! Spoštovane kolegice in kolegi! S presenečenjem ugotavljam, da na
               dnevnem redu 7. seje Državnega zbora Republike Slovenije, ki jo danes začenjamo, ni
               poročila, ki ga je Državni zbor Republike Slovenije zahteval od vlade na svoji 6.
               seji, 11. septembra 1997. Če dovolite, bom citiral: <q>"Državni zbor Republike Slovenije
               je na 6. seji dne 11.9.1997 ob obravnavi točke"</q> položaj slovenske manjšine v Italiji
               in uresničevanje resolucije o položaju avtohtonih slovenskih manjšin<q>", sklenil
               naslednje v svoji 5. točki: Državni zbor Republike Slovenije na podlagi 270. člena
               poslovnika zahteva, da mu Vlada Republike Slovenije na 7. seji poroča o izvrševanju
               resolucije o položaju avtohtonih slovenskih manjšin v sosednjih državah in s tem
               povezanimi nalogami državnih in drugih dejavnikov Republike Slovenije. V poročilu naj
               izpostavi razloge, zaradi katerih še ni ustanovljeno posvetovalno telo pri Vladi
               Republike Slovenije iz tretjega odstavka, rimska II - tretje poglavje resolucije, in
               sklad za gospodarsko sodelovanje s slovenskimi avtohtonimi manjšinami, peti odstavek,
               rimska II - četrto poglavje resolucije."</q></p>
               <p>Predlagam, da se na podlagi omenjenega sklepa 6. seje razširi dnevni red z navedenim
               poročilom, ki ga naj vlada posreduje, še preden bi bila točka dnevnega reda na
               vrsti.</p>
               <p>Opozoril bi rad na odnos med vlado in državnim zborom. Vlada v več primerih ne
               upošteva sklepov državnega zbora, jih ne izvaja, ravno tako ne uresničuje resolucije
               o položaju avtohtonih slovenskih manjšin v sosednjih državah in s tem povezanih nalog
               državnih in drugih dejavnikov Republike Slovenije.</p>
               <p>Ponovno bi opozoril na položaj slovenske manjšine v zamejstvu. Državni zbor se ga
               precej dobro zaveda, še posebej Komisija za odnose s Slovenci v zamejstvu in po
               svetu, in v skladu s svojimi pristojnostmi tudi ukrepa. Vendar pa vlada na tem
               področju ne stori dovolj in ne upošteva niti izrecnih sklepov državnega zbora.</p>
               <p>Predlagam, da se ne dovoli še nadaljnje neupoštevanje sklepov državnega zbora in da
               se dnevni red 7. redne seje razširi s poročilom vlade. Hvala lepa.</p>
            </sp>
            <sp xml:id="SDZ2-Redna-07-1997-10-28.sp25">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Schiffrer. Drugi odstavek 270. člena poslovnika govori: Vsak
               poslanec lahko predloži, da državni zbor sprejme sklep, s katerim se od vlade ali
               posameznega ministra zahteva, da poroča državnemu zboru o izvrševanju zakonov, drugih
               predpisov, ki jih je sprejel državni zbor.</p>
               <p>Ta sklep je državni zbor sprejel na prejšnji seji. Do danes odgovora vlade na ta
               sklep državnega zbora nismo prejeli. Delim vaše mnenje, gospod Schiffrer, da je vlada
               dolžna v celoti v skladu s poslovnikom državnega zbora izvrševati tiste obveznosti,
               ki so pač del naših poslovniških določil in govorijo o korektnem odnosu med državnim
               zborom in Vlado Republike Slovenije. Res pa je, da tega poročila ni v državnem zboru
               in naša dosedanja praksa je bila naslednja, da smo v takem primeru, kot je vaš,
               gospod Schiffrer, naslovili poslanko ali poslanca, da je s poslanskim vprašanjem to
               vprašanje odprl, in pri točki poslanskih vprašanj, do takrat lahko vlada pripravi to
               poročilo. Seveda pa to ne pomeni, da ne bi na naslednji seji, ko bo to poročilo
               prišlo v državni zbor, to bila tudi točka dnevnega reda.</p>
               <p>Mislim, da sem dal korektno pojasnilo. Boste podali poslansko vprašanje v pisni
               obliki in do poslanskih vprašanj že lahko vlada v celoti pripravi odgovor na sklep
               državnega zbora.</p>
               <p>Kolegice in kolegi! Ali je še kakšen predlog za razširitev dnevnega reda? Gospod Rejc
               ima proceduralno, potem pa gospod Potočnik.</p>
            </sp>
            <sp xml:id="SDZ2-Redna-07-1997-10-28.sp26">

               <speaker>IZIDOR REJC:</speaker>

               <p>Gospod predsednik, gospe in gospodje! Menim, da je to pojasnilo, ki si ga dal, tako,
               zvodenelo. Glede na to, da poslansko vprašanje je še večji nič kot pa sklep državnega
               zbora. Menim, da je predlog, ki ga je dal gospod poslanec Schiffrer, treba dati na
               glasovanje in naj da vlada svoje poročilo. Do konca seje bomo že nekaj dobili. To je
               mislim edino umestno, da se zgodi. Hvala.</p>
            </sp>
            <sp xml:id="SDZ2-Redna-07-1997-10-28.sp27">

               <speaker>PREDSEDNIK JANEZ PODOBNIK:</speaker>

               <p>Gospod Rejc, v svojem pojasnilu nisem navajal še enega pomembnega poslovniškega
               določila, ki je vedno zelo pomembno pri razširitvi dnevnega reda. To so pa tako
               imenovani razlogi, ki nastanejo v času, ko je sklic seje že sklican. To je vprašanje.
               Strinjam se z gospodom Schiffrerjem in tudi s tabo, gospod Rejc, da je vprašanje
               položaja slovenskih manjšin zelo pereče. To je tema, o kateri je državni zbor že
               večkrat govoril. Zadeva je zelo aktualna. Mislim pa, da v zadnjih šestih dnevih niso
               nastali novi razlogi, ki bi poslance navedli k temu, da bi pač navajali nove razloge,
               ki so nastali od sklica redne seje. Ponovno pa zagotavljam, da se bom tudi sam
               zavzel, da bo poslanec dobil celovit odgovor pri točki, kjer ga lahko dobi. To so
               poslanska vprašanja. To pa ne pomeni, da na naslednji seji državnega zbora ta odgovor
               ne bo samostojna točka dnevnega reda.</p>
               <p>Gospod Potočnik.</p>
            </sp>
            <sp xml:id="SDZ2-Redna-07-1997-10-28.sp28">

               <speaker>FRANC POTOČNIK:</speaker>

               <p>Gospod predsednik! Najprej vprašanje v zvezi z 20. točko in na osnovi tega odgovora,
               ki ga bom dobil, se bom potem odločil, ali bom predlagal razširitev ali ne.</p>
               <p>20. točka je predlog zakona o spremembah in dopolnitvah zakona o Skladu kmetijskih
               zemljišč in gozdov Republike Slovenije; vložen je bil po skrajšanem postopku.
               Predlagatelji predlagajo, da gre po normalnem postopku, in me zanima, ali bo na
               današnji seji ta zakon obravnavan ali ne.</p>
            </sp>
            <sp xml:id="SDZ2-Redna-07-1997-10-28.sp29">

               <speaker>PREDSEDNIK JANEZ PODOBNIK:</speaker>

               <p>Hvala, gospod Potočnik. Jaz sem delno že prej odgovoril na zelo podobno vprašanje
               gospoda Vebra. Jaz sem odgovoril naslednje: ta zakon bo sedaj v normalnem postopku in
               bi bil uvrščen na eno od prihodnjih sej, lahko rečemo tudi že na naslednjo; seveda,
               tu je en problem, da ni na predhodnem sklicu. Na kolegiju smo veliko govorili o teh
               vprašanjih, kajti skrajšani in hitri postopki obsegajo zelo veliko dela in prostora v
               državnem zboru, pač poslovnik to omogoča. In tukaj se pojavlja vprašanje dosedanje
               prakse. Če se zakon umakne iz skrajšanega postopka v običajni postopek, je bila
               praksa taka, da zakon ni potem ostal na tisti seji, kjer je bil uvrščen kot skrajšani
               postopek. Prosim, gospod Potočnik.</p>
            </sp>
            <sp xml:id="SDZ2-Redna-07-1997-10-28.sp30">

               <speaker>FRANC POTOČNIK:</speaker>

               <p>Torej, glede na to, da predlog zakona o spremembah in dopolnitvah zakona o Skladu
               kmetijskih zemljišč in gozdov Republike Slovenije zdaj ni več na dnevnem redu,
               predlagam razširitev točke - predlog zakona o spremembah in dopolnitvah zakona o
               Skladu kmetijskih zemljišč in gozdov Republike Slovenije.</p>
               <p>Predlagatelji so obrazložili sicer, ko so umikali skrajšani postopek, da so se po
               posvetu s službo za zakonodajo tako odločili. To stališče službe je bilo podano tudi
               že na Odboru za kmetijstvo, gozdarstvo in prehrano, ki je ta zakon obravnaval in ga
               zavrnil z rezultatom 11 proti 1. 21.10. so predlagatelji napisali:</p>
               <p><q>"Glede zakona o Skladu kmetijskih zemljišč in gozdov tudi ne spreminjamo načina
               obravnave, ocenjujemo pa sicer, da ni nujno, da je uvrščen na 7. redno sejo državnega
               zbora."</q></p>
               <p>S to proceduralno <q>"finto"</q>, če rečem po domače, je pač doseženo, da je zakon umaknjen
               z dnevnega reda. In ker je bil zakon vložen nekaj dni ali pa nekaj ur pred vladnim
               zakonom, ki obravnava podobno problematiko, kot ta, in še veliko širše, in ocenjujem,
               da je pač ta manever narejen zaradi tega, da se prepreči oziroma čim dlje zavleče
               sprejem vladnega zakona. Zato predlagam, da se dnevni red današnje seje razširi s
               točko: predlog zakona o spremembah in dopolnitvah zakona o Skladu kmetijskih zemljišč
               in gozdov Republike Slovenije.</p>
            </sp>
            <sp xml:id="SDZ2-Redna-07-1997-10-28.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Potočnik, vsekakor ste s tem predlogom predlagali rešitev, ki je
               poslovnik ne določa. Namreč, najprej vas sprašujem, ali vi predlagate na dnevni red
               zakon, ki ga je vložila vlada, ali poslanca Miran Potrč in Janko Veber?</p>
            </sp>
            <sp xml:id="SDZ2-Redna-07-1997-10-28.sp32">

               <speaker>FRANC POTOČNIK:</speaker>

               <p>Jasno je, da se po poslovniku zakoni obravnavajo po vrstnem redu vložitve, in ker je
               vložen prej zakon gospoda Potrča in Vebra, pomeni to, da danes predlagam uvrstitev na
               dnevni red zakona, ki sta ga podpisala gospod Veber in gospod Potrč.</p>
            </sp>
            <sp xml:id="SDZ2-Redna-07-1997-10-28.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Potočnik. To je sedaj nova situacija. Tudi v smislu našega
               poslovnika.</p>
               <p>Torej, zgodilo se je naslednje. Predlagatelja tega zakona sta umaknila skrajšani
               postopek in dosedanja praksa je bila, da je tak zakon potem šel avtomatično na
               naslednjo sejo državnega zbora. Sedaj smo pa v situaciji, ko nek drug poslanec
               predlaga, da se ta zakon po običajnem postopku vendarle uvrsti na dnevni red te seje
               državnega zbora.</p>
               <p>Torej to bo potem predlog za razširitev in bi predlagal, da gremo - mislim, da ne
               kršimo poslovnika, torej da gremo po možnosti<gap n="..."/> Želi predlagatelj zakona besedo?
               Gospod Potrč.</p>
            </sp>
            <sp xml:id="SDZ2-Redna-07-1997-10-28.sp34">

               <speaker>MIRAN POTRČ:</speaker>

               <p>Gospod predsednik! Jaz bi imel sledeča pojasnila. Ne bom rekel, da je treba kaj zelo
               komplicirati.</p>
               <p>1. Predlagatelja imava pravico povedati o tem, po kakšnem postopku se bo obravnavalo
               in sva to korektno naredila.</p>
               <p>2. Res je, da morda nismo ali niso bile vse poslanke in poslanci pozorni glede vaših
               ugotovitev.</p>
               <p>Samo vaše ugotovitve o tej točki so bile povedane in korektne. Kdor jih je poslušal,
               lahko se pogleda stenogram. Rekli ste, da je običaj doslej bil, da se v takem primeru
               točka preloži, in to ste naredil in vprašali, ali kdo ugovarja, in ugovora ni bilo in
               tako je bila ta točka zaključena.</p>
               <p>3. Jaz bi rad povedal, da ima gospod Potočnik glede vloge in pomena, vpliva vladnega
               predloga zelo malo prav. Namreč, z momentom, ko smo mi predlagali redni postopek,
               lahko vlada z povsem vsemi predlogi, ki jih je dala v svojem zakonu, pride v prvi
               obravnavi na naslednji seji in se skupaj dogovorimo na podlagi odločitev državnega
               zbora, o kakšni vsebini bo naprej tekla procedura, in s tem mi postopka čisto nič,
               tudi za vladni predlog, ne zavlačujemo. To enostavno ni res.</p>
               <p>Res pa je, da se potem lahko in mora to v ta zakonodajni postopek vključiti. Za to se
               mi bo zdelo čudno, če bomo ponovno, tukaj pa poudarjam, ponovno običaje, ki smo jih
               imeli zaradi interesa neke stranke ali kakorkoli, spreminjali in bi vam svetoval, da
               tudi vi tega ne naredite. Ker ste korektno povedali, doslej je bila redna praksa, če
               je zakon po skrajšanem postopku, če ni sprejet, se ne obravnava prva obravnava po tem
               postopku. Situacija, gospod Anderlič, je popolnoma enaka, odločitve o tem ne more
               biti, ker so predlagatelji predlagali spremembo postopka in zakona v skrajšanem
               postopku ni. Hvala lepa.</p>
            </sp>
            <sp xml:id="SDZ2-Redna-07-1997-10-28.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Potrč. Torej zame, kot tudi v tem primeru predsedujočega, je zelo
               pomembno, da korektno tolmačim poslovnik oziroma da sem konsekventen. Jaz sem
               povedal, da je bila dosedanja praksa taka, ne vem, ali je bila pri vseh primerih. Je
               pa to seveda sedaj novo, da poslanec predlaga nek zakon na dnevni red od drugega
               poslanca, ki pa umika skrajšani postopek. Mislim, da je to prvič, tak primer. To, kar
               se je sedaj zgodilo. Tako, da bo tudi ta odločitev današnja, kakršnakoli bo, bo
               precedens. Zato je pomembno, da najdemo rešitev, ki bo tudi poslovniško maksimalno
               korektna.</p>
               <p>Gospoda Potrča sem razumel, da ni nasprotoval v celoti temu predlogu. Vi ste me
               opozoril, jaz pa sedaj, ko razlagam ta svoj položaj, pač nekako obrazlagam, kako
               gledam na to situacijo, ki je zapletena. Sprašujem, ali želi predstavnik sekretariata
               besedo? <stage>(Ne želi.)</stage> Ali želi besedo predstavnik vlade? <stage>(Ne želi.)</stage> Želijo besedo
               predstavniki poslanskih skupin? <stage>(Ne.)</stage> Ali želi predlagatelj dodatno obrazložiti svoj
               predlog? Gospod Potočnik, prosim. <stage>(Ne želi.)</stage> Predlagatelj ne želi dodatno obrazložiti
               svojega predloga.</p>
               <p>Kolegice in kolegi! Prekinjam sejo za 10 minut.</p>
               <stage type="time">(Seja je bila prekinjena ob 14.00 uri in se je nadaljevala ob 14.13 uri.)</stage>
            </sp>
            <sp xml:id="SDZ2-Redna-07-1997-10-28.sp36">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Nadaljujemo sprejemanje dnevnega reda 7. redne seje. Ugotovimo
               sklepčnost! <stage>(47 prisotnih.)</stage></p>
               <p>Ugotavljam, da je državni zbor sklepčen in lahko odloča.</p>
               <p>V tej kratki prekinitvi sem še enkrat proučil nastalo situacijo, torej ki je
               naslednja. Pač poslanec Potočnik predlaga, da se točka dnevnega reda razširi s točko
               predlog zakona o spremembah in dopolnitvah zakona o Skladu kmetijskih zemljišč in
               gozdov Republike Slovenije - redni postopek, predlagateljev poslancev Potrča in
               Vebra. Poslanca Potrč in Veber pa sta danes ob samem sprejemanju dnevnega reda
               umaknila predlog za skrajšani postopek. To pomeni, da je ta zakon v rednem postopku.
               Kot vemo, je tudi vlada že vložila zakon z istim naslovom, ki seveda pride v
               obravnavo, ko se ta zakon, pač preide procedura v državnem zboru.</p>
               <p>Spremembe iz skrajšanega v redni postopek; dosedanja praksa je bila takšna, večinoma,
               da je tak zakon torej bil uvrščen na naslednjo sejo. Res pa je, da ta praksa ne
               onemogoča, poslovnik to odpira, torej ne onemogoča, da bi kdo od kvalificiranih
               predlagateljev predlagal, da bi se ta zakon obravnaval tudi na isti seji. Zame pa je
               zelo pomembno tudi, da pogledamo v skladu s poslovnikom, ali so vsi ostali pogoji, ki
               jih mora poslanec ali kdorkoli, ki predlaga razširitev dnevnega reda, izpolniti. Za
               to točko dnevnega reda je gradivo, in zelo pomembno je vprašanje o razlogih, ki
               nastanejo po sklicu seje. V tem primeru je razvidno, da razlogi so nastali po sklicu
               seje, ne samo po sklicu, ampak tudi med samim potekom sprejemanja dnevnega reda, ko
               je bilo razvidno pač, da je bil spremenjen postopek iz skrajšanega torej v normalni
               postopek.</p>
               <p>Torej moja razlaga je naslednja; da obstajajo pogoji, da lahko državni zbor odloča o
               razširitvi s to točko dnevnega reda. Ugotavljamo prisotnost! <stage>(41 prisotnih.)</stage></p>
               <p>Ugotavljam, da državni zbor ni sklepčen. Ponavljamo. Da ne bo ne sporazuma, jaz sem
               prej v postopku, kot ga določa poslovnik glede širitve dnevnega reda, speljal celotno
               proceduro. Sedaj smo pred glasovanjem, da predlagamo, da se razširi dnevni red s tem
               predlogom, ki ga je dal poslanec Potočnik. To mislim dati na glasovanje, za to sem
               tudi iskal sklepčnost. Ugotavljamo prisotnost, drugič! <stage>(47 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(16 poslancev.)</stage></p>
               <p>Ugotavljam, da je predlog, da se zakon o spremembah in dopolnitvah zakona o Skladu
               kmetijskih zemljišč in gozdov Republike Slovenije, redni postopek, uvrsti na to sejo
               državnega zbora, sprejet. Uvrščen bo v skupino zakonov po rednem postopku, pri
               pregledu vam bomo točno zapisali, pri kateri točki dnevnega reda bo ta zakon
               obravnavan.</p>
               <p>Je še kakšen predlog za razširitev? <stage>(Ne.)</stage> Potem prehajamo na glasovanje o skrajšanem
               oziroma po hitrem postopku. Najprej po hitrem. Vlada Republike Slovenije je zboru
               predložila predlog zakona o dopolnitvi zakona o industrijski lastnini in predlaga
               zboru, da ga sprejme o hitrem postopku. Matično delovno telo ne podpira sprejema
               predloga zakona po hitrem postopku. Želi besedo predstavnik vlade? Gospod
               Pretnar.</p>
            </sp>
            <sp xml:id="SDZ2-Redna-07-1997-10-28.sp37">

               <speaker>DR. BOJAN PRETNAR:</speaker>

               <p>Hvala lepa. Spoštovane gospe in gospodje! Dovolite mi, da še enkrat v imenu
               predlagatelja povem nekaj besed, zakaj smo predlagali hitri postopek in kako
               utemeljujemo ta zelo kratek in res da nekoliko ne navaden zakon.</p>
               <p>Ustavno sodišče je s svojo odločbo razveljavilo obveznost, da tisti nosilci pravic
               industrijske lastnine, ki so jih imeli, svoje pravice, to so patenti in znamke in
               podobno, 3. aprila 1992 v Zvezni Jugoslaviji prijavljene - zakon je doslej pogojeval,
               da je treba te pravice v nekem roku prenesti na slovenski urad za intelektualno
               lastnino, ki je bil ustanovljen z ustavnim zakonom ob samosvojitvi - torej ustavno
               sodišče se je odločilo, da črta obveznost tako imenovanega prenosa teh pravic na
               Slovenijo. S tem je nastal strahovit pravni nered in celo javni interes je po našem
               mnenju ogrožen, zaradi tega, ker ta trenutek sedaj ne vemo, katere pravice v
               Sloveniji, pravice industrijske lastnine veljajo in katere ne veljajo. Da postrežem z
               enim podatkom.</p>
               <p>Od približno 30 tisoč veljavnih znamk, ki so bile 3. aprila 1992 veljavne pri zveznem
               zavodu za patente v Beogradu, jih je bilo prenesenih v rednem roku v Slovenijo samo
               7.000, 23.000 jih je ostalo neprenesenih, in te so seveda potem v skladu z zakonom,
               preden ga je ustavno sodišče z odločbo spremenilo, prenehale veljati v Sloveniji.</p>
               <p>Dogaja se, da so nekatera naša podjetja take neuporabljene znamke same po legitimni
               poti kasneje zopet pridobile v svojo korist. Sedaj, ko je odločba ustavnega sodišča
               črtala tisto določbo, da je potrebno za veljavnost pravic iz Beograda izvesti prenos
               v določenem roku, je nastala nepopisna pravna zmeda, ko se več ne ve, kdo je lastnik
               kakšne znamke, kdo je lastnik katerega patenta. Naša podjetja so lahko tožena na
               podlagi kršitev patentov, znamk in podobno, za katere sploh ne vemo, ali eksistirajo,
               kako eksistirajo, za katerega nobenega ni bila plačana nobena pristojbina in sploh ne
               vemo, da eksistirajo.</p>
               <p>Vse to je navajalo predlagatelje, vlado v tem primeru, da je, prvič, predlagala hitri
               postopek in da je predlagala rešitev, ki na nek način vzpostavlja zopet stanje,
               kakršno je vladalo poprej, in pri tem v največji možni meri skušala upoštevati tudi
               odločbo ustavnega sodišča, kakršna je pač bila.</p>
               <p>Iz tega zornega kota se zavedamo, da bi rešitev morda s pravnih vidikov bila, da ni
               najbolj posrečena, vendar v danih okoliščinah boljše rešitve vlada ni mogla najti.
               Predlog je bil tudi prediskutiran s svetovno organizacijo za intelektualno
               lastnino.</p>
               <p>Če potegnem črto pod celotno zgodbo, bi rekel naslednje. Kolikor ne bomo popravili
               tega zakona, tudi z retroaktivnim učinkom, potem bomo resno posegli ravno v legitimno
               pridobljene pravice slovenske industrije in slovenskih nosilcev. Pa ne samo
               slovenskih, tudi tujih nosilcev patentov, znamk in podobno.</p>
               <p>Prav zaradi tega menimo, da drugi odstavek 155. člena ustave v tem primeru utemeljuje
               takšno rešitev, kot jo vlada predlaga, da vendarle uveljavimo rešitev, da neprenesene
               pravice prenehajo veljati, če v določenih rokih niso bile plačane ustrezne
               pristojbine, tako kot je to normalno in potrebno. S tem je dana druga pravna podlaga
               kot tista za preprečitev navala teh neznanih pravic, kot jo uveljavlja ustavno
               sodišče.</p>
               <p>Še en komentar mi dovolite. Glede na to, da Sekretariat za zakonodajo in pravne
               zadeve opozarja, da je predlog vlade v nasprotju z 8. členom ustave, torej o
               neposredni uporabljivosti tujih konvencij. Mi se samo sklicujemo na rok, ki ga določa
               pariška konvencija. Ne gre pa za neposredno uporabo te konvencije in tudi iz tega
               zornega kota menimo, da tukaj ni nobenega nasprotja z ustavo.</p>
               <p>Glede na to, da gre za urgentne zadeve, ki resno ogrožajo - nam je znano, da se
               grožnje in tožbe pripravljajo proti slovenskim nosilcem patentov in znamk, glede na
               to, da gre za resen problem, predlagamo, da se po hitrem postopku sprejme predlog
               zakona, takšen, kot je. Hvala lepa.</p>
            </sp>
            <sp xml:id="SDZ2-Redna-07-1997-10-28.sp38">

               <speaker>PREDSEDNIK JANEZ PODOBNIK:</speaker>

               <p>Hvala, dr. Pretner. Želi besedo poročevalec matičnega delovnega telesa? Gospod
               Sovič.</p>
            </sp>
            <sp xml:id="SDZ2-Redna-07-1997-10-28.sp39">

               <speaker>BORIS SOVIČ:</speaker>

               <p>Cenjene dame, spoštovani! Že uvodoma, ko smo razpravljali o dnevnem redu, sem na nek
               način opozoril na stališča, ki jih je naš odbor v zvezi s to tematiko sprejel. Gre
               res za materijo, ki v mnogih elementih vpliva na položaj kar precejšnjega dela
               slovenske industrije. Vendar to hkrati tudi zahteva od nas, da pripravimo takšno
               rešitev, ki bo omogočala, da bi se sedanji problemi na nek način razpletli. Ker imamo
               opozorila, da sta v obstoječem členu, saj gre samo za en pomemben člen, kar dva
               elementa, ki lahko na nek način dopuščata dvom o ustavnosti rešitev, je vprašanje,
               ali je možno s tako rešitvijo razplesti situacijo, s katero smo soočeni. Mislim, da
               bi potrebovali zelo jasno zagotovilo, da bo rešitev, ki je predlagana, takšna, da ne
               bo sprožala novih sporov in morebiti spet pred ustavnim sodiščem nove razveljavitve
               kakšnega od določil tega zakona.</p>
               <p>Ker gre pri eni od teh interpretacij tudi za to, da ta zakon ureja stvari za nazaj,
               torej za retroaktivnost, mislim, da je dvom v to, da bi se lahko ponovno zgodilo, da
               bi vsaj en del tega zakona bil razveljavljen, kar upravičen. S tega vidika se mi zdi,
               da kaže rešitve, ki so, pretehtati, da ne bi bila pravna zmeda še večja.</p>
               <p>To je na nek način vodilo naš odbor k temu, da smo predlagali, da bi se ne obravnaval
               ta zakon po hitrem postopku. Mi smo celo predlagali, da bi ga vlada kar umaknila in
               prišla s čisto rešitvijo, ki bo imela realno možnosti, da ne bo potem ustavno
               spodbijana. Mislili smo, da bo na ta način pravzaprav najlažje razplesti zaplet, pred
               katerim smo. To so na nek način razlogi, ki po našem mnenju upravičujejo to, da bi
               kazalo ponovno pretehtati, ali je sploh ta hitri postopek smiseln ali ne. Še enkrat
               pa poudarjam, boljše bi bilo ta zakon umakniti in ga pripraviti v nekem tekstu, ki bi
               bil sprejemljiv tako z vidika ustave kot z vidika interesov slovenske industrije.
               Hvala.</p>
            </sp>
            <sp xml:id="SDZ2-Redna-07-1997-10-28.sp40">

               <speaker>PREDSEDNIK JANEZ PODOBNIK:</speaker>

               <p>Hvala, gospod Sovič. Kolege v ozadju bi prosil, da ali stopijo v preddverje ali pa v
               svoje poslanske sedeže. Želi besedo predstavnik Sekretariata za zakonodajo in pravne
               zadeve? <stage>(Ne želi.)</stage> Želijo besedo predstavniki poslanskih skupin? Govorimo o predlogu
               zakona o dopolnitvi zakona o industrijski lastnini - hitri postopek. <stage>(Ne želijo.)</stage>
               Želi predstavnik vlade dodatno obrazložiti svoj predlog? <stage>(Ne želi.)</stage></p>
               <p>Na glasovanje dajem predlog za sprejem predloga zakona o dopolnitvi zakona o
               industrijski lastnini po hitrem postopku. Ugotovimo sklepčnost! <stage>(53 poslancev.)</stage></p>
               <p>Kdo je za navedeni predlog? <stage>(37 poslancev.)</stage> Je kdo proti? <stage>(15 poslancev.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je državnemu zboru predložila predlog zakona o poroštvu
               Republike Slovenije za najetje posojil za izgradnjo plinskih blokov moči 2 x 114 MW v
               Termoelektrarni Brestanica in predlaga državnemu zboru, da ga sprejme po hitrem
               postopku. Matično delovno telo podpira sprejem predloga zakona po hitrem postopku.
               Želi besedo predstavnik vlade? <stage>(Ne želi.)</stage> Želi besedo poročevalec matičnega delovnega
               telesa? <stage>(Ne želi.)</stage> Želi besedo predstavnik Sekretariata za zakonodajo in pravne
               zadeve? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage></p>
               <p>Na glasovanje dajem predlog za sprejem zakona o poroštvu Republike Slovenije za
               najetje posojil za izgradnjo plinskih blokov v Termoelektrarni Brestanica po hitrem
               postopku. Ugotovimo sklepčnost! <stage>(53 poslancev.)</stage></p>
               <p>Kdo je za navedeni predlog? <stage>(37 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je predlog sprejet.</p>
               <p>Skupina poslancev s prvopodpisanim Cirilom Puckom je državnemu zboru predložila
               predlog zakona o ukrepih za ekonomsko, tehnološko in ekološko sanacijo Nafte Lendava
               d.o.o. in predlaga zboru, da ga sprejme po hitrem postopku. Matično delovno telo
               hitri postopek podpira. Želi predstavnik predlagateljev predloga zakona besedo? <stage>(Ne.)</stage>
               Želi besedo poročevalec matičnega delovnega telesa? <stage>(Ne.)</stage> Predstavnik sekretariata?
               <stage>(Ne.)</stage> Predstavnik vlade? <stage>(Ne.)</stage> Želijo besedo predstavniki poslanskih skupin? <stage>(Ne.)</stage> Na
               glasovanje dajem predlog za sprejem zakona o ukrepih za ekonomsko, tehnološko in
               ekološko sanacijo Nafte Lendava d.o.o. po hitrem postopku. Ugotavljamo prisotnost!
               <stage>(58 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(9 poslancev.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je zboru predložila predlog zakona o spremembah in
               dopolnitvah zakona o delavcih v državnih organih in predlaga zboru, da ga sprejme po
               hitrem postopku. Matično delovno telo tega zakona še ni obravnavalo. <stage>(Iz dvorane: Je
               obravnavalo.)</stage> Ali lahko predstavnica matičnega delovnega telesa pove, kakšno je
               stališče? Matično delovno telo podpira sprejem tega zakona po hitrem postopku. Želi
               besedo predstavnik vlade? <stage>(Ne.)</stage> Poročevalec matičnega delovnega telesa? <stage>(Ne.)</stage>
               Predstavnik sekretariata? <stage>(Ne.)</stage> Predstavniki poslanskih skupin? <stage>(Ne.)</stage> Zaključujem
               razpravo in dajem na glasovanje predlog za sprejem navedenega predloga zakona, torej
               zakona o spremembah in dopolnitvah zakona o delavcih v državnih organih po hitrem
               postopku. Ugotavljamo prisotnost! <stage>(57 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je predlog sprejet.</p>
               <p>Prehajamo na obravnavo in odločanje o predlogih za sprejem zakonov po skrajšanem
               postopku. Skupina poslancev s prvopodpisanim Miranom Potrčem je v obravnavo zboru
               predložila predlog zakona o spremembah in dopolnitvah zakona o Slovenski razvojni
               družbi in programu prestrukturiranja podjetij in predlaga zboru, da ga sprejme po
               skrajšanem postopku. Matično delovno telo s tem postopkom soglaša. Želi predstavnik
               predlagateljev predloga zakona besedo? <stage>(Ne.)</stage> Želi besedo poročevalec matičnega
               delovnega telesa? <stage>(Ne.)</stage> Predstavnik Sekretariata za zakonodajo in pravne zadeve?
               Predstavnik vlade? Želijo besedo predstavniki poslanskih skupin? <stage>(Ne.)</stage> Na glasovanje
               dajem predlog za sprejem predloga zakona o spremembah in dopolnitvah zakona o
               Slovenski razvojni družbi in programu prestrukturiranja podjetij po skrajšanem
               postopku. Navedeni predlog zakona ne bo sprejet, če mu bo nasprotovala najmanj 1/3
               navzočih poslancev. Ugotavljamo prisotnost! <stage>(62 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(9 poslancev.)</stage></p>
               <p>Ugotavljam, da je predlog sprejet.</p>
               <p>Poslanca Miran Potrč - se opravičujem - Glede Sklada kmetijskih zemljišč in gozdov je
               bila v proceduri sprejema dnevnega reda ta odločitev že sprejeta - dvakrat je bila
               sprejeta - se strinjam, gospod Potrč. Prehajamo na zadevo, torej poslanec Miran Potrč
               je v obravnavo zboru predložil predlog zakona o spremembi in dopolnitvi zakona o
               zaposlovanju in zavarovanju za primer brezposelnosti. Torej predlaga, da ga sprejmemo
               po skrajšanem postopku. Istočasno pa predlaga, da se ta zakon umakne iz zakonodajnega
               postopka. Toda ker ne vemo, kakšen bo sklep državnega zbora, ko bo glasoval, moramo
               se vendarle predtem se tudi opredeliti do predloga, da se ta zakon sprejme po
               skrajšanem postopku, če ne bi bil sprejet predlog, da se ga umakne iz zakonodajnega
               postopka.</p>
               <p>Želi predlagatelj zakona besedo? <stage>(Ne želi.)</stage> Gospod Potrč.</p>
            </sp>
            <sp xml:id="SDZ2-Redna-07-1997-10-28.sp41">

               <speaker>MIRAN POTRČ:</speaker>

               <p>Hvala lepa. Gospod predsednik! Mogoče želite pomagati pri odločanju, ne bom rekel, da
               ne, ampak to bi bil danes drugi primer, kjer bi dvakrat odločali. Lepo prosim ne
               delajmo tega. Imam v spominu, da ste povedali in da je državni zbor soglašal, da se
               ta točka uvršča na dnevni red kot obravnava predloga zakona oziroma obravnava
               predloga umika tega zakona in ne dajmo o tem še enkrat odločati. Razen, če bi vi
               želeli, da odločimo drugače kot smo prej odločali. Odločati o skrajšanem postopku pa
               nima smisla, če smo predlagali umik. O tem umiku je treba odločati in jaz mislim, da
               je to dogovorjeno. Hvala.</p>
            </sp>
            <sp xml:id="SDZ2-Redna-07-1997-10-28.sp42">

               <speaker>PREDSEDNIK JANEZ PODOBNIK:</speaker>

               <p>Hvala gospod Potrč. Z vašim posegom ste mi prepričali in umikam predlog, da bi
               državni zbor glasoval tudi glede skrajšanega postopka.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o vojnih invalidnih in predlaga zboru, da ga sprejme po
               skrajšanem postopku. Matično delovno telo soglaša s tem predlogom. Želi predstavnik
               vlade besedo? Želi besedo poročevalec matičnega delovnega telesa? Želi predstavnik
               Sekretariata za zakonodajo in pravne zadeve? Predstavniki poslanskih skupin? <stage>(Ne
               želijo.)</stage></p>
               <p>Na glasovanje dajem predlog za sprejem predloga zakona po skrajšanem postopku na
               glasovanje. Ne bo sprejet, če mu bo nasprotovala najmanj ena tretjina navzočih
               poslancev. Ugotavljamo prisotnost! <stage>(62 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je predlog sprejet.</p>
               <p>Skupina poslancev s prvopodpisano Majdo Ano Kregelj-Zbačnik je v obravnavo zboru
               predložila predlog zakona o spremembah in dopolnitvah zakona o žrtvah vojnega nasilja
               in predlaga zboru, da ga sprejme po skrajšanem postopku. Matično delovno telo s tem
               predlogom soglaša. Želi predstavnik predlagatelja predloga zakona besedo? Želi besedo
               poročevalec matičnega delovnega telesa? Želi besedo predstavnik sekretariata?
               Predstavnik vlade? Predstavniki poslanskih skupin? Ni razprave. Zaključujem in dajem
               na glasovanje predlog, da se predlog zakona o dopolnitvah zakona o žrtvah vojnega
               nasilja sprejme po skrajšanem postopku. Ugotavljamo prisotnost! <stage>(61 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o lokalni samoupravi in predlaga zboru, da ga sprejme po
               skrajšanem postopku. Matično delovno telo s predlogom predlagatelja zakona za sprejem
               po skrajšanem postopku soglaša. Želi predstavnik vlade besedo? Želi besedo
               poročevalec matičnega delovnega telesa? Želi besedo predstavnik Sekretariata za
               zakonodajo in pravne zadeve? Želijo besedo predstavniki poslanskih skupin? <stage>(Ne
               želijo.)</stage></p>
               <p>Razpravo zaključujem in dajem na glasovanje za sprejem navedenega predloga zakona po
               skrajšanem postopku. Ugotovimo sklepčnost! <stage>(62 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(12 poslancev.)</stage></p>
               <p>Ugotavljam, da je predlog sklepa sprejet.</p>
               <p>Želi v zvezi z dnevnim redom še kdo besedo? <stage>(Ne želi.)</stage> Zbor bo pri 43. točki dnevnega
               reda poleg že navedenih zadev v sklicu obravnaval še predlog odloka o razširitvi
               okrožnega državnega tožilca na Okrožnem državnem tožilstvu v Ljubljani.</p>
               <p>Prehajamo na glasovanje o predlogu dnevnega reda v celoti. Predlagam dnevni red, kot
               ste ga sprejeli s sklicem, s sprejetimi dopolnitvami in spremembami. Na glasovanje
               dajem predlagani dnevni red v celoti. Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je predlagani dnevni red 7. redne seje sprejet.</p>
               <p>Preden nadaljujemo z obravnavo sprejetega dnevnega reda, bi vas rad izrecno opozoril,
               da bi, seveda kot je običaj po poslovniku, naša želja je, moja osebno in sem
               prepričan tudi vseh treh podpredsednikov, ki in ko bodo vodili to sejo, da bi se
               držali maksimalno predlaganega dnevnega reda po vrstnem redu. Poslovnik pa omogoča,
               da se državni zbor odloči drugače, če obstaja kakšen objektivni razlog. In predlagam,
               da se vedno, ali tekom prejšnjega večera dogovorimo, če bi eventualno kakšna
               sprememba.</p>
               <p>Glede sedaj meni znanih predlogov vas bi obvestil in seveda bi prosil, da se o tem
               tudi opredeli državni zbor, da je pri 1. točki dnevnega reda, za 1. točko dnevnega
               reda, za predlog predsednika Vlade Republike Slovenije, da smo dobili predlog s
               strani generalnega sekretarja vlade, ker je danes zaradi državniških obveznosti
               gospod doktor Janez Drnovšek zaseden, predlaga torej, da bi se volitve oziroma, da bi
               se točka - imenovanje ministra brez resorja, odgovornega za evropske zadeve in
               ministra za malo gospodarstvo in turizem ne odločalo danes, ampak jutri ob 14.30 uri.
               To je predlog, ki ga je pač dal predstavnik vlade in jaz bi želel, da se z
               glasovanjem državni zbor opredeli do tega proceduralnega predloga, tako da bi, če ima
               kdo drugačen predlog, ker vemo, da pri proceduralnem predlogu ni razprave, gospod
               Hvalica, da se najprej opredelimo do tega glasovanja, do tega predloga, in potem bom
               dal tudi vaš predlog na glasovanje.</p>
               <p>Torej, na glasovanje dajem predlog v skladu s poslovnikom, da bo državni zbor
               obravnaval 1. točko dnevnega reda jutri ob 14.30 uri. Ugotovimo sklepčnost! <stage>(69
               prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da<gap n="..."/></p>
               <p>Proceduralni predlog ima tudi gospod Ivo Hvalica.</p>
            </sp>
            <sp xml:id="SDZ2-Redna-07-1997-10-28.sp43">

               <speaker>IVO HVALICA:</speaker>

               <p>Hvala lepa, gospod predsednik. Dovolite, da ob mojem proceduralnem predlogu
               komentiram še to, kar ste vi predlagali, torej da bi seje dejansko vodili po dnevnem
               redu. To se nam do sedaj še ni zgodilo. Upam, da je iskrena težnja k temu, da bi se
               to dogajalo, ampak jaz v to ne verjamem, ker smo že začeli s 1. točko in smo jo
               premaknili.</p>
               <p>Torej, zdaj bi pa še jaz rad spremenil dnevni red, ker je pogojen s to točko dnevnega
               reda. Gre za to, da imamo na tej seji kot 41. točko dnevnega reda tudi obravnavo
               postopka nabave policijskega plovila 5-111. Ta točka je neposredno povezana s 1.A
               točko dnevnega reda. Predlagam, zaradi higiene, kot jaz temu pravim, da bi najprej
               obravnavali 41. točko dnevnega reda, ugotovili eventuelne odgovornosti, ki so nastale
               ob tem - jaz sam sem bil v prejšnjem mandatu član Odbora za nadzor proračuna in
               verjetno imam kaj o tem povedati, pa tudi drugi - torej, da bi pred tem obravnavali
               41. točko dnevnega reda. Ker smo pravkar izglasovali to, da bodo volitve obeh
               ministrov ob 14.30 uri, predlagam, da bi 41. točko opravili jutri ob 10.00 uri. Hvala
               lepa.</p>
            </sp>
            <sp xml:id="SDZ2-Redna-07-1997-10-28.sp44">

               <speaker>PREDSEDNIK JANEZ PODOBNIK:</speaker>

               <p>Hvala lepa za vaš proceduralni predlog. Člen poslovnika govori: <q>"Med sejo državni
               zbor lahko spremeni vrstni red obravnave posameznih točk dnevnega reda."</q> V smislu te
               določbe dajem ta predlog gospoda Hvalice na glasovanje. Ugotovimo sklepčnost! <stage>(65
               prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(37 poslancev.)</stage></p>
               <p>Ugotavljam, da predlog, da bi 41. točka bila obravnavana jutri dopoldne ob 10.00, ni
               bil sprejet.</p>
               <p>Glede ostalega dela pač predlagam, da državni zbor dela od 10.00 do 18.00 ure vsak
               dan do četrtka; če bo kakšen drugačen predlog, vas bi seveda vsekakor prej obvestili.
               Prav tako vas bom tudi že tekom jutrišnjega dne obvestil, kdaj bo državni zbor
               obravnaval točko <q>"pobude poslank in poslancev"</q>; to je tudi odvisno, kako bo uspešen
               državni zbor v tem tednu.</p>
               <p>S tem, mislim, da smo opravili vsa obvestila, ki so vedno sestavni del sprejemanja
               dnevnega reda. Prosim? Ravno zaradi četrtka sem rekel, da se lahko v naslednjih dneh
               tudi dogovorili drugače, ker vemo, da je to predvečer praznika, in jaz sem odprt, da
               se državni zbor dogovori drugače in se bomo dogovorili na delovnih pogovorih in bomo
               tudi vse obvestili, do kdaj bomo delali v četrtek.</p>
               <p>Prehajamo na <title>2. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED
                  REPUBLIKO SLOVENIJO IN ORGANIZACIJO ZA GOSPODARSKO SODELOVANJE IN RAZVOJ O
                  PRIVILEGIJIH, IMUNITETAH IN UGODNOSTIH, KI SE PODELJUJEJO ORGANIZACIJI.</title>
               Predlog zakona je državnemu zboru predložila Vlada Republike Slovenije. Želi
               predstavnik vlade besedo? <stage>(Ne želi.)</stage> Predlog zakona je obravnaval Odbor za mednarodne
               odnose kot matično delovno telo. Želi poročevalec odbora besedo? Morda za vse?
               Prosim, gospod Kacin.</p>
            </sp>
            <sp xml:id="SDZ2-Redna-07-1997-10-28.sp45">

               <speaker>JELKO KACIN:</speaker>

               <p>Gospod predsednik, kolegice in kolegi! Odbor Državnega zbora Republike Slovenije za
               mednarodne odnose je na svoji 16. seji, ki je bila 16. julija, se pravi pred
               počitnicami, obravnaval predlog zakona o ratifikaciji sporazuma med Republiko
               Slovenijo in organizacijo za gospodarsko sodelovanje in razvoj o privilegijih,
               imunitetah in ugodnostih, ki se podeljujejo organizaciji. Odbor je pri obravnavi
               upošteval mnenje Sekretariata za zakonodajo in pravne zadeve, ki na predlog zakona ni
               imel pripomb. Odbor je soglašal z navedenim predlogom zakona ter predlaga državnemu
               zboru, naj ga uvrsti na sejo in sprejme. Hvala lepa.</p>
            </sp>
            <sp xml:id="SDZ2-Redna-07-1997-10-28.sp46">

               <speaker>PREDSEDNIK JANEZ PODOBNIK:</speaker>

               <p>Gospod Kacin, ali lahko poveste tudi za ostale ratifikacije?</p>
            </sp>
            <sp xml:id="SDZ2-Redna-07-1997-10-28.sp47">

               <speaker>JELKO KACIN:</speaker>

               <p>Vrsta ratifikacij je na današnjem dnevnem redu. Nekatere so izjemno pomembne, med
               njimi pa je tudi ena, za katero je negativno mnenje matičnega delovnega telesa in ob
               tej točki bi želel posebej spregovoriti.</p>
            </sp>
            <sp xml:id="SDZ2-Redna-07-1997-10-28.sp48">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kacin. Želi besedo predstavnik Sekretariata za zakonodajo in
               pravne zadeve? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage>
               Besedo dajem poslankam in poslancem. <stage>(Ni razprave.)</stage></p>
               <p>Na glasovanje dajem predlog; ker do začetka obravnave ni bil predložen noben pisni
               amandma, predlagam državnemu zboru, da skladno z drugim odstavkom 213. člena
               poslovnika državnega zbora sklene, da bo glasoval le o predlogu zakona v celoti. S
               tem v zvezi vas želim opozoriti, da navedeni predlog sklepa ne bo sprejet, če mu bo
               nasprotovala najmanj tretjina navzočih poslancev. Želi v zvezi s tem predlaganim
               sklepom kdo razpravljati? <stage>(Ne želi.)</stage> Zaključujem razpravo in dajem predlog tega
               sklepa na glasovanje. Ugotovimo sklepčnost! <stage>(70 poslancev.)</stage></p>
               <p>Kdo je za predlagani sklep? <stage>(45 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona o ratifikaciji sporazuma med Republiko
               Slovenijo in organizacijo za gospodarsko sodelovanje in razvoj o privilegijih,
               imunitetah in ugodnostih, ki se podeljujejo organizaciji. Ugotovimo sklepčnost! <stage>(52
               poslancev.)</stage></p>
               <p>Kdo je za predlog akta v celoti? <stage>(46 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je predlog zakona v celoti sprejet.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O RATIFIKACIJI VARNOSTNEGA
                  SPORAZUMA MED REPUBLIKO SLOVENIJO IN ORGANIZACIJO SEVERNOATLANTSKEGA PAKTA.</title>
               Predlog zakona je v obravnavo državnemu zboru predložila Vlada Republike Slovenije.
               Želi predstavnik vlade besedo? <stage>(Ne želi.)</stage> Predlog zakona je obravnaval Odbor za
               mednarodne odnose kot matično delovno telo. Želi besedo predstavnik Sekretariata za
               zakonodajo in pravne zadeve? <stage>(Ne želi.)</stage> Želi besedo poročevalec odbora? <stage>(Ne želi.)</stage>
               Predstavniki poslanskih skupin? Besedo dajem poslankam in poslancem. Razprave ni, jo
               zaključujem in dajem najprej na glasovanje predlog sklepa, da bomo glasovali o
               predlogu zakona v celoti. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(53
               prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>Prehajamo na <title>4. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  BUDIMPEŠTANSKE POGODBE O MEDNARODNEM PRIZNANJU DEPOZITA MIKROORGANIZMOV ZA
                  POSTOPEK PATENTIRANJA IN PRAVILNIKA BUDIMPEŠTANSKE POGODBE O MEDNARODNEM PRIZNANJU
                  DEPOZITA MIKROORGANIZMOV ZA POSTOPEK PATENTIRANJA.</title> Predlog tega zakona je v
               obravnavo zboru predložila Vlada Republike Slovenije. Želi predstavnik vlade besedo?
               Želi besedo predstavnik Odbora za mednarodne odnose? Predstavnik Sekretariata za
               zakonodajo in pravne zadeve? Predstavniki poslanskih skupin? Želijo poslanke in
               poslanci besedo? Gospod Sovič, prosim.</p>
            </sp>
            <sp xml:id="SDZ2-Redna-07-1997-10-28.sp49">

               <speaker>BORIS SOVIČ:</speaker>

               <p>Cenjene dame, spoštovani! Odbor za znanost in tehnologijo je obravnaval ta tekst, ki
               ga zdaj obravnavamo, in predlagal dodatni sklep, ki bi ga, ta sklep bi jaz rad zdaj
               tudi predložil državnemu zboru z željo, da bi ga sprejeli. Gre preprosto za to, da bi
               predlagali, da Vlada Republike Slovenije čimprej ugotovi interes za mednarodni
               depozitarni organ v Republiki Sloveniji, takšnega kot ta dokument, torej ta zakon o
               ratifikaciji Budimpeštanske pogodbe tudi predvideva. Tak interes v Sloveniji obstaja,
               mi smo na odboru bili seznanjeni s predlogom ustrezne institucije in mi bi želeli, da
               bi nam vlada čimprej sporočila, kakšne aktivnosti je v tej smeri izvedla, skratka, da
               bi čimprej realizirali te možnosti, ki nam jih ta Budimpeštanska pogodba tudi daje.
               Torej mi vsekakor podpiramo ratifikacijo, hkrati pa predlagamo dodatni sklep, da bi
               vlada čimprej ugotovila interes za mednarodni depozitarni organ v Republiki Sloveniji
               v skladu s to pogodbo. Hvala.</p>
            </sp>
            <sp xml:id="SDZ2-Redna-07-1997-10-28.sp50">

               <speaker>PREDSEDNIK JANEZ PODOBNIK:</speaker>

               <p>Hvala, gospod Sovič. Predlog vašega dodatnega sklepa je v poročilu vašega odbora.
               Želi še kdo od poslank in poslancev besedo? <stage>(Ne želi.)</stage> Razpravo zaključujem. Na
               glasovanje dajem najprej predlog, da bomo glasovali o predlogu zakona v celoti.
               Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(45 prisotnih.)</stage>
               Ponavljamo glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>V razpravo dajem dodatni sklep, ki ga je v imenu Odbora za znanost in tehnologijo, ki
               ga je predlagal gospod Boris Sovič. Državni zbor Republike Slovenije predlaga Vladi
               Republike Slovenije, da ugotovi interes za mednarodni depozitarni organ v Republiki
               Sloveniji in o tem skladno z 9. členom Budimpeštanske pogodbe pripravi pismeno
               poročilo ustrezni mednarodni instituciji. Želi v zvezi s tem dodatnim sklepom kdo
               besedo? Prosim. Dr. Hren-Vencljeva.</p>
            </sp>
            <sp xml:id="SDZ2-Redna-07-1997-10-28.sp51">

               <speaker>DR. HELENA HREN-VENCELJ:</speaker>

               <p>Spoštovani! Na tem področju vlada že precej časa vodi aktivnosti oziroma ministrstvo
               za znanost in tehnologijo in tudi depozit njihovih organizmov se že od leta 1975
               neuradno sicer zaenkrat izvaja na Kemijskem institutu, tako da mislim, da je sicer
               primerno, da vlada poda celovit pregled, kaj je na tem področju naredila, ker ne gre
               samo za mikroorganizme, ampak tudi za druge vrste živega sveta, ki ga je pri nas
               torej v našem okolju. Mislim, da je to poročilo primerno, vendar kar se tiče
               mikroorganizmov, ta stvar je v polnem teku že dolgo časa.</p>
            </sp>
            <sp xml:id="SDZ2-Redna-07-1997-10-28.sp52">

               <speaker>PREDSEDNIK JANEZ PODOBNIK:</speaker>

               <p>Hvala lepa dr. Hren-Vencljeva. Gospod Sovič.</p>
            </sp>
            <sp xml:id="SDZ2-Redna-07-1997-10-28.sp53">

               <speaker>BORIS SOVIČ:</speaker>

               <p>Jaz bi rad samo dodatno dopolnil oziroma pojasnil stališče našega odbora. Stališče se
               nanaša na 7. člen tega zakona oziroma te pogodbe, ki govori, da depozitarno ustanova
               pridobi status mednarodnega depozitarnega organa na podlagi pisnega sporočila, ki ga
               na generalnega direktorja naslovi država sopogodbenica. Torej poanta našega sklepa je
               preprosto ta, da bi Vlada Republike Slovenije takšno pisno sporočilo tej mednarodni
               organizaciji posla, da bi na ta način zagotovila možnost, da bo ustrezna institucija
               v Sloveniji sploh dobila ingerence te depozitarne ustanove. S tega vidika mislim, da
               je zelo utemeljeno, da bi se ta sklep sprejel, tudi spričo tega, kar je sama kolegica
               povedala. Ker v Sloveniji očitno obstaja realni interes in možnosti za to. Hvala.</p>
            </sp>
            <sp xml:id="SDZ2-Redna-07-1997-10-28.sp54">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo besedo? Predstavnik vlade? <stage>(Ne želi.)</stage></p>
               <p>Na glasovanje dajem dodatni sklep, kot sem ga že prej prebral. Ugotavljamo
               prisotnost! <stage>(49 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo dodatni sklep sprejeli.</p>
               <p>Prehajamo na <title>5. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  PROTOKOLA K MADRIDSKEMU SPORAZUMU O MEDNARODNEM REGISTRIRANJU ZNAMK.</title> Predlog
               zakona je v obravnavo zboru predložila Vlada Republike Slovenije. Želi predstavnik
               vlade besedo? <stage>(Ne želi.)</stage> Odbor za mednarodne odnose? Predstavnik sekretariata?
               Predstavniki poslanski skupin? Poslanke in poslanci? Razprave ni. Zaključujem in
               dajem najprej na glasovanje predlog sklepa, da bomo o predlogu zakona glasovali v
               celoti. Ugotavljamo prisotnost! <stage>(50 prisotnih.)</stage> Kdo je za? <stage>(43 poslancev.)</stage> Je kdo
               proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona v celoti. Ugotovimo sklepčnost! <stage>(49
               prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet. <title>6. TOČKA DNEVNEGA REDA -
                  OBRAVNAVA PREDLOGA ZAKONA O RATIFIKACIJI SPORAZUMA O SOCIALNEM ZAVAROVANJU MED
                  REPUBLIKO SLOVENIJO IN REPUBLIKO HRVAŠKO.</title>
               </p>
               <p>Predlog zakona je v obravnavo zboru predložila Vlada Republike Slovenije. Želi
               predstavnik vlade besedo? Prosim, državna sekretarka, gospa Belopavlovičeva.</p>
            </sp>
            <sp xml:id="SDZ2-Redna-07-1997-10-28.sp55">

               <speaker>NATAŠA BELOPAVLOVIČ:</speaker>

               <p>Hvala lepa. Rada bi poudarila, da je ratifikacija sporazuma o socialnem zavarovanju
               med Republiko Slovenijo in Republiko Hrvaško zelo pomembna, tako za naše državljane
               kot za naše zavarovance, tiste, ki živijo in ki delajo, in za tiste, ki so živeli in
               ki so delali na drugi strani meje.</p>
               <p>Sporazum pomeni možnost na eni strani seštevanje zavarovalnih dob, pridobljenih v eni
               drugi državi, kar je pomembno, glede na našo notranjo zakonodajo; pomeni možnost
               oziroma urejanje transferja določenih dajatev iz pokojninskega in invalidskega
               zavarovanja in ureja tudi problematiko zdravstvenega zavarovanja, vključno z
               zavarovanjem za nujne primere v času, ko nekdo začasno biva v eni ali drugi
               državi.</p>
               <p>Sporazum je pripravljen na podlagi standardov, ki veljajo v Evropski uniji na
               področju socialnega zavarovanja, in pomeni pomemben korak v urejanju odnosov z
               Republiko Hrvaško in to v tistem delu, ki prizadeva državljane ene in druge države
               najbolj neposredno.</p>
               <p>Na matičnem odboru so se pojavila nekatera vprašanja; mi smo ta vprašanja tudi
               kasneje po seji skušali pojasniti oziroma s posameznimi poslanci razčistiti, tako da
               mislim, da ni več nekih pomislekov v zvezi z ratifikacijo tega sporazuma. Hvala lepa.
            </p>
            </sp>
            <sp xml:id="SDZ2-Redna-07-1997-10-28.sp56">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospa državna sekretarka. Predlog zakona je obravnaval Odbor za
               mednarodne odnose kot matično delovno telo. Želi besedo poročevalec odbora? Prosim,
               gospod Jelko Kacin.</p>
            </sp>
            <sp xml:id="SDZ2-Redna-07-1997-10-28.sp57">

               <speaker>JELKO KACIN:</speaker>

               <p>Gospod predsednik, kolegice in kolegi! Odbor Državnega zbora Republike Slovenije za
               mednarodne odnose je na svoji 16. seji, 16. julija 1997, obravnaval predlog zakona o
               ratifikaciji sporazuma o socialnem zavarovanju med Republiko Slovenijo in Republiko
               Hrvaško.</p>
               <p>Predstavnica vlade, državna sekretarka Belopavlovičeva, je po uvodni predstavitvi
               predloga zakona odgovarjala na vprašanja članov odbora v zvezi z izplačevanjem
               vojaških pokojnin in uporabo določb sporazuma med Republiko Slovenijo in Republiko
               Hrvaško o vojaških pokojninah, z dne 20. julija 1992, tudi po uveljavitvi sporazuma o
               socialnem zavarovanju med Republiko Slovenijo in Republiko Hrvaško. Odgovarjala je na
               vprašanja o predpisih, ki na Hrvaškem zajemajo nadomestilo plače za čas porodniškega
               dopusta. Pojasnila je tudi termin <q>"osebna služba"</q> pri diplomatskem ali konzularnem
               predstavniku. V razpravi je član odbora, Zmago Jelinčič, menil, da sporazum vsebuje
               še nekatere druge formulacije, ki so v škodo Republike Slovenije, ter se v imenu
               poslanske skupine Slovenske nacionalne stranke zavzel za preložitev obravnave na
               naslednjo sejo odbora. Odbor je pri obravnavi upošteval mnenje Sekretariata za
               zakonodajo in pravne zadeve, ki na predlog zakona ni imel pripomb. Po končani
               razpravi pa je potem odbor glasoval o navedenem predlogu in se z njim ni strinjal.
               Nismo zmogli zadostno število glasov, da bi ta predlog zakona podprli. To je
               poročilo.</p>
               <p>Ker pa sem ravno pri besedi, bi rad opredelil tudi oziroma obrazložil svoj glas.
               Neglede na odločitev matičnega delovnega telesa, bom predlog ratifikacije podprl, in
               predlagam isto tudi vsem kolegicam in kolegom v državnem zboru. Hvala lepa.</p>
            </sp>
            <sp xml:id="SDZ2-Redna-07-1997-10-28.sp58">

               <speaker>PREDSEDNIK JANEZ PODOBNIK:</speaker>

               <p>Hvala gospod Kacin. Drugi del vašega nastopa seveda sodi v rubriko stališča poslancev
               in poslank. Želi besedo predstavnik sekretariata? <stage>(Ne želi.)</stage></p>
               <p>Želijo besedo predstavniki poslanskih skupin? <stage>(Ne želijo.)</stage> Besedo dajem poslankam in
               poslancem! Razpravo zaključujem. V skladu s poslovnikom bomo glasovali o predlogu
               matičnega delovnega telesa, da se predlog zakona ne sprejme.</p>
               <p>Dajem na glasovanje predlog matičnega delovnega telesa, da se predlog zakona o
               ratifikaciji sporazuma o socialnem zavarovanju med Republiko Slovenijo in Republiko
               Hrvaško ne sprejme. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(41 poslancev.)</stage></p>
               <p>Ugotavljam, da predlog ni sprejet. To pomeni, da se nadaljuje procedura, kot je
               običajna za sprejemanje predlogov zakona o ratifikaciji.</p>
               <p>Torej najprej glasujemo o predlogu, da bomo glasovali o predlogu zakona v celoti.
               Ugotovimo sklepčnost!<stage>(56 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je sklep sprejet.</p>
               <p>Dajem na glasovanje predlog zakona o ratifikaciji sporazuma o socialnem zavarovanju
               med Republiko Slovenijo in Rebubliko Hrvaško. Ugotavljam sklepčnost! <stage>(55
               prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA - PREDLOGA ZAKONA O RATIFIKACIJI SPORAZUMA
                  MED VLADO REPUBLIKE SLOVENIJE IN VLADO REPUBLIKE ESTONIJE O VZAJEMNI ODPRAVI
                  VIZUMOV.</title>
               </p>
               <p>Predlog zakona, je v obravnavo zboru predložila Vlada Republike Slovenije.</p>
               <p>Želi predstavnik vlade besedo? Predlog je obravnaval Odbor za mednarodne odnose kot
               matično telo. Želi besedo poročevalec odbora? <stage>(Ne želi.)</stage> Želi besedo predstavnik
               Sekretariata za zakonodajo in pravne zadeve? <stage>(Ne želi.)</stage> Želijo besedo predstavniki
               poslanskih skupin? <stage>(Ne želijo.)</stage> Želijo besedo poslanke in poslanci? <stage>(Ne želijo.)</stage> Ni
               razprave. Razpravo zaključujem.</p>
               <p>Na glasovanje dajem predlog sklepa, da bomo glasovali o predlogu zakona v celoti.
               Ugotovimo sklepčnost! <stage>(53 prisotnih.)</stage></p>
               <p>Kdo je za predlagani sklep? <stage>(37 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(52
               prisotnih.)</stage></p>
               <p>Kdo je za predlog akta v celoti? <stage>(36 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>8. TOČKO DNEVNEGA REDA - PREDLOG ZAKONA O RATIFIKACIJI POGODBE MED
                  VLADO REPUBLIKE SLOVENIJE IN VLADO REPUBLIKE HRVAŠKE O UREJANJU VODNOGOSPODARSKIH
                  RAZMERIJ.</title> Predlog tega zakona je v obravnavo državnemu zboru predložila Vlada
               Republike Slovenije. Želi predstavnik vlade besedo? <stage>(Ne želi.)</stage> Želi besedo
               predstavnik Odbora za mednarodne odnose? Gospod Jelko Kacin, prosim.</p>
            </sp>
            <sp xml:id="SDZ2-Redna-07-1997-10-28.sp59">

               <speaker>JELKO KACIN:</speaker>

               <p>Hvala za besedo. Odbor Državnega zbora Republike Slovenije za mednarodne odnose je na
               svoji 16. seji 16. julija letos, obravnaval predlog zakona o ratifikaciji pogodbe med
               Vlado Republike Slovenije in Vlado Republike Hrvaške o urejanju vodnogospodarskih
               razmerij. Odbor je razpravo omenjenega zakona prekinil in sklenil, da jo bo
               nadaljeval na naslednji seji odbora pod pogojem, da mu bo Vlada Republike Slovenije
               do takrat posredovala tudi pravilnik stalne slovensko-hrvaške komisije za vodno
               gospodarstvo, ki je bil podpisan hkrati s pogodbo.</p>
               <p>V skladu s sklepom 16. seje Odbora za mednarodne odnose je Vlada Republike Slovenije
               v naslednjih dneh, 28. julija 1997 državnemu zboru posredovala pravilnik stalne
               slovensko-hrvaške komisije za vodno gospodarstvo kot dodatno informacijsko gradivo.
               Odbor je potem na 28. seji 23. oktobra nadaljeval obravnavo predloga zakona o
               ratifikaciji navedene pogodbe. Pri obravnavi je upošteval mnenje Sekretariata za
               zakonodajo in pravne zadeve, ki na predlog zakona ni imel pripomb ter mnenje Odbora
               za infrastrukturo in okolje, ki predlog zakona podpira. Odbor je soglašal z navedenim
               predlogom zakona, ter predlagal državnemu zboru naj ga uvrsti na sejo, in sprejme.
               Hvala lepa.</p>
            </sp>
            <sp xml:id="SDZ2-Redna-07-1997-10-28.sp60">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kacin. Želi besedo predstavnik sekretariata? <stage>(Ne želi.)</stage> Želijo
               besedo predstavniki poslanskih skupin? <stage>(Ne želijo.)</stage> Besedo dajem poslankam in
               poslancem. Ker ni razprave, jo zaključujem.</p>
               <p>Najprej dajem na glasovanje predlog sklepa, da bomo glasovali o predlogu zakona v
               celoti. Ugotovimo sklepčnost! <stage>(54 prisotnih.)</stage></p>
               <p>Kdo je za navedeni sklep? <stage>(49 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(52
               prisotnih.)</stage></p>
               <p>Kdo je za predlog akta v celoti? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>9. TOČKO DNEVNEGA REDA - PREDLOG AKTA O NASLEDSTVU VEČSTRANSKIH
                  MEDNARODNIH POGODB S PODROČJA KMETIJSTVA, KATERIH POGODBENICA JE BILA NEKDANJA
                  JUGOSLAVIJA IN KI NAJ OSTANEJO V VELJAVI ZA REPUBLIKO SLOVENIJO.</title> Predlog akta
               je v obravnavo državnemu zboru predložila Vlada Republike Slovenije. Želi predstavnik
               vlade besedo? <stage>(Ne želi.)</stage> Želi besedo predstavnik Odbora za mednarodne odnose? <stage>(Ne
               želi.)</stage> Predstavnik sekretariata? <stage>(Ne želi.)</stage> Predstavniki poslanskih skupin? <stage>(Ne
               želijo.)</stage> Ali želijo besedo poslanke in poslanci? <stage>(Ne želijo.)</stage> Razpravo
               zaključujem.</p>
               <p>Na glasovanje dajem predlog sklepa, da bomo glasovali le o predlogu akta v celoti.
               Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je navedeni predlog sklepa sprejet.</p>
               <p>Tako dajem na glasovanje predlog akta v celoti. Ugotovimo sklepčnost! <stage>(50
               prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog akta v celoti sprejet.</p>
               <p>In s tem zaključujem tudi to točko dnevnega reda. <title>10. TOČKA DNEVNEGA REDA -
                  PREDLOG ZAKONA O RATIFIKACIJI SPORAZUMA MED VLADO REPUBLIKE SLOVENIJE IN VLADO
                  REPUBLIKE ESTONIJE O PONOVNEM SPREJEMU OSEB.</title>
               </p>
               <p>Predlog tega zakona je v obravnavo zboru predložila Vlada Republike Slovenije. Želi
               predstavnik vlade besedo? <stage>(Ne želi.)</stage> Predstavnik Odbora za mednarodne odnose?
               Predstavnik sekretariata? Predstavniki poslanskih skupin? Poslanke in poslanci?
               Razprave ni in jo zaključujem.</p>
               <p>Prehajamo na glasovanje o predlogu sklepa, da bomo glasovali le o predlogu zakona v
               celoti. Ugotovimo sklepčnost! <stage>(53 prisotnih.)</stage></p>
               <p>Navedeni predlog sklepa dajem na glasovanje.</p>
               <p>Kdo je za? <stage>(42 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona v celoti. Ugotovimo sklepčnost! <stage>(51
               prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujemo to točko dnevnega reda. <title>11. TOČKA DNEVNEGA REDA - PREDLOG AKTA
                  O NASLEDSTVU SPORAZUMOV NEKDANJE SFRJ Z AVSTRALIJO, KI NAJ OSTANEJO V VELJAVI MED
                  REPUBLIKO SLOVENIJO IN AVSTRALIJO.</title>
               </p>
               <p>Predlog tega akta je v obravnavo zboru predložila Vlada Republike Slovenije. Želi
               predstavnik vlade besedo? <stage>(Ne želi.)</stage> Ali želi besedo predstavnik Odbora za mednarodne
               odnose? <stage>(Ne želi.)</stage> Predstavnik sekretariata? Predstavniki poslanskih skupin? Poslanke
               in poslanci? <stage>(Nihče ne želi.)</stage> Razpravo zaključujem. Se opravičujem! V uvodu sem
               napačno naslovil <q>"v veljavi med Republiko Slovenijo in Avstrijo"</q>!</p>
               <p>Prehajamo na glasovanje o predlogu sklepa, da bomo glasovali le o predlogu akta v
               celoti. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Tako dajem na glasovanje predlog akta v celoti. Ugotovimo sklepčnost! <stage>(52
               prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog akta v celoti sprejet.</p>
               <p>S tem zaključujem 11. točko dnevnega reda.</p>
               <p>Prehajamo na <title>12. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  KONVENCIJE MED REPUBLIKO SLOVENIJO IN REPUBLIKO POLJSKO O IZOGIBANJU DVOJNEGA
                  OBDAVČEVANJA V ZVEZI Z DAVKI NA DOHODEK IN PREMOŽENJE.</title> Predlog tega zakona je
               v obravnavo zboru predložila Vlada Republike Slovenije. Želi predstavnik vlade
               besedo? <stage>(Ne želi.)</stage> Predlog zakona je obravnaval odbor. Predstavnik ne želi besede.
               Predstavnik sekretariata? Predstavniki poslanskih skupin? Poslanke in poslanci? Ni
               razprave. Razpravo zaključujem in prehajam na glasovanje o predlogu sklepa, da bomo
               glasovali o predlogu zakona v celoti. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Tako dajem na glasovanje predlog zakona v celoti. Ugotovimo sklepčnost! <stage>(48
               prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>13. TOČKO DNEVNEGA REDA - PREDLOG AKTA O NASLEDSTVU SPORAZUMOV
                  NEKDANJE SFRJ Z LJUDSKO REPUBLIKO KITAJSKO, KI NAJ OSTANEJO V VELJAVI MED
                  REPUBLIKO SLOVENIJO IN LJUDSKO REPUBLIKO KITAJSKO.</title> Predlog tega akta je v
               obravnavo zboru predložila Vlada Republike Slovenije. Ne želi besede. Odbor za
               mednarodne odnose? Predstavnik sekretariata? Predstavniki poslanskih skupin? Poslanke
               in poslanci? Ni razprave, jo zaključujem in dajem na glasovanje predlog sklepa, da
               bomo glasovali o predlogu akta v celoti. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog akta v celoti. Ugotovimo sklepčnost! <stage>(48
               prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog akta v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>14. TOČKO DNEVNEGA REDA - PREDLOG ZAKONA O DOPOLNITVI ZAKONA O
                  INDUSTRIJSKI LASTNINI, HITRI POSTOPEK.</title> Predlog tega zakona je v obravnavo
               zboru predložila Vlada Republike Slovenije. Želi predstavnik vlade besedo? Prosim.
               Svetovalec vlade, gospod Piano. Prosim.</p>
            </sp>
            <sp xml:id="SDZ2-Redna-07-1997-10-28.sp61">

               <speaker>ANDREJ PIANO:</speaker>

               <p>Hvala lepa, gospod predsednik. Dovolite mi, da ponovim besede, ki so bile že pred
               kratkim izrečene. S predloženo dopolnitvijo zakona o industrijski lastnini po hitrem
               postopku želi vlada urediti položaj, ki je nastal po odločbi Ustavnega sodišča, s
               katero je razglasilo za neustaven določen rok, s katerim je Republika Slovenija
               določila, da je potrebno vse pravice industrijske lastnine, ki so bile prijavljene
               ali registrirane pri uradu, bivšemu uradu SFRJ za patente, prenesti na Slovenijo. O
               tem predlogu so bila danes že izrečena določena stališča. Jaz bi samo poudaril, da s
               predloženim ne kršimo 8. člena ustave, ki govori o veljavnosti mednarodnih pogodb,
               saj tukaj ne gre za neposredno uporabo 5. člena BIS Pariške konvencije, ampak gre
               samo, da uporabimo rok iz te konvencije, ki je 6 mesecev. Samega 5. BIS člena pa
               vsekakor v tem primeru ne moremo uporabljati, ker 5. BIS člen določa, da če kdo ne
               plača pristojbino, na primer za patent ima še možnost, da ga v 6 mesecih, ampak to
               pomeni, da ga urad obvesti, da mu pošlje ta poziv, da plača z dodatno pristojbino.
               Glede 155. člena pa je treba povedati, da tukaj dejansko gre za retroaktivnost,
               vendar pa so tukaj ogroženi javni interesi Republike Slovenije, pravna varnost, saj
               se ne ve, katera pravica velja, kar pa lahko povzroča velike težave oziroma število
               raznih nepotrebnih tožb, ter predlagamo, da; gospe in gospodje, vlada predlaga, da se
               ta vladni predlog sprejme, kakor ga je vlada predložila v obravnavo. Hvala lepa.</p>
            </sp>
            <sp xml:id="SDZ2-Redna-07-1997-10-28.sp62">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Piano. Predlog zakona je obravnaval Odbor za znanost in tehnologijo
               kot matično delovno telo. Prosim poročevalca, da predstavi mnenje.</p>
            </sp>
            <sp xml:id="SDZ2-Redna-07-1997-10-28.sp63">

               <speaker>BORIS SOVIČ:</speaker>

               <p>Spoštovani! Danes je bilo že nekajkrat bilo tu zelo natančno predstavljeno stališče
               našega odbora, zato mislim, da nima nobenega smisla, da bi sedaj to ponavljal. Samo
               na kratko rečeno. Naš odbor je ta tekst obravnaval in se seznanil z mnenjem
               sekretariata. Sekretariat je izrazil pomisleke o tem ali je tekst, ki je predložen,
               skladno z ustavo. Sekretariat je bil mnenja, da sta dva člena ustave, ki sta drugačna
               in imata drugačno intencijo kot ta tekst. In na tej osnovi je naš odbor preprosto
               predlagal, da bi vlada ta tekst umaknila iz obravnave z ozirom na to, kar smo
               pravzaprav že prej slišali. Pričakujem, da nam bo vlada predstavila kakšni so ti
               amandmaji, ki jih bodo predložili, ker predpostavljam, da je tudi vladi očitno, da
               tak tekst seveda ne more biti sprejet. Za to bi jaz predlagal, da se bodisi ta
               obravnava prosto prekine, dokler ne dobimo amandmajev vlade, bodisi, da se to na nek
               način počaka. Vsekakor pa mislim, da ni možno, da bi obravnavali ta tekst ob vedenju,
               kakšno je mnenje sekretariata. Hvala.</p>
            </sp>
            <sp xml:id="SDZ2-Redna-07-1997-10-28.sp64">

               <speaker>PREDSEDNIK JANEZ PODOBNIK:</speaker>

               <p>Gospod Sovič, mislim da je pravkar predstavnik vlade povedal, da vlada vztraja na
               predlagani vsebini zakona. Jaz sem tako razumel njegov nastop.</p>
               <p>Želi besedo predstavnik Sekretariata za zakonodajo in pravne zadeve? Gospod Baškovič
               prosim.</p>
            </sp>
            <sp xml:id="SDZ2-Redna-07-1997-10-28.sp65">

               <speaker>MILAN BAŠKOVIČ:</speaker>

               <p>Hvala lepa. V tem primeru gre za dokaj zapleteno zadevo in tudi za precej občutljive
               dejanske posledice celotnega dogajanja na tem področju patentov oziroma varstva
               industrijske lastnine.</p>
               <p>Mi smo v našem mnenju opozorili na nekatere vidike, ki so samo pravnega značaja, ne
               pa na vse drugo, kar je s tem v zvezi povezano. Namreč gre za to, da je prvotni zakon
               o industrijski lastnini, izdan po osamosvojitvi garantiral te pravice, kot so bile
               bile že prej pri zavodu za patente vedno v Beogradu prijavljene, praktično brez
               omejitev in tako naprej. Stvari so bile nesporno takrat urejene.</p>
               <p>Glede na kontinuiteto in obveznosti, ki jih je država prevzela, kasneje čez nekaj
               let, to je bilo leta junija 1993 pa je neka novela zakona uveljavila neko dodatno
               pravilo, s katerim naj bi nosilci teh pravic industrijske lastnine morali ponovno
               prenesti pravice na naš republiški oziroma državni slovenski zavod. To je tisto
               poenostavljeno rečeno, da bi morali to pravico ponovno registrirati, dodan je bil
               neki rok in tako naprej.</p>
               <p>Zoper to je neka prizadeta oseba vložila spor pri ustavnem sodišču in ustavno sodišče
               je takrat tisti del zakona te novele razveljavilo, češ da je zakonodajalec posegel v
               pravno varnost nosilcev industrijske lastnine in prekršil načelo pravne države, ker
               je vzpostavil neko dodatno obveznost in tako naprej.</p>
               <p>Sedaj pa vlada želi urediti to vprašanje tako, da bi na novo postavila pravila o tem,
               kako se sedaj te pravice upoštevajo oziroma priznavajo. Eno so prenesene pravice. Tu
               ni nobenega spora, drugo pa so tako imenovane neprenesene pravice. In zato gre v tem
               predlaganem členu zakona, ki ponovno ureja tako imenovani 122. člen prvi odstavek, ki
               se nanaša na ta prehod.</p>
               <p>Nič ne bi bilo nemogočega in spornega, če bi ta pravila zakon postavljal od danes
               naprej, od uveljavitve zakona naprej. In tukaj določal ravnanja in obveznosti
               prizadetih, da bi lahko potem uredili te odnose. Se pravi tako kot običajno v pravu
               počnemo, da se lahko odredi pravilo, vsebinsko in glede rokov. Tukaj notri operiramo
               z nekimi običajnimi roki in z naknadnimi roki, v katerih naj bi prizadeti te zadeve
               uredili. Vendar na to smo posebej pozorni bili in tudi opozarjamo, da če je bilo že
               takrat ustavno nemogoče ponovno zahtevati uveljavitev pravic, ampak v roku, ki je
               šele sledil, je sedaj veliko bolj nemogoče, po našem mnenju postavljati pravila, ki
               postavljajo roke nazaj, že pretečene roke. To so zgodovinski roki. Namreč, če tu
               gledate te roke od 4.4.1992 dalje, takrat je namreč začel veljati prvotni zakon, ki
               pa teh pravil ni imel, od takrat naprej naj bi že prizadeti ravnali po tem zakonu, ki
               ga bomo sedaj oktobra 1997 sprejemali. Tako je napisano. Od 4.4.1992 dalje prenehajo
               veljati naslednji dan po izteku roka za redno plačevanje. Se pravi, da predpisujemo
               redno plačevanje od tega roka naprej in se meni, da je pravočasnost <gap n="..."/>, če so
               plačane in tako naprej v roku enega leta. Se pravi eno leto od aprila 1992 naprej je
               rok enega leta, to se pravi 4.4.1993, do takrat naj bi nekaj storili. Če takrat ne,
               pa še damo velikodušno še dodatni rok šestih mesecev in ta se pa šteje zopet od
               4.4.1992 dalje. To je spet dodatni rok in 5.10.1993 naj bi potem prenehale veljati
               neprenesene pravice, tiste, ki niso tega izpolnile.</p>
               <p>Potem je pa še rok, ki še posebej govori, da ni bilo mogoče naknadno obnavljati
               neprenesenih pravic, ki so prenehajo veljati, razen, če so najkasneje do 1.3.1994
               spremenjene v prenesene pravice. Vse govorimo v normalnem jeziku, kot da se bo to
               dogajalo, niti ne uporabljamo preteklega časa. Če bi vsaj nekaj človek hotel
               razumeti, da se šteje nekaj, kar je bilo takrat in do takrat storjeno, pa bi takrat
               že morala ta dolžnost biti, da bi to lahko subjekti, gospodarski in drugi poznali.
               Tako da s tega vidika smatramo, da je treba ta predlog še natančneje analizirati,
               ugotoviti, kaj se da narediti v tem času, kako obravnavati ravnanje v tem vmesnem
               obdobju, ko te stvari niso bile urejene, tako gotovo ne, kot sedaj piše, ko se vsi
               datumi, vsi roki postavijo, kakor da nastopajo, tudi cilj je tak, šteto od tega, v
               roku enega leta, če so najkasneje do takrat spremenjeni. Ne govori, če so bili, tudi
               niso mogli biti, ker ni bilo takrat te situacije, niti v pravu postavljene. Zato smo
               na to posebej opozorili in tudi na odboru je bilo dosti razprave okrog teh pravil za
               nazaj in mislim, da je bilo tudi na odboru dovolj določno in soglasno ocenjeno, da
               taka pravila za pretekli čas, za ravnanje, ki ni več možno ga niti sanirati, niti po
               njem poslovati in doseči to, kar zakon terja, da je to nemogoče, da je to dejansko
               nekaj, kar je skregano z načeli pravne države. Pravila postavljati tako, da jih ne
               more nihče uporabljati, pa so že vsa potekla, rokovno in se govori o nekem naknadnem
               roku, ki je tudi po Pariški konvenciji razumeti kot naknadni rok, ne pa rok, ki ga
               nazaj naknadno postaviš, za nas je to nelogično, pravno neizvedljivo in bo tukaj še
               večji problem, če tak zakon sprejmemo. Toliko. Hvala lepa.</p>
            </sp>
            <sp xml:id="SDZ2-Redna-07-1997-10-28.sp66">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Baškovič. Želijo besedo predstavniki poslanskih skupin? Prosim,
               gospod Kelemina.</p>
            </sp>
            <sp xml:id="SDZ2-Redna-07-1997-10-28.sp67">

               <speaker>BRANKO KELEMINA:</speaker>

               <p>Hvala lepa. Spoštovani! Upam, da smo pozorno poslušali, najprej prvo razpravo oziroma
               že današnji celotni potek te točke dnevnega reda in da že tudi odbor, smo slišali,
               kakšno mnenje je podal. Sedaj smo, upam da, poslušali tudi razpravo gospoda Baškoviča
               s sekretariata za zakonodajo, in tudi v poslanski skupini SDS se strinjamo s tema
               obema razpravama in smatramo, da je potrebno ta predlog zakona zavrniti oziroma
               glasovati proti in naj vlada pač pripravi te zadeve v skladu s predlogi, ki so bili
               danes tukaj podani. Zato bo naša skupina glasovala proti temu predlogu. Hvala.</p>
            </sp>
            <sp xml:id="SDZ2-Redna-07-1997-10-28.sp68">

               <speaker>PREDSEDNIK JANEZ PODOBNIK:</speaker>

               <p>Hvala, gospod Kelemina. Torej glede na stališče matičnega delovnega telesa, če ga
               imate pred seboj, je razvidno, da ne podpira sprejema predlagane dopolnitve po hitrem
               postopku. O tem se je danes državni zbor že odločal. V drugem delu pa predlaga,
               seveda vladi, da umakne navedeni zakonski predlog iz zakonodajnega postopka ter po
               uskladitvi s pripombami vloži nov predlog zakona, pri čemer lahko prouči tudi možnost
               skrajšanega postopka. Iz tega stališča - žal ni decidirano zapisano - razberem, da
               matično delovno telo ne podpira tega zakona. Ampak tega sklepa - in bi prosil, da bi
               v bodoče bili taki sklepi zapisani, da lahko potem državni zbor na podlagi matičnega
               delovnega telesa tudi odloča.</p>
               <p>Torej, želi še kdo od poslanskih skupin besedo? Želi kdo besedo od poslancev in
               poslank? Želi predstavnik vlade besedo? Prosim, dr. Pretnar, direktor Urada Republike
               Slovenije za intelektualno lastnino.</p>
            </sp>
            <sp xml:id="SDZ2-Redna-07-1997-10-28.sp69">

               <speaker>DR. BOJAN PRETNAR:</speaker>

               <p>Gospod predsednik, spoštovane gospe in gospodje! Dovolite mi samo še čisto kratko
               repliko, če smem tako reči, na pripombe sekretariata za zakonodajo.</p>
               <p>Novela zakona o industrijski lastnini ni bila tista, ki bi zahtevala ponovno
               registracijo; mi smo šele takrat uvedli sploh inštitut prenosa tistih pravic, ki so
               veljale v Jugoslaviji, v Slovenijo, glede na to, da so proti Zvezni republiki
               Jugoslaviji bile uvedene sankcije in so se prekinile vse komunikacijske poti, ki bi
               nam sicer omogočale normalno pridobitev teh podatkov o teh pravicah.</p>
               <p>Moram povedati, da je bila ta novela zakona usklajena s Svetovno organizacijo za
               intelektualno lastnino, to je specializirana agencija Organizacije združenih narodov,
               ki administrira vse mednarodne konvencije, med drugim tudi Pariško konvencijo, ki je
               tukaj omenjena. Ta model, ki je bil v tem znamenitem 122. členu zakona o industrijski
               lastnini uveljavljen, so potem posnele vse novonastale države, ki so sledile
               Sloveniji, ki je bila prva, ki je to uredila na izredno eleganten način. Zahteva po
               prenosu ni v ničemer posegala v vsebino pravic in tukaj smo spoštovali vso pravno
               kontinuiteto, takšnokot je.</p>
               <p>Drugo, kar bi rad povedal, je, da spor pred Ustavnim sodiščem ni bil sprožen zaradi
               naše zahteve po tem, da je potrebno prenesti pravice industrijske lastnine, ki so
               veljale v Beogradu na tisti znameniti dan 3. aprila 1992, v Slovenijo. Spor je
               potekal iz popolnoma drugih razlogov in tukaj je prišlo ravno do te nesreče, da je
               bila odločitev Ustavnega sodišča tako - ne najdem pravega izraza - ponesrečena, da je
               prišlo do te strahovite pravne zmede, ko je odločalo o eni zadevi in z odločitvijo
               poseglo v povsem drugo materijo.</p>
               <p>Ne bom šel v detajle. Naj to povem, da smo vsi pričakovali, da bo odločba Ustavnega
               sodišča posegla v drugi odstavek navedenega člena zakona o industrijski lastnini, ne
               pa, da se bo zgodilo kaj takega, da se črta obveznost prenosa pravic. Tudi to seveda
               utemeljuje potem kompliciranost te materije, o kateri danes razpravljamo.</p>
               <p>Tretjič. Res je, predlog zakona je retroaktiven. Moram pa povedati, da ga vlada
               utemeljuje ravno s tem drugim odstavkom 155. člena ustave, da varuje javni interes in
               da se ne posega v pridobljene pravice. Če predlog zakona s to retroaktivnostjo ne bi
               bil takšen, kot je, in bi sledili normalni pravni logiki o tem, da je treba roke
               postavljati od sedaj naprej, v tem primeru bi škodovali javnemu interesu in bi
               posegli v legitimno pridobljene pravice, ker bi nenadoma dali možnost, da vse
               neprenešene pravice ljudje v tem roku še prenesejo, medtem pa so te neprenešene
               pravice legitimno bile pridobljene od drugih nosilcev. To je v industrijski lastnini
               možno. Tukaj nastane potem tisti pravni kaos, ki ima lahko neslutene posledice za
               naše gospodarstvo.</p>
               <p>Zavedamo se kompliciranosti, zavedamo se okornosti te rešitve, toda ne da se z
               elegantno rešitvijo reševati zelo okornih odločitev, ki so v to materijo posegle na
               tako ponesrečen način.</p>
               <p>Še zadnje pojasnilo glede naknadnega roka šestih mesecev po členu 5<gap n="..."/> <stage>(nerazločno!)</stage>
               iz Pariške konvencije. Naj povem, da je ta rok seveda za nas zavezujoč le v tem
               primeru, kadar so pravice pri nas vpisane v register. To so lahko samo tiste, ki so
               prenešene. Nemogoče je pozivati z naše strani, da mora nekdo nekaj plačati, če ne
               vemo, koga naj pozovemo, da ne govorim o tem, da je to na nek način skoraj ukinjanje
               slovenske suverenosti. Naj vas spomnim, da je bil Urad za varstvo industrijske
               lastnine ustanovljen z ustavnim zakonom ob osamosvojitvi kot ena pomembnih državnih
               institucij. Zato tudi s tega zornega kota, ki ima politično konotacijo, menim, da ne
               moremo pristajati, da veljajo v Sloveniji pravice, ki so morda veljavne ali pa tudi
               ne v neki tuji državi.</p>
               <p>Spričo vsega navedenega menim, da kljub resnim pomislekom, in zavedamo se teh
               pomislekov, vendarle upoštevamo resnost situacije, še enkrat bom dejal, grožnje
               nekaterim uglednim, uspešnim slovenskim podjetjem so na glavi, zaradi popolnoma
               nedefiniranega konfuznega stanja, ko se niti ne morejo braniti, ker nasprotnika in
               njegovih argumentov ne morejo prepoznati, ker so ti argumenti, morda tudi niso, nekje
               v Beogradu. Zato seveda naj še enkrat apeliram na vas, da vendarle sledite vladi in
               da predlog zakona, takšen kot je sprejmete. Hvala lepa.</p>
            </sp>
            <sp xml:id="SDZ2-Redna-07-1997-10-28.sp70">

               <speaker>PREDSEDNIK JANEZ PODOBNIK:</speaker>

               <p>Hvala lepa, dr. Pretnar. Jaz bi imel eno vprašanje za vas. Dogovor je, nenapisan
               dogovor, da vedno vprašamo, ali so vsi predlagani zakoni, ki so v proceduri, tudi v
               skladu z zakonodajo Evropske unije. Me zanima, ali je to tako. To je pomemben
               podatek. Vaša beseda, da se zavedate nekaterih pomislekov, gospod Sovič vas je nekako
               že dvakrat izzval. Ali je možno, ker smo v okviru hitrega postopka, ali je možna
               kakšna dopolnitev v okviru amandmaja, ki bi te pomisleke sanirala, da bi bila rešitev
               taka, da bi bila tudi v skladu s stališči Sekretariata? Prosim, gospod Pretnar.</p>
            </sp>
            <sp xml:id="SDZ2-Redna-07-1997-10-28.sp71">

               <speaker>DR. BOJAN PRETNAR:</speaker>

               <p>Hvala lepa za besedo gospod predsednik! Ključna dopolnitev, ki bi bila možna, je
               seveda, da opustimo tisti zadnji stavek oziroma da ga spremenimo, da veljajo
               neprenešene pravice le, če so za njih plačane takse, od sedaj naprej. Ampak to je
               potem tisto, da priznamo ta nered, ki je nastal. Ravno tukaj je jedro te rešitve, da
               moramo vzpostaviti stanje, kot je bilo pred to ponesrečeno odločbo ustavnega sodišča.
               Drugače bomo pravni nered imeli. Še enkrat poudarjam, če gremo v to pravno korektno
               rešitev, potem bomo posegli v obstoječe pravice subjektov, ki imajo ligitimne pravice
               s področja industrijske lastnine v Sloveniji. Retroaktivnost je tukaj po našem mnenju
               upravičena s tistim 2. odstavkom, ker se varuje tako javni interes kot pridobljene
               pravice, v nasprotnem primeru pa bi jih omejili. Hvala lepa.</p>
            </sp>
            <sp xml:id="SDZ2-Redna-07-1997-10-28.sp72">

               <speaker>PREDSEDNIK JANEZ PODOBNIK:</speaker>

               <p>Kaj pa glede Evropske unije?</p>
            </sp>
            <sp xml:id="SDZ2-Redna-07-1997-10-28.sp73">

               <speaker>DR. BOJAN PRETNAR:</speaker>

               <p>Mi smo rešitev prediskutirali s svetovno organizacijo, kot to običajno počnemo, s
               svetovno organizacijo za intelektualno lastnino in tukaj ni nobenih pomislekov, pa
               tudi z Evropskim patetentnim uradom smo usklajevali te poglede in tudi tam ni bilo
               večjih pomislekov oziroma nismo našli boljše rešitve, kot je ta, ki jo vlada
               predlaga.</p>
            </sp>
            <sp xml:id="SDZ2-Redna-07-1997-10-28.sp74">

               <speaker>PREDSEDNIK JANEZ PODOBNIK:</speaker>

               <p>Hvala dr. Pretnar. Smo pri razpravi poslancev in poslank. Gospod Sovič.</p>
            </sp>
            <sp xml:id="SDZ2-Redna-07-1997-10-28.sp75">

               <speaker>BORIS SOVIČ:</speaker>

               <p>Spoštovani! Jaz bi še enkrat rad vljudno predlagal, vem, da se sedaj že ponavljam,
               mislim da bi bilo zelo smiselno, če bi vlada pretehtala te pomisleke, ki jih je dal
               Sekretariat. Ne vem, kakšen je bil običaj v prejšnjem mandatu, ampak meni se zdi
               preprosto nepojmljivo, da bi mi obravnavali zakon, ob tem, ko vemo, da so resni
               pomisleki o tem, ali je skladen z ustavo ali ne. Zato bi rad vljudno predlagal, da bi
               mogoče na tej točki dejansko prekinili to razpravo in dali vladi možnost, vladi kot
               celoti, ki inkorporira več resorjev, možnost, da se do teh mnenj, ki so bila danes
               tukaj predstavljena, opredeli in da nam pripravi rešitev, ki bo problem poskušala
               razplesti.</p>
               <p>Mi smo že na odboru bili soočeni s to hudo dilemo, kaj storiti s tem tekstom. Če bi
               namreč na odboru že zavrnili hitri postopek zelo eksplicitno in bi na nek način s tem
               sprožili normalno proceduro, potem bi se urejevanje tega problema lahko vleklo
               mesece, tako kot pač trajajo procedure, kadar imamo prvo, drugo in tretje branje. To
               je bil razlog, da smo na odboru zelo previdno poskušali formulirati stvari tako, da
               bi vladi dali priložnost, da oblikuje tekst do te mere, da bo ta pomislek, ki ga
               imamo zdaj vsi skupaj pred seboj, odpadel. To se še ni zgodilo, ampak jaz mislim, da
               je smiselno, da vlada to vendarle stori. Kaj smo pa naredili, če bomo mi zdaj v
               želji, da bi problematiko razrešili, tak zakon sprejeli, jutri bomo pa soočeni z zelo
               verjetnim ustavnim sporom. Potem smo pravzaprav ustvarili še dodatno, jaz bi rekel
               celo, dvojno zmedo na tem področju in dodatno prizadeli gospodarske subjekte.</p>
               <p>Zato mislim, gospod predsednik, da je smiselno na tej točki preprosto sprejeti
               odločitev, da se ta razprava prekine do trenutka, ko dobimo jasno stališče vlade do
               tega, kar je bilo pravzaprav s strani Sekretariata rečeno. Jaz mislim, da se, ne vem,
               sicer dopuščam tudi, da se Državni zbor odloči drugače, ampak meni se zdi
               nesprejemljivo, da sploh razpravljamo o stvari, kjer imamo sum, da je stvar zelo
               verjetno v nasprotju z ustavo. Tudi odbor, upam, da razumete, se ni preprosto želel
               več spuščati v podrobnosti, v razpravo o samem tekstu, ko smo dobili že to izhodiščno
               mnenje, da je pravzaprav stvar po vsej verjetnosti v nasprotju, ne z enim, ampak kar
               z dvema členoma ustave, in to en sam člen zakona.</p>
               <p>Zato mislim, da je to razumen predlog, v interesu vseh nas, v interesu vlade, v
               interesu gospodarstva, da se pride z rešitvijo, ki bo čista, ki bo imela šanso, da
               tudi vzdrži presojo, če bo do nje prišlo, ponovno na Ustavnem sodišču. Hvala.</p>
            </sp>
            <sp xml:id="SDZ2-Redna-07-1997-10-28.sp76">

               <speaker>PREDSEDNIK JANEZ PODOBNIK:</speaker>

               <p>Hvala, gospod Sovič. Jaz povzemam njegov predlog kot predsedujoči in v tem trenutku
               prekinjam. Dal bom na glasovanje predlog, da se prekine 14. točka dnevnega reda, da
               vlada v tem času do nadaljnje obravnave te točke prouči tako pomisleke s strani
               Sekretariata in pomisleke, ki so bili izraženi v razpravi in da bo Državni zbor
               odločal o tej točki v nadaljevanju te seje. Ta proceduralni predlog dajem na
               glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo ta predlog sprejeli in s tem prekinjam 14. točko dnevnega reda,
               seje pa ne.</p>
               <p>Nadaljujemo z <title>15. TOČKO DNEVNEGA REDA - PREDLOG ZAKONA O POROŠTVU REPUBLIKE
                  SLOVENIJE ZA NAJETJE POSOJIL ZA IZGRADNJO PLINSKIH BLOKOV MOČI 2 X 114 MW V
                  TERMOELEKTRARNI BRESTANICA.</title> Državni zbor je podprl hitri postopek. Predlog
               tega zakona je v obravnavo zboru predložila Vlada Republike Slovenije. Želi
               predstavnik vlade besedo? <stage>(Ne želi.)</stage> Predlog tega zakona je obravnaval Odbor za
               gospodarstvo kot matično delovno telo. Želi predstavnik tega odbora besedo? Prosim,
               gospod Feri Horvat, podpredsednik odbora.</p>
            </sp>
            <sp xml:id="SDZ2-Redna-07-1997-10-28.sp77">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, predstavniki
               vlade! V odsotnosti predsednika odbora doktor Zagožna mi dovolite, da na kratko
               predstavim stališča oziroma sklepe Odbora za gospodarstvo, ki je kot matično delovno
               telo obravnaval predlog zakona. Poročilo ste dobili, tako da ga ne bom predstavljal,
               niti komentiral, ampak se omejim samo na sklepe.</p>
               <p>Odbor je po opravljeni splošni razpravi podprl sprejem predloženega zakona in tudi
               podpira hitri postopek. Ob tem pa je sprejel naslednji sklep. Odbor za gospodarstvo
               opozarja na nujnost opredelitve ustreznega deleža domačih izvajalcev in zagotovitve
               primernega deleža protidobav pri izvajanju predloženega zakona. Odbor poziva Vlado
               Republike Slovenije, da Državnemu zboru do konca leta 1997 v obravnavo predloži
               nacionalni energetski program. V drugi obravnavi predloženega zakona in upoštevajoč
               mnenje Sekretariata za zakonodajo in pravne zadeve, ki je bilo članom odbora ustno
               predstavljeno na seji, predvsem konkretne pripombe členov 1 in 2, je potem odbor
               predlagal, da naj vlada pripravi amandmaje. Vlada je temu sledila, pripravila je
               amandma, ki ga imamo v gradivu, vendar se odbor ni do tega amandmaja posebej
               opredelil. Ob tem pa je odbor sprejel še naslednji sklep: Vlada Republike Slovenije
               naj do obravnave predloga zakona o poroštvu Republike Slovenije za najetje posojil za
               izgradnjo plinskih blokov moči 2 x 114 MW, v Termoelektrarni Brestanica, hitri
               postopek, na 7. seji Državnega zbora Republike Slovenije v skladu z mnenjem
               Sekretariata za zakonodajo in pravne zadeve pripravi in Državnemu zboru predloži
               amandmaje k 1. in 2. členu. Se pravi amandma, ki je bil predložen k 2. členu.</p>
               <p>Odbor za gospodarstvo podpira predlog zakona o poroštvu Republike Slovenije za
               najetje posojil za izgradnjo plinskih blokov moči 2 x 114 MW, v Termoelektrarni
               Brestanica ter predlaga Državnemu zboru, da ga obravnava in sprejme po hitrem
               postopku. Hvala.</p>
            </sp>
            <sp xml:id="SDZ2-Redna-07-1997-10-28.sp78">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Feri Horvat. Želi besedo predstavnik Sekretariata? Gospod Baškovič,
               prosim.</p>
            </sp>
            <sp xml:id="SDZ2-Redna-07-1997-10-28.sp79">

               <speaker>MILAN BAŠKOVIČ:</speaker>

               <p>Hvala lepa za besedo. Jaz bi sam na neko podrobnost opozoril, ki smo jo tudi v našem
               mnenju napisali. Odbor jo je tudi načelno podprl kot pripombo, vendar vlada ni
               ustrezno reagirala. Na to bi rad opozoril. Škoda je, ker odbor tega amandmaja vlade
               potem ni več obravnaval, ker ravno v tem je problem, da amandma vlade ne ustreza
               temu, kar je bilo naročeno na odboru. Namreč, mi smo opazili pri tem zakonu, ki je
               zelo špartansko napisan v dveh členih, da mi v teh zakonih, ko dajemo poroštva,
               praviloma zmeraj v zakon napišemo tiste temeljne pogoje, pod katerimi se poroštvo
               daje. Če tega ni bilo, je Državni zbor zmeraj te pogoje potem naknadno z amandmaji
               oziroma v sporazumu s predlagateljem v zakonu uredil.</p>
               <p>Mi smo celo napisali, kaj iz teh običajnih zakonov te vrste izhaja, glede skupne
               višine, glede tega, kdaj nastanejo obveznosti, pod kakšnimi pogoji se dajo,
               zavarovanje in tako naprej. Vendar je amandma vlade k 2. členu samo toliko spremenil,
               da je še bolj poenostavil prejšnjo rešitev in je vse to prepustil pravzaprav pogodbi,
               ki jo sklepa minister na tem področju. To je pogodba, ki jo sklepa minister,
               pristojen za gospodarske dejavnosti; niti vlada ni več, kot je bila v osnovnem tekstu
               2. člena zakona. Pogoji so popolnoma izpuščeni in jih enostavno ni, niti v tej
               pogodbi niso kot element predvideni.</p>
               <p>Na to podrobnost opozarjam zato, ker mislim, da je le pomembna, čeprav ni samo pravne
               narave, ampak je predvsem vsebinske materialne narave. Dolžan sem bil to povedati.
               Hvala lepa.</p>
            </sp>
            <sp xml:id="SDZ2-Redna-07-1997-10-28.sp80">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Baškovič. Želijo besedo predstavniki<gap n="..."/> Gospod državni sekretar,
               gospod Kovše želi besedo. Torej, gospod Kovše, samo da se dogovorimo, da imate besedo
               kot predstavnik vlade, ker najprej je niste želeli imeti. Ali kdo nasprotuje, da
               spregovori gospod Kovše? <stage>(Ne nasprotuje.)</stage> Prosim, gospod Kovše.</p>
            </sp>
            <sp xml:id="SDZ2-Redna-07-1997-10-28.sp81">

               <speaker>ALOJZ KOVŠE:</speaker>

               <p>Spoštovani! Samo obrazložitev glede zakona ste dobili, pa bomo kasneje mogoče kaj
               odgovorili. Mislim pa, da sem dolžan mogoče obrazložiti glede samih amandmajev, ker
               žal procedure so takšne, da je tudi vlada morala trikrat obravnavati te pripombe, ki
               jih je dal Sekretariat za zakonodajo državnega zbora.</p>
               <p>Menimo, da Državni zbor Republike Slovenije oziroma vlada ima s podobnimi zakoni o
               poroštvih za investicije v elektrogospodarstvu že izkušnje, in sicer izkušnje na
               področju zakona o poroštvu Republike Slovenije za najetje posojil za obnovo in
               doinštaliranje hidroelektrarne Doblar, in zakona o poroštvu Republike Slovenije za
               najetje posojil za izgradnjo razžveplevalne naprave na Bloku V Termoelektrarne
               Šoštanj. Zakona sta bila sprejeta v letu 1995 in sta bila spremenjena že naslednje
               leto, saj določila zakona za potencialnega kreditodajalca niso bila dovolj jasna.
               Glede na te izkušnje, je vlada predlagala operativnost teh amandmajev. In sicer bi
               jih prebral:</p>
               <p>Prvič, končni amandma. Poroštvene pogodbe z upniki sklepa minister, pristojen za
               gospodarske dejavnosti, po predložitvi pogodbe o zavarovanju poroštvene obveznosti,
               sklenjene med Republiko Slovenijo in kreditojemalcem.</p>
               <p>Drugič. Če Republika Slovenija izpolni poroštveno obveznost in plača obveznosti iz
               posojilne pogodbe, pridobi v razmerju do posojilojemalca pravico do regresiranja
               izplačanih zneskov in stroškov, ki so v zvezi s tem nastali.</p>
               <p>Predvsem mislimo, da je potrebno upoštevati dejstvo, da sta kreditojemalec - da je v
               tem primeru javno podjetje, ki razpolaga z državnim premoženjem, in je zelo težko
               dogovoriti ustrezno zavarovanje. V tem smislu smatramo, da je ta amandma primeren za
               sprejem. Hvala.</p>
            </sp>
            <sp xml:id="SDZ2-Redna-07-1997-10-28.sp82">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kovše. Prehajamo na besede predstavnikov poslanskih skupin. Ne
               želi nihče razpravljati. Potem sprašujem, ali želijo razpravljati poslanke in
               poslanci? Da, gospod Kelemina, prosim.</p>
            </sp>
            <sp xml:id="SDZ2-Redna-07-1997-10-28.sp83">

               <speaker>BRANKO KELEMINA:</speaker>

               <p>Hvala lepa. Spoštovani! V poslanski skupini SDS smo proučili predlog zakona o
               poroštvu Republike Slovenije za najetje posojil za gradnjo plinskih blokov
               Termoelektrarne Brestanica. Tudi na osnovi vseh dosedanjih razprav v odborih, stališč
               vlade in ostalih zainteresiranih institucij ugotavljamo, da je ta predlog zakona o
               poroštvu dejansko eden tistih, kateremu lahko brez vsakih zadržkov damo pristanek na
               ta predlog zakona.</p>
               <p>Menimo, da je ta investicija popolnoma opravičljiva, ker je v skladu tudi s tisto
               nesprejeto energetsko strategijo Slovenije in zaradi vseh ostalih obrazložitev, ki so
               podane v samem predlogu in tudi vseh ostalih, bo naša poslanska skupina ta predlog
               zakona podprla in meni, da ne bo prišlo do nobenih obveznosti iz naslova državnega
               proračuna, obremenitev ali iz kakršnihkoli drugih virov. Hvala lepa.</p>
            </sp>
            <sp xml:id="SDZ2-Redna-07-1997-10-28.sp84">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kelemina. Poslanke in poslanci imate besedo. Gospod Sovič je
               vložil predlog amandmaja. Želite besedo, gospod Sovič? Prosim.</p>
            </sp>
            <sp xml:id="SDZ2-Redna-07-1997-10-28.sp85">

               <speaker>BORIS SOVIČ:</speaker>

               <p>Spoštovani! Pred vami je tekst, ki na nek način v pomembni meri vpliva na razmerje v
               elektroenergetskem sistemu. Gre za objekt Brestanica, ki ima večkraten pomen in
               vpliv. V prvi vrsti gre za objekt, ki uporablja gorivo zemeljski plin. To dejstvo je
               posebej pomembno spričo tega, ker mi do sedaj v Sloveniji nimamo pomembnejših
               objektov, sploh ne večjih, ki bi lahko ta vir izkoriščali. Seveda je res, bo kdo
               rekel, saj ta vir je končno iz uvoza in s tem se uvozna odvisnost Slovenije ne
               zmanjšuje. To drži, vendar je hkrati res, da vse države poskušajo zagotoviti na nek
               način raznoterost virov in s tem izboljšati stabilnost svoje oskrbe. S tega vidika je
               ta projekt gotovo zelo pomemben.</p>
               <p>Pomemben je tudi s tega vidika, ker lahko znižuje stroške v elektroenergetskem
               sistemu, saj bi zaradi tega, ko bi zagotavljali rezervno moč, na nek način zmanjšali
               zakupe te rezervne moči v tujini in s tem tudi zmanjšali stroške. Nekatere ocene
               kažejo, da bi se že spričo tega dejstva en blok termoelektrarne Brestanica lahko v
               relativno kratkem času izplačal.</p>
               <p>Res pa je, da se ponovno prihaja v parlament s predlogom zakona o poroštvu. To je
               tema, ki je bila že v prejšnjem mandatu mnogokrat eksploatirana v mnogih razpravah in
               zelo dobro je, da se zavedamo, da je to pač posledica dejstva, da smo v preteklosti
               vodili določeno cenovno politiko na področju elektroenergetike. Spomnimo se, da je 1.
               oktobra leta 1991 cena električne energije v Republiki Sloveniji padla na polovico te
               cene, mimogrede to je ukrep, ki ga ne pozna nobena država v zahodni Evropi. To
               dejstvo je prispevalo k temu, da so se investicijske potrebe v Elektrogospodarstvu
               morale začeti pokrivati na drugačen način, ker je očitno, da s polovično ceno tega
               več ni bilo možno storiti. Ta današnji zakon je pač posledica tega dejstva.</p>
               <p>Mislim pa, da je treba opozoriti še na nekaj drugega. V Sloveniji se v tem trenutku
               pojavlja vrsta projektov na področju elektroenergetike in že na tej seji državnega
               zbora imamo opravka kar z nekaj takimi projekti. Mimo grede, kasneje bomo obravnavali
               tudi projekt sanacije rafinerije Nafta Lendava in tudi tam je v okviru te sanacije
               predviden določen elektroenergetski objekt. Predvidevajo se še nekateri drugi
               objekti, ki so že v parlamentarni proceduri, omenjam samo Termoelektrarno Trbovlje,
               pa tudi nekateri drugi, ki so predvideni s strategijo o resoluciji rabe in oskrbe
               Slovenije z energijo, kot je recimo kogeneracija v Mariboru in še nekateri drugi
               objekti. Iz tega vidika se mi zdi, da bi bilo zelo koristno, če bi Državni zbor, ko
               sprejema ta zakon, na nek način sprejel tudi izhodišče, da mora ta in ostali objekti
               biti zelo natančno opredeljeni v nacionalnem energetskem programu.</p>
               <p>Ta projekt je že omenjen v resoluciji o strategiji oskrbe in rabe energije v
               Republiki Sloveniji, seveda pa z drugačno močjo. Tam je bila po strokovnih podlagah
               predvidena moč 70 MW zdaj imamo opravka z močjo 2 x 114 MW. To je torej razlog, da bi
               bilo smiselno, da bi Državni zbor zelo jasno zavezal vlado, da pri, če hočete pri tem
               <q>"fine tuningu"</q>, torej pri tem usklajevanju moči, pri koordinaciji moči, pri
               koordinaciji kapacitet upošteva seveda celoto, upošteva odgovornost za celotni
               elektroenergetski sistem in upošteva na nek način optimiranje tega sistema.</p>
               <p>Zato se mi zdi, da bi bilo smiselno, v tem smislu sem tudi predlagal amandma in
               vljudno prosim, da se o njem izrečete, da bi dodali nov člen, ki bi definiral to, da
               se dinamika gradnje in faznost vključevanja teh blokov v elektroenergetski sistem, da
               bo ta opredeljena z nacionalnim energetskim programom. S tem tudi zagotavljamo neko
               podlago za ta nacionalni energetski program in vlado tudi zavežemo, da poskrbi za
               celoto, da ne bi prihajalo do tega, da bi kdo imel kdaj vtis, da je odločitev za
               Brestanico onemogočila Trbovlje ali pa onemogočila Lendavo ali pa onemogočila Maribor
               ali pa onemogočila Soške elektrarne ali kogarkoli drugega. Skratka, s tem zagotovimo
               dejstvo, da bi celota teh investicijskih projektov bila usklajena, tako kot je bilo
               tudi predvideno z nacionalnim energetskim programom oziroma s strategijo in na osnovi
               tega z nacionalnim energetskim programom, ki ga bo potrebno v tem smislu tudi
               pripraviti.</p>
               <p>Skratka, če povzamem, jaz mislim, da je projekt potrebno podpreti. Mislim, da gre za
               večjo raznoterost virov, kot jo imamo do sedaj. Gre za doseganje večje zanesljivosti
               v elektroenergetskem sistemu. Gre končno tudi za reševanje problema rezerv, ki jih
               zdaj v Sloveniji primanjkjuje, hkrati pa gre za to, da s tem dosežemo umeščenost tega
               projekta v celoto in s tem preprečimo morebitne težave, ki bi jih na tej točki lahko
               imeli. Lepa hvala.</p>
            </sp>
            <sp xml:id="SDZ2-Redna-07-1997-10-28.sp86">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Sovič. Amandma ste vložili, ga bomo razmnožili. Gospod Rejc želi
               besedo.</p>
            </sp>
            <sp xml:id="SDZ2-Redna-07-1997-10-28.sp87">

               <speaker>IZIDOR REJC:</speaker>

               <p>Hvala lepa, gospod predsednik. Ko smo obravnavali na obeh odborih, Odboru za
               gospodarstvo, kjer je še dokaj hitro šlo <q>"skozi"</q> in smo se hitro ujeli ali pa nekako
               razumeli, da je to potrebno, je bilo zanimivo na Odboru za finance in monetarno
               politiko, ki nekako ščiti izdatke oziroma proračunske izdatke, ni matično, ampak je
               zainteresirano, vsaj tako se je dalo slišati. Vendar na tem odboru smo zelo temeljito
               izpraševali predlagatelje, čemu in zakaj in kakšen je račun. Povedali so, da je
               račun, da se dobro izide, da se v 4 do 5 letih poplača investicija in da je to pač
               investicija v neko varnost, neko sigurnost, neko zagotovitev porabe oziroma sploh
               zagotovitev, da letošnja energija je na voljo, ko pač nastopijo neki kritični
               trenutki.</p>
               <p>Zanimivo je to, kot je že gospod Baškovič povedal, da je bil zakon zelo skromno
               napisan. Mi smo že vendar v parlamentu imeli na voljo obravnavati vsaj 20 ali še več
               takih in podobnih zakonov, s katero nastopa država kot poroštvo, pa je bil ta zakon
               napisan nekako pomanjkljivo, kot da ni teh vzorcev več.</p>
               <p>Ko smo razglabljali o situaciji in ko smo nekako se predali mnenju, kot češ, vendar
               nam verjemite, tu ima besedo stroka. Menim, da je iz takih in podobnih stališč
               razbrati marsikaj. Ko je bilo postavljeno neko vprašanje, mislim da je dr. Jože
               Zagožen vprašal, kakšna je izhodna cena posameznih lokacij, kjer se proizvaja
               električna energija. Dobili smo precej različne cene, kar pomeni, da je to tudi eno
               od temeljnih osnov, kako bomo to strategijo usmerjali in kako jo bomo krotili in kaj
               bo za nas pomenilo temeljno izhodišče, kje bomo vlagali. Vemo, kjer so zneski oziroma
               kjer je izhodna cena visoka, potem bo najbrž malo manj razumevanja, kjer je nižja, bo
               več razumevanja.</p>
               <p>Vendar menim, da je ravno v tem, ko se nekako osamosvajamo, ko nekako postanemo bolj
               samostojni v energetski preskrbi, da je to tisto temeljno izhodišče in mislim, da je
               ta investicija, ki sicer na videz zgleda velika, dva bloka po 114 MW, to je le nekaj
               velikega. Vendar kot pravim, je bilo slišati in zagotovilo je bilo dano s strani
               državnega sekretarja in tudi direktorja, ki to področje pokriva, ker je treba vedeti,
               da lokacija v Brestanici omogoča in da so kadri, infrastruktura, kar pomeni, da ni
               potrebno v tej smeri nobene investicije. Tu je potrebna samo tehnološka nabava in
               umestitev tega bloka v samo proizvodnjo.</p>
               <p>Podpiram ta zakon.</p>
            </sp>
            <sp xml:id="SDZ2-Redna-07-1997-10-28.sp88">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Rejc. Predlagam, da nadaljujemo razpravo. S tem ko smo izčrpali
               razpravo v tem prvem delu, ugotovimo da smo opravili prvo razpravo v okviru hitrega
               postopka in bi s tem prešli na obravnavo in odločanje o posameznih členih predlogov
               zakona. Se strinjate? <stage>(Da.)</stage></p>
               <p>Prehajamo v okviru druge obravnave na glasovanje o posameznih členih. Jaz mislim, da
               to odpade.</p>
               <p>Najprej obravnavamo posamezne člene. K 1. členu ni vloženega nobenega amandmaja. Kot
               je bilo rečeno, ker je zakon zelo špartansko napisan, ima samo 3 člene, bomo torej
               glasovali o 1. členu. Želi kdo razpravljati o 1. členu? <stage>(Ne želi.)</stage> Ugotavljamo
               prisotnost! <stage>(50 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>Prehajamo na 2. člen. K 2. členu je vložila amandma vlada, in sicer je vložila dva
               amandmaja. Vlada je vložila amandma: <q>"Poroštvene pogodbe z upniki sklepa minister,
               pristojen za finance, na podlagi sklepa Vlade Republike Slovenije. Poroštvena
               obveznost Republike Slovenije se ustrezno zavaruje; s pogodbo med Republiko Slovenijo
               in kreditojemalcem se določi vrsto zavarovanja terjatve."</q> Nato pa 23. oktobra še
               amandma na svoj amandma, ki je v bistvu amandma v celoti: <q>"Poroštvene pogodbe z
               upniki sklepa minister, pristojen za gospodarske dejavnosti, po predložitvi pogodbe o
               zavarovanju poroštvene obveznosti, sklenjene med Republiko Slovenijo in
               kreditojemalcem."</q> In še: drugi odstavek 2. člena se spremeni tako, da se glasi: <q>"Če
               Republika Slovenija izpolni poroštvene obveznosti in plača obveznosti iz posojilne
               pogodbe, pridobi v razmerju do posojilojemalca pravico do regresiranja izplačanih
               zneskov in stroškov, ki so v zvezi s tem nastali."</q></p>
               <p>Torej, amandma in amandma na amandma na 2. člen dajem v razpravo. Ni razprave? To
               pomeni, da glasujemo o amandmaju na amandma; če bo sprejet, je potem seveda osnovni
               amandma brezpredmeten. Tudi ta drugi amandma z dne 23.10. je v bistvu tudi amandma,
               ker v celoti spreminja člen.</p>
               <p>Na glasovanje dajem predlog amandmaja vlade z dne 23. oktobra. Ugotovimo sklepčnost!
               <stage>(48 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo sprejeli ta amandma in s tem v celoti spremenili 2. člen, o
               katerem ne bo potrebno še enkrat glasovati.</p>
               <p>Prehajamo na zadnji člen tega zakona - ne, se opravičujem! Gospod Boris Sovič je
               vložil naslednji amandma, in sicer: za 2. členom se doda nov 2.a člen, ki se glasi
               <stage>(ta amandma se tudi razmnožuje, če boste zadovoljni lahko tudi samo s tem, ko ga
               preberem, o njem razpravljamo in glasujemo)</stage> - torej, 2.a člen, ki se glasi: <q>"Dinamika
               gradnje in faznost vključevanja plinskih blokov iz 1. člena zakona v
               elektroenergetskem sistemu bo opredeljena z nacionalnim energetskim programom."</q>
               Obrazložitev: Potrebno je zagotoviti popolno skladnost in usklajenost vseh
               predvidenih energetskih objektov v Republiki Sloveniji.</p>
               <p>Ta amandma dajem v razpravo. Gospod Kovše, državni sekretar.</p>
            </sp>
            <sp xml:id="SDZ2-Redna-07-1997-10-28.sp89">

               <speaker>ALOJZ KOVŠE:</speaker>

               <p>Hvala za besedo. Mislim, da je potrebno dve, tri besede spregovoriti.</p>
               <p>Jaz se opravičujem, da ta državni zbor še ni obravnaval nacionalnega energetskega
               programa. Ta nacionalni energetski program je izdelan in je sedaj v vladni proceduri
               in bo v najkrajšem času pred vami. Žal ne vem, zakaj iz določenih zadev ni bil
               posredovan pred temi pomembnimi trenutki, ko se že odločamo v bistvu o
               operacionalizaciji nacionalnega energetskega programa. Vsekakor pa je do sedaj v
               prejšnjem mandatu vlade bilo opravljenega ogromno dela, da je ta nacionalni
               energetski program v bistvu zagledal luč sveta. Sedaj je v vladni proceduri in bo v
               najkrajšem času posredovan Državnemu zboru. V kratkem bi samo rekel, da ta nacionalni
               energetski program precizno obravnava položaj investicij v elektroenergetske objekte,
               in to z vidika rekonstrukcij, rekonstrukcij termoelektrarn, hidroelektrarn,
               novogradenj, potem zaustavitev objektov, objektov kontinuitete, oskrba z električno
               energijo temelji na potrebnih investicijah s ciljem doseči kvalitetno in zanesljivo
               oskrbo uporabnikov.</p>
               <p>Vse analize kažejo, da obstoja zelo močna korelacija med razvojem neke nacionalne
               ekonomije in porastom porabe električne energije. Te investicije so usmerjene v te
               zadeve. Jaz bi samo takole preprosto rekel, ko hiša gori, v bistvu se takoj začne z
               nekimi ukrepi. V energetiki se je v zadnjih desetih letih v bistvu zelo malo
               investiralo, kot je rekel gospod Sovič, se je v bistvu sama cenovna politika leta
               1991 realno skoraj prepolovila itn<gap n=".."/> Jaz bi samo toliko rekel, da ta amandma, v
               bistvu se bojim, da bi lahko pri operacionalizaciji tega projekta, ki je nujen v
               bistvu, da bi ga zaustavil. To je pomislek Ministrstva za gospodarke dejavnosti.
               Predvsem tudi iz tega razloga, ker zaradi te funkcije, ki jo ima v elektroenergetskem
               sistemu, ta plinska elektrarna Brestanica, kot so kolegi iz Odbora za gospodarstvo in
               Odbora za finance v bistvu povadali, da podpirajo, ker tam smo več kot tri ure
               podrobno razlagali funkcijo plinskih elektrarn v tem energetskem sistemu.</p>
               <p>Moram povedati, da v tem trenutku Slovenija preko 80-milijonov tolarjev letno plačuje
               fiksno za odkup rezervnih moči v Avstriji itn<gap n=".."/> Vsako odlašanje v bistvu tudi bi
               lahko bilo neekonomično in neracionalno. V tem smislu sem vam dal mogoče nekaj
               dodatnih argumentov, da se ne bi zadeve povezovale s sprejetjem nacionalnega
               energetskega programa, ki pa je sicer izdelan. Bojim se, da bi pri
               operacionalizaciji, operativni izvedbi to pomenilo zastoj. Hvla lepa.</p>
            </sp>
            <sp xml:id="SDZ2-Redna-07-1997-10-28.sp90">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod državni sekretar. Sprašujem gospda Soviča, ali je možno, da bi vi
               vaš amandma prekvalificirali v dodatni sklep. Ali vztrajate pri tem amandmaju? Prosim
               gospod Sovič.</p>
            </sp>
            <sp xml:id="SDZ2-Redna-07-1997-10-28.sp91">

               <speaker>BORIS SOVIČ:</speaker>

               <p>Hvla lepa. Jaz bi rad povedal, da bi se bilo težko strinjati z oceno, da bi ta
               amandma lahko zavrl investicijo. Mislim, da je obratno res. S tem amandmajem bi na
               nek način dosegli umeščenost te investicije v slovenski elektroenergetski sistem. Jaz
               bi pač ponovno opozoril na dejstva, da v resoluciji o strategiji na področju
               energetike, ki jo je Državni zbor sprejel, in v strokovnih osnovah pri tej resoluciji
               je bilo zelo jasno predvideno za termoelektrarno Brestanica 70 MW. Mi dobimo zdaj s
               strani vlade drugačno moč. Jaz mislim, da so določeni razlogi za to, da bi takšna moč
               tudi bila, vendar bi pa rad opozoril na dejstva, da pač programi na področju
               elektroenergetike morajo biti notranje konsistentni in ni mogoče povečevati moči
               enega objekta, ne da bi se to poznalo pri drugih objektih. Zato dodatne kapacitete na
               eni strani hote ali nehote vplivajo na ostale objekte v državi.</p>
               <p>Ker imamo sedaj v obravnavi več projektov, omenil sem nekatere od teh, omenil sem
               projekt, na tej seji imamo obravnavo Lendave, imamo obravnavo Trbovelj, imamo projekt
               soških elektrarn, ki je že v teku, imamo kogenoracijo v Mariboru, imamo kogenoracijo
               v Ljubljani, ki se pripravlja, in še vrsta drugih stvari, bi rad opozoril na to, da
               je smiselno faznost gradnje teh objektov in vključevanje v elektroenergetski sistem
               snovati šele na osnovi celovitega teksta, na osnovi celovitega elaborata, na osnovi
               celovitega dokumenta, ki upošteva specifike posameznih blokov in upošteva vplive teh
               blokov drug na drugega. Za to gre.</p>
               <p>Ta tekst govori o faznosti. Kdor si je dobro prebral obrazložitev in vlada jo
               verjetno je, saj jo je končno pisala, tudi vidi, da je sama obrazložitev pripravljena
               tako, da se govori o fazah. Tako da v tem amandmaju je preprosto povzeta faznost iz
               obrazložitve. To lahko vsak sam preveri. Tudi vključevanje v elektroenergetski sistem
               mora biti posledica celovitega pristopa in pričakujemo, da bo nacionalni energetski
               program tak celovit prestop pravzaprav predstavljal. Tekst, ki nam ga je pokazal
               državni sekretar, s tega vidika predpostavljam, da to vključuje.</p>
               <p>Če nacionalni energetski program ne vključuje Brestanice v takem obsegu, kot je v
               zakonu, potem bi bila ta skrb upravičena. Potem bi se res lahko zgodilo, da bi tak
               sprejet amandma razvrednotil Brestanico. Ampak če predpostavljam, gospod državni
               sekretar, da je v nacionalnem energetskem programu tudi enaka moč, kot je tudi v tem
               zakonu<gap n="..."/> Ali se motim v tej predpostavki? Če je torej moč v nacionalnem energetskem
               programu takšna, kot je v tem zakonu, potem nevarnosti, da bi prišlo do zastojev, ni.
               Če pa gre za različne moči, potem pa izpostavi to trenutek, v katerem bi se morali
               resno pogovarjati.</p>
               <p>Skratka, vsekakor mislim, da je amandma utemeljen tudi zato, da bi preprečili
               morebitne težave na drugih lokacijah, ki jih imamo in za katere smo ravno tako
               zainteresirani kot za to, predvsem pa, da bi s tem preprečili neskladnost v
               elektroenergetskem sistemu. Zato vljudno prosim, da bi ga podprli. Hvala.</p>
            </sp>
            <sp xml:id="SDZ2-Redna-07-1997-10-28.sp92">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Sovič. Besedo želi gospod Potrč. Prosil bi podpredsednika, gospoda
               Gerenčerja, če prevzame vodenje seje.</p>
            </sp>
            <sp xml:id="SDZ2-Redna-07-1997-10-28.sp93">

               <speaker>MIRAN POTRČ:</speaker>

               <p>Hvala lepa. Tudi sam bi želel predvsem opozoriti na to, da je v razpravi v tem
               državnem zboru, ne sicer danes, ampak sicer, več konkretnih programov in na dejstvo,
               da se vsi tako ali drugače navezujejo na strategijo in hkrati na nacionalni program,
               ki ga še ni.</p>
               <p>Gospod državni sekretar Kovše je rekel, da ne ve zakaj, še ni pred državnim zborom.
               Najbrž zato, ker še v vladi ni sprejet. Dokler v vladi ni sprejet, pač pred državnim
               zborom ni. Res pa je, da priprave za njegov sprejem v vladi potekajo kar nekaj časa.
               Tudi mi imamo informacije, da pač iz razloga, ker v okviru elektrogospodarstva
               obstojajo posamezni različni pogledi o tem, kakšna naj bi bila dinamika,
               konkretizacija, vsebina in podobno energetskega nacionalnega programa.</p>
               <p>S tem v zvezi bi želel, da mi gospod državni sekretar zelo jasno odgovori na eno
               vprašanje. Ali ob dejstvu, da vlada za nekatere zakone predlaga hitri postopek, pri
               drugih izrecno nasprotuje hitremu postopku, prihaja do tega, da ima različen odnos do
               teh različnih prioritet. Ali gre za različno pripravljenost teh prioritet ali želi
               prehitevati eno z drugim. Moram reči, da bi rad, da se mi tudi ob obravnavi izgradnje
               oziroma garancije za sredstva za Termoelektrarno Brestanica jasno pove, ali ostaja
               stališče, sicer jasno oblikovano, v vladi, da podpira tudi poroštvo za izgradnjo
               Termoelektrarne Trbovlje 3 ali ne.</p>
               <p>Gre namreč za to, da je bil ta zakon takrat pač z mojim podpisom, ker v vladi dolgo
               časa ni bil dogovorjen, vložen že pred letom dni in da je takrat vlada izrecno rekla,
               da mora iti po rednem postopku, da se je zaradi preoblikovanja vlade, zaradi počasnih
               stališč in še česa, ta postopek zavlekel tako, da mi niti druge obravnave po skoraj
               letu in pol ne moremo opraviti. Mene je enostavno strah, da bodo prehitevanja na vseh
               drugih področjih potem prišla tako daleč, da se bo nekdo našel, ali vlada ali
               kdorkoli drug, pa bo rekel, zdaj smo pa potrebe po energetskih objektih iz
               nacionalnega programa zaključili in ni več aktualna tudi izgradnja Termoelektrarne
               Trbovlje 3.</p>
               <p>Zato bi v tem smislu želel izrecno jasno, nedvoumno izjavo vlade, ker me moti, da se
               s spreminjanjem stališč o proceduralnih postopkih in s tem, da potem tudi obravnave v
               Državnem zboru tečejo tako različno, dopušča možnost, da eventualno tudi kaj takšnega
               se v Državnem zboru lahko zagotovi. Hvala lepa.</p>
            </sp>
            <sp xml:id="SDZ2-Redna-07-1997-10-28.sp94">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Kovše, državni sekretar.</p>
            </sp>
            <sp xml:id="SDZ2-Redna-07-1997-10-28.sp95">

               <speaker>ALOJZ KOVŠE:</speaker>

               <p>Glede na natančno postavljeno vprašanje, če vlada podpira izgradnjo Termoelektrarne
               Trbovlje 3 in glede hitrih in teh postopkov. Jaz moram reči, da smo skupaj v Državnem
               zboru ugotovili, da za Termoelektrarno Trbovlje je lahko normalni postopek
               sprejemanja zakona o poroštvu, predvsem zaradi tega, ker se lovi končni rok leto
               2004, ko bi se stara termoelektrarna Trbovlje v bistvu zaustavila in se bi v tem
               trenutku potem morala postaviti nova. Vlada podpira, kar smo tudi javno povedali in
               konec koncev tudi pokazali z amandmaji na zakon o poroštvu Termoelektrarne Trbovlje
               3, ki so že v Državnem zboru več kot mesec dni. Ne vem, zaradi katerih zadev, ampak
               po mojih informacijah bo zdaj na naslednji seji. Več kot mesec dni pa je vlada
               izrazila podporo temu projektu s svojimi amandmaji, glede na poroštvo in tudi na
               sofinanciranje tega projekta.</p>
               <p>Posebej bi pa povedal, da sigurno vlada podpira domače resurse. Energetska odvisnost
               strmo narašča in znaša že okrog 70%, premog je eden izmed ključnih, najpomembnejših
               energetskih virov, saj se iz njega proizvaja praktično tretjine električne energije.
               Ampak o samem premogu, pa o teh zadevah jaz tokrat ne bi govoril, ampak se bomo
               drugič srečali. Na vprašanje sem pa bil dolžan odgovoriti, ker ga je poslanec Potrč
               postavil. Podpiramo, glede hitrih in teh postopkov pa mislim, da smo tudi zadevo
               povedali. Sigurno se bomo pa zavzemali, da se tisti roki ne bi oddaljevali in da ne
               bi bila ogrožena sama izgradnja nadomestnega objekta. Zaradi zastarelosti, zaradi
               izteka življenjske dobe in konec koncev tudi zaradi evropskih določil glede emisij je
               leto 2004 skrajni rok, da mora zafunkcionirati. Hvala lepa.</p>
            </sp>
            <sp xml:id="SDZ2-Redna-07-1997-10-28.sp96">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo o tem amandmaju? Prosim, gospod Kelemina.</p>
            </sp>
            <sp xml:id="SDZ2-Redna-07-1997-10-28.sp97">

               <speaker>BRANKO KELEMINA:</speaker>

               <p>Hvala lepa. Spoštovani! Mi sicer popolnoma delimo mišljenje z gospodom Sovičem in
               tiste bojazni v zvezi z izvajanjem nacionalnega energetskega programa. Strinjamo se,
               da je potrebno ta energetski program v najkrajšem času dejansko sprejeti, ga
               obravnavati in da nam bo točno jasno, kako se bo razvijala dinamika v naslednjem
               obdobju in kateri energetski objekti so dejansko na vrsti, tako da ne bomo v nekem
               dvomu, da ne bomo mislili, da gre za neke politične odločitve.</p>
               <p>Ta energetski program bo treba temeljito preštudirati tudi zaradi vseh razmerij, ki
               vladajo v Evropi na področju elektroenergije. Upam, da ste seznanjeni oziroma da
               poznate podatek, da predvidevajo, da bo v naslednjih 10 letih v Evropi zelo veliko,
               preveč električne energije in da bo ta zelo cenena. Treba se bo prilagajati tem
               evropskim trendom, v kolikor so resnični, in bo treba temeljito preštudirati, ali so
               upravičeni potem drugi energetski objekti pri nas, ki s svojo ceno bistveno presegajo
               evropsko ceno. Tako bo dejansko treba o tem čim prej in čim bolj celovito
               razpravljati.</p>
               <p>Glede na ta projekt, predlog Termoelektrarne Brestanica, pa smatram, da je to
               projekt, ki je sedaj v neki dinamiki, da je ekološko izredno nesporen, eden najbolj
               ekološko sprejemljivih objektov pri nas. Zato ga moramo podpreti. Gre pa tudi za
               izredno oziroma dosti razumno nizko ceno proizvodnje električne energije, kar nam
               drugi objekti v Sloveniji prav gotovo ne bodo zagotavljali oziroma bo prav zaradi
               cene in zaradi ekologije o tem treba temeljito razmisliti.</p>
               <p>Zato jaz in naša poslanska skupina v tem trenutku tega predloga gospoda Soviča ne
               podpira in prav zaradi tega, da se ne bi ta dinamika zavrla in zaradi vseh teh
               pozitivnih elementov in podatkov, ki smo jih bili deležni ob tej predstavitvi tega
               projekta, mi ne podpiramo tega predloga. Hvala lepa.</p>
            </sp>
            <sp xml:id="SDZ2-Redna-07-1997-10-28.sp98">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Kelemina. Želi še kdo besedo? <stage>(Ne želi.)</stage> Zaključujem razpravo o tem
               amandmaju in prehajamo na glasovanje. Dobili ste ga na mizo oziroma ga pravkar
               dobivate.</p>
               <p>Ali ga preberemo še enkrat, da ne bo kaj narobe? Gospod Boris Sovič je vložil
               amandma, ki se glasi: Amandma k predlogu zakona o poroštvu Republike Slovenije za
               najetje posojil za Termoelektrarno Brestanica, in tako naprej, za 2. členom se doda
               nov 2.a člen, ki se glasi: <q>"Dinamika gradnje in faznost vključevanja plinskih blokov
               iz 1. člena zakona o energetskem sistemu bo opredeljena v nacionalnem energetskem
               programu."</q> Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(24 poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na 3. člen. Želi kdo besedo? <stage>(Ne želi.)</stage> Zaključujem razpravo.</p>
               <p>Dajem 3. člen na glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 3. člen sprejet.</p>
               <p>Opravili smo razpravo in glasovanje o posameznih členih. Glasovati moramo še o
               naslovu zakona. Ali želi kdo razpravljati o naslovu zakona? <stage>(Ne.)</stage> Ker ne želi nihče
               razpravljati, zaključujem razpravo in prehajamo na glasovanje.</p>
               <p>Na glasovanje dajem naslov zakona v celoti. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo na tretjo obravnavo.Izglasovali smo zakon po členih in naslov zakona.
               Odpiram razpravo o zakonskem predlogu v celoti. Želi kdo amandma vložiti k 2. členu?
               <stage>(Ne želi.)</stage></p>
               <p>Ker k predlogu ni bil vložen noben amandma, dajem na glasovanje predlog zakona v
               celoti. Ugotovimo sklepčnost! Sprašujem gospoda Baškoviča, ali je kaj narobe, da ne
               bomo<gap n="..."/> Je vse v redu. Prav. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>16. TOČKO DNEVNEGA REDA - OBRAVNAVA PREDLOGA ZAKONA O UKREPIH ZA
                  EKONOMSKO, TEHNOLOŠKO IN EKOLOŠKO SANACIJO NAFTE LENDAVA, d.o.o., hitri postopek.</title>
               </p>
               <p>Predlog zakona je v obravnavo zboru predložila skupina poslancev s prvopodpisanim
               Cirilom Puckom. Želi predstavnik predlagateljev k predlogu zakona besedo? Prosim,
               gospod Pucko.</p>
            </sp>
            <sp xml:id="SDZ2-Redna-07-1997-10-28.sp99">

               <speaker>CIRIL PUCKO:</speaker>

               <p>Hvala lepa, gospod podpredsednik. Spoštovani predstavniki vlade, spoštovane poslanke
               in poslanci! Iskanje primerne rešitve za ekonomsko, tehnološko in ekološko sanacijo
               podjetja Nafta ima precej dolgo zgodovino. Tako je leta 1994 podjetje zašlo v velike
               ekonomske težave in zato, da bi se izognili stečaju podjetja, je Vlada Republike
               Slovenije 17. junija 1994 sprejela sklep, na osnovi katerega je premoženje podržavila
               in pristopila k sanaciji podjetja. Za sanacijo podjetja je vlada 30.11.1994 s
               Petrolom podpisala družbeno pogodbo o ustanovitvi družbe Nafta Lendava, d.o.o., kjer
               ima Republika Slovenija 45%-ni lastniški delež in Petrol d.d. 55%-ni lastniški delež.
               Tako je Nafta Lendava že v drugi polovici leta 1994 poslovala z 223 milijoni čistega
               dobička in poravnala vse zapadle kratkoročne obveznosti.</p>
               <p>Sanacija podjetja se je nadaljevala tudi v letu 1995, tako da je podjetje postalo
               likvidno in sposobno brez večjih zadolžitev financirati proizvodnjo. Podjetje je to
               leto zaključilo s 120 milijoni tolarjev dobička. K temu je precej pripomogla
               konjuktura na svetovnem trgu petrokemičnih izdelkov, saj je podjetje izvozilo 95%
               celotne proizvodnje in realiziralo 65 milijonov nemških mark izvoznih prilivov.</p>
               <p>Ekonomski položaj podjetja se je začel slabšati v zadnjem kvartalu leta 1995, ko je
               začela naraščati vrednost ameriškega dolarja in ko so pričele naraščati cene surove
               nafte. Zaradi tega je Nafta Lendava leto 1996 zaključila z izgubo iz poslovanja
               rafinerijske dejavnosti v višini 1.229.000.000 SIT. Zaradi drugih dejavnosti znotraj
               podjetja, ki so poslovale pozitivno, pa se je izguba celotnega podjetja zmanjšala na
               798 milijonov SIT.</p>
               <p>Glavne vzroke za izgubo lahko strnemo v naslednje, da teče proizvodnja s tehnološko
               zastarelo tehnologijo in so visoki stroški dodelave v sosednjih državah. Kot razlog
               bi lahko navedli visok tečaj ameriškega dolarja in pa ceno surove nafte na svetovnem
               trgu. Naftna industrija v Evropi se je v 80-ih in 90-ih letih zelo posodobila in
               investirala v ekološko ter tehnološko posodobitev rafinerij zaradi ekoloških
               standardov, ki veljajo v Evropski zvezi, več kot 30 milijard ameriških dolarjev samo
               v tej Evropski uniji.</p>
               <p>Stroški predelave surove nafte v Lendavi so višji od stroškov predelave surove nafte
               v posodobljenih rafinerijah v Evropi. Ta razlika pa nastaja zaradi dodelave v
               sosednjih državah v višje oktanske komponente in zaradi ožvepljevanja. Ti stroški pa
               vključujejo tudi stroške prevoza, carin, špedicije, skladiščenja in financiranja
               zalog.</p>
               <p>Iz teh razlogov je proizvodna cena naftnih derivatov v Nafti Lendava za okrog 9 do
               12% višja od tržne cene. Tako Nafta Lendava ne more postati konkurenčna, če se ne bo
               tehnološko in ekološko posodobila. Za čas posodobitve, ki bi trajala do vključno leta
               2000, pa Nafta Lendava potrebuje subvencije v višini pokrivanja neizogibnih stroškov,
               ki nastajajo zaradi stroškov dodelave v drugih rafinerijah in ki nastajajo zaradi
               tehnološke in ekološke zastarelosti proizvodnih kapacitet.</p>
               <p>Brez aktivne pomoči obeh solastnikov, to je Republike Slovenije in Petrola d.d.,
               Nafta Lendava ne more preživeti in bi jo bilo potrebno zapreti z vsemi
               katastrofalnimi posledicami za severovzhodno Slovenijo in Prekmurje. V tej zvezi je
               potrebno poudariti, da Nafta Lendava vseskozi pomembno vpliva na razvoj tega dela
               Republike Slovenije in zaradi svoje specifične dejavnosti na področju energetike,
               rudarstva, kemije, strojništva in elektrotehnike daje tudi pomemben prispevek k
               razvoju stroke.</p>
               <p>Sredi 70-ih let je bila s krediti financirana proizvodnja metanola in nova
               rafinerija, ki pa iz političnih razlogov ni bila nikoli postavljena. Obveznosti iz
               le-teh najetih kreditov pa so bremenili Nafto Lendava. Za te kredite je garantirala
               Privredna banka Zagreb in so bili v 80-ih letih reprogramirani v okviru držav
               Pariškega kluba in po novem finančnem sporazumu iz leta 1988. Obveznost Nafte Lendava
               do držav članic Pariškega kluba tako znaša 35 milijonov 116.000 francoskih frankov,
               obveznosti iz novega finančnega sporazuma iz leta 1988 pa znašajo 9 milijonov 65.000
               ameriških dolarjev. Velika tehnološka zaostalost, v kateri se je znašlo podjetje, ne
               omogoča vračanja najetih dolgoročnih kreditov, zato je edina možnost za njeno
               preživetje odpis obveznosti do držav članic Pariškega kluba ter odpis obveznosti iz
               novega finančnega sporazuma iz leta 1988.</p>
               <p>Z ustanovitvijo Nafte Lendava d.o.o. je Vlada Republike Slovenije izrazila resen
               namen za sanacijo podjetja in njegovo posodobitev zaposlovanja tako, da se podjetju
               omogočijo normalni pogoji poslovanja. Državni zbor Republike Slovenije je 11.
               januarja leta 1996 sprejel resolucijo o strategiji rabe in oskrbe Slovenije z
               energijo, v kateri je obravnavana Nafta Lendava kot pomemben subjekt pri oskrbi
               tržišča, s tem da ji le-ta nalaga tehnološko in ekološko posodobitev. V letu 1995 je
               Nafta Lendava sprejela strategijo razvoja družbe do leta 2000, katere osnovni cilj je
               tehnološka in ekološka posodobitev rafinerijske dejavnosti. Upravičenost posodobitve
               rafinerije, rafinerijske dejavnosti je razvidna iz študije francoskega podjetja
               Tehnic z naslovom konceptualni inženiring rafinerije v Lendavi. Izvedljivost
               investicije je vezana na izgradnjo termoelektrarne moči 100 megavatov in njene
               vključitve v elektroenergetski sistem Slovenije.</p>
               <p>Z zakonom, ki je, spoštovane poslanke in poslanci, pred vami, bi zagotovili
               dolgoročne pogoje za ekonomsko, tehnološko in ekološko sanacijo Nafte Lendava.
               Odlašanje z rešitvijo plačilne sposobnosti podjetja bi povzročilo njeno zaprtje ter s
               tem velikansko gospodarsko škodo za Prekmurje, Republika Slovenija pa bi postala
               100%-no odvisna od predelave surove nafte v tujini. Na ta način bi lahko bila
               ogrožena zanesljivost oskrbe Republike Slovenije s tekočimi gorivi, ki v strukturi
               končne porabe energije predstavlja v letu 1996 že 55%. Z zakonom bi Republika
               Slovenija dokapitalizirala podjetje Nafta Lendava v višini deleža, ki ga ima v
               osnovnem kapitalu družbe, to je 45% od 40 milijonov ameriških dolarjev; prevzela
               dolg, ki ga ima podjetje do držav članic pariškega kluba in dolg iz novega finančnega
               sporazuma iz leta 1988 ter zagotovila podjetju odkup proizvodov po stroškovni ceni za
               vse količine predelane surove nafte. Dokler ne bi bila realizirana tehnološka in
               ekološka sanacija najdlje pa do leta 2000.</p>
               <p>Iz vsega povedanega sledi, da se predlagatelji strinjamo s predlogi, ki jih je
               sprejelo delovno matično telo, to je odbor za gospodarstvo, da se danes opravi
               splošna razprava in da se potem druga in tretja obravnava opravita v trenutku, ko bo
               predložen ustrezen sanacijski program, potrjen s strani vlade oziroma organa drugega
               solastnika, to je Petrola d.d.</p>
               <p>Zato naprošam spoštovani zbor, da bi podprli ustrezen predlog. V imenu predlagateljev
               se zavezujem, da bomo ustrezno upoštevali tako amandmaje vlade, mnenje iz razprave na
               odboru in iz današnje razprave ter mnenje, ki ga je dal Sekretariat za zakonodajo in
               pravne zadeve tega državnega zbora. Hvala lepa.</p>
            </sp>
            <sp xml:id="SDZ2-Redna-07-1997-10-28.sp100">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Predlog zakona je obravnaval tudi odbor za gospodarstvo, kot matično
               delovno telo. Prosim poročevalca, da predstavi mnenje odbora o predlogu zakona.
               Gospod Horvat.</p>
            </sp>
            <sp xml:id="SDZ2-Redna-07-1997-10-28.sp101">

               <speaker>FRANC (FERI) HORVAT:</speaker>

               <p>Hvala za besedo, gospod podpredsednik. Spoštovane kolegice in kolegi, spoštovani
               predstavniki vlade! Odbor za gospodarstvo je kot matično delovno telo obravnaval
               predlog zakona. Ob tem so se člani odbora seznanili z mnenjem in amandmaji vlade, z
               mnenjem Sekretariata za zakonodajo in pravne zadeve ter mnenjem Komisije Državnega
               sveta za gospodarstvo.</p>
               <p>Ne bom komentiral niti predstavljal ugotovitev odbora, ker imate to zapisano v
               poročilu, zato mi dovolite, da spet predstavim samo sklepe, ki jih je odbor sprejel
               po dosti temeljiti obravnavi.</p>
               <p>1. Odbor za gospodarstvo podpira predlog zakona o ukrepih za ekonomsko, tehnološko in
               ekološko sanacijo Nafte Lendava in podpira tudi predlagan hitri postopek.</p>
               <p>2. Odbor za gospodarstvo predlaga državnemu zboru, da na 7. seji opravi splošno
               razpravo, ostali dve fazi zakonodajnega postopka pa potem, ko bo seznanjen s
               sanacijskem programu. Namreč ena glavnih pripomb v razpravi je bila ta, da ni bilo
               prisotnega oziroma priloženega sanacijskega programa.</p>
               <p>3. Odbor za gospodarstvo predlaga državnemu zboru, da ob zaključku splošne razprave o
               predlogu zakona o ukrepih za ekonomsko, tehnološko in ekološko sanacijo Nafte Lendava
               predlagatelje zaveže, da na podlagi razprave na seji državnega zbora, na odboru za
               gospodarstvo, mnenja Sekretariata za zakonodajo in pravne zadeve in amandmajev vlade
               pripravijo dodatne amandmaje in jih predložijo državnemu zboru.</p>
               <p>4. Odbor za gospodarstvo predlaga državnemu zboru, da ob obravnavi predloga zakona
               sprejme tudi naslednji dodatni sklep: <q>"Državni zbor predlaga Vladi Republike
               Slovenije, da čim prej sprejme motodologijo oblikovanja cen naftnih derivatov."</q></p>
               <p>Hvala lepa.</p>
            </sp>
            <sp xml:id="SDZ2-Redna-07-1997-10-28.sp102">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi besedo predstavnik sekretariata za zakonodajo in pravne zadeve? <stage>(Ne
               želi.)</stage> Želi besedo predstavnik vlade? <stage>(Ne želi.)</stage> Želijo besedo predstavniki
               poslanskih skupin? Gospod Kelemina. Branko Kelemina.</p>
            </sp>
            <sp xml:id="SDZ2-Redna-07-1997-10-28.sp103">

               <speaker>BRANKO KELEMINA:</speaker>

               <p>Hvala lepa. Spoštovani! Pred nami je zdajle pa drugačna zadeva, kakor je bila v
               prejšnjih točkah. In sicer gre za tehnološko in ekološko sanacijo Nafte Lendava.
               Upam, da ste gradivo temeljito preštudirali in da ste ugotovili izredno nedorečen
               zakon, o čemer sem tudi govoril že na seji Odbora za gospodarstvo. In sicer,
               dovolite, da nekoliko obrazložim svoje razmišljanje pri tem predlogu zakona.</p>
               <p>Poglejte, že v uvodni besedi je predlagatelj lepo navedel, kakšna je bila dinamika
               dejansko razvoja in tudi različnih ukrepov v Nafti Lendava. Seveda se absolutno
               strinjamo v tistem delu, ko govori, da je na osnovi tudi nacionalnega programa in
               tudi s strateškega vidika ta objekt izredno pomemben; prav tako se zavedamo, da je
               pomemben za regijo kot celoto, zato mi v tem pogledu absolutno ta program podpiramo.
               Seveda ga pa ne moremo podpirati v tistem delu, ki govori o načinu, kako se naj ta
               zakon oziroma ta sanacija realizira. S tem se ne moremo v nobenem pogledu strinjati,
               ker ne moremo pristati na to, da bi se kar prevzemal dolg, ki je nastal v tej
               rafineriji, zdaj na breme države, na breme davkoplačevalcev. Prav tako se ne moremo
               strinjati, da naj država s svojimi sredstvi dejansko iz proračuna vloži svoja
               sredstva za ekološko posodobitev rafinerije. To so dejansko naložena sredstva,
               podarjena nekomu, torej poglejmo komu - lastniku! Lastnik pa je Petrol v višini 55%
               in vlada oziroma Republika Slovenija v višini 45%.</p>
               <p>Poglejte, kako fino bi bilo, če bi jaz z nekom ustanovil firmo, in bi mi potem - pa
               tudi da ima nacionalni interes nekdo tam ali kakorkoli že, pa da mi nekdo - na eni
               strani prikazujem dobre profite, visoke dobičke in vlagam denar v druge namene, na
               drugi strani pa en drug projekt - pa mi naj država financira! To ne gre, spoštovani!
               Takega projekta mi ne moremo podpirati. Poglejte samo, Petrol ruši bencinske črpalke,
               ki bi lahko še danes ali pa še deset let sigurno funkcionirale. Ne rečem, da ni
               potrebna posodobitev, ampak še bi lahko funkcionirale, torej imajo veliko denarja,
               tukaj pa prikazujejo, da naj drugi oziroma dejansko država in davkoplačevalci
               financirajo ta projekt! S takim sistemom se mi ne moremo strinjati in ga ne bomo
               podprli v nobenem primeru!</p>
               <p>In seveda zdaj predlagamo, da se, tako kot je tudi predlagal tukaj sekretariat -
               upam, da ste temeljito pregledali tole - tako kot je sekretariat predlagal in pa tudi
               odbor, da se dejansko opravi ta prva obravnava v kolikor se že mora izvesti in se
               potem ta zakon začasno prekine obravnava in da se vložijo amandmaji na ta zakon, v
               kolikor bodo izkazali poslanci interes, da se ta zakon amandmira.</p>
               <p>V glavnem, v globalu stranka Socialdemokratov tega zakona ne bo podprla. Hvala
               lepa.</p>
            </sp>
            <sp xml:id="SDZ2-Redna-07-1997-10-28.sp104">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Brenčič.</p>
            </sp>
            <sp xml:id="SDZ2-Redna-07-1997-10-28.sp105">

               <speaker>STANISLAV BRENČIČ:</speaker>

               <p>Hvala lepa, gospod podpredsednik. Kolegice poslanke in poslanci! V poslanski skupini
               Slovenske ljudske stranke razumemo razloge, ki so botrovali temu, da ste kolegi
               poslanci vložili ta zakon v proceduro. Ta je prav gotovo predvsem ta, da družba Nafta
               Lendava veže nase toliko in toliko delovnih mest, ki jih seveda v primeru stečaja ne
               bi bilo več. Tudi podpiramo investicijo s tega naslova, da se del državnega denarja
               investira tudi ven iz velikih državnih središč, če temu tako rečemo.</p>
               <p>Vendar pa se nam zastavlja resno vprašanje, ali ima Vlada Republike Slovenije jasno
               dorečeno strategijo vlaganj v elektrogospodarstvo. Saj sočasno vlaganje v toliko
               elektroenergetskih objektov kot se dogaja sedaj, to je vlaganje v Brestanico, v
               Lendavo, v termoelektrarno Trbovlje 3, v nuklearko Krško, v verigo savskih
               hidroelektrarn, investiranje v posodobitev dravskih in soških elektrarn in
               posodobitev termoelektrarne Šoštanj, ki že potekajo. Vse to zastavlja vprašanje, da
               se država v takih investicijah ne more napajati z nekim proračunskim denarjem, ampak
               bodo potrebne velike zadolžitve, kar pa lahko popelje državo v povečanje javnega
               dolga. Ponudba kilovatne ure bo tudi v cenah, ki jih omogoča Evropska unija in
               vprašanje je, če ne bo tolikšno podvajanje elektroenergetskih objektov, kot jih sedaj
               načrtujemo, pripeljalo do tega, da bo treba prevelika in bodo zaradi tega tudi
               posamezni objekti prisiljeni zmanjševati proizvodnjo. To pa ima za posledico tudi
               takoj večanje stroškov proizvodnje in netržno zmožnost.</p>
               <p>Poleg tega se zavedamo, da je potrebno predvsem pri načrtovanju vlaganj v
               termoelektrarne nujno upoštevati sočasno tudi izkoriščanje toplotne energije, ker le
               tako dosegamo ceno kilovatne ure, ki bo tržno znosna, ki bo tržno primerljiva v
               odnosu za evropsko ponudbo.</p>
               <p>Sanacija družbe Nafta Lendava prav gotovo temelji na premalo verodostojnih podatkih,
               da bi se mi lahko na osnovi teh tako odločili, da je tudi vložen denar, ki ga bo
               seveda država Slovenija v to namenila, tudi plasiran uspešno.</p>
               <p>Poleg tega je sam zakon v svojih določbah, v nekaterih določbah izrazito neevropsko
               naravnan, morda brez neke tržne logike. To se seveda razume, kaj želijo kolegi
               poslanci v tem zakonu pripeljati v to družbo, vendar pa bo treba v drugem branju temu
               posvetiti določene korekture.</p>
               <p>Eno vprašanje je seveda tu prisotno, katerega sem jaz izpostavil tudi na Odboru za
               gospodarstvo: Kdo v bistvu družbi Ina Nafta Lendava daje jamstvo za teh 144 milijonov
               dolarjev investicijskih kreditov, v kolikor je ta številka seveda pravilna? Nekdo bo
               družbi za to jamstvo moral dati, če bo hotela kredite najeti, vendar zakon sam tega
               ne pojasnjuje oziroma ne opredeljuje.</p>
               <p>V poslanski skupini Slovenske ljudske stranke smo se odločili, da do druge obravnave
               zakona moramo pridobiti dodatne utemeljitve, predvsem iz naslova Vlade Republike
               Slovenije, ki bodo to investicijo postavile v tako utemeljeno podobo, da bo
               navsezadnje trdno stala odločitev, da bo po tej investiciji družba Ina Nafta Lendava
               tudi uspešno, in ne samo to, profitabilno poslovala.</p>
               <p>Zato zakon kot takšen podpiramo za splošno obravnavo, vendar, kot je tudi sam
               predlagatelj ugotovil in tudi Odbor za gospodarstvo, pa se bomo v poslanski skupini
               do druge obravnave tudi pripravili in opredelili do vsebine posameznih členov. Hvala
               lepa.</p>
            </sp>
            <sp xml:id="SDZ2-Redna-07-1997-10-28.sp106">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Brenčič. Besedo dajem gospodu Izidorju Rejcu.</p>
            </sp>
            <sp xml:id="SDZ2-Redna-07-1997-10-28.sp107">

               <speaker>IZIDOR REJC:</speaker>

               <p>Gospod podpredsednik, gospe in gospodje! Slovenski krščanski demokrati smo se precej
               poglobili v to ekonomsko, tehnološko in ekološko sanacijo v Lendavi. Jasno je, da
               nekateri najbrž stvari bolj poznate, drugi manj, nekaterim je ta zgodba že dolgo časa
               znana. Vemo tudi, da so bila v zadnjih letih - da je bilo vloženega nekaj truda, da
               je tudi vlada oziroma država nekaj naredila, da je pač poskušala s solastništvom
               oziroma z razdelitvijo lastništva tudi ukrepati in nekaj narediti. Jasno je in iz
               poročil, ki so nam bila na voljo, ali pa vsaj tisti, ki imajo večinski delež, v tem
               primeru to velja za Petrol, ki ima 55, in država, vlada, ki ima 45, so povedali, da
               je bilo že precej denarja vloženega, bodisi za plače bodisi za to, da je sploh
               tehnološki oziroma proizvodni proces tekel normalno.</p>
               <p>Gotovo je res, da se je tudi strategija oskrbovanja z derivati spreminjala, in da smo
               sedaj šli sem, sedaj tja, in najbrž od prejšnje naveze proti Sovjetski zvezi, do
               raznih drugih virov, v zadnjem času pa vemo, tudi Ina kot taka, ki je bila nekako
               njega dni nazaj tudi nek pogoj ali pa neka naveza za Lendavo, da je bila tudi to
               zgodba, ki se je ni dalo kar tako razplesti in da je pač ta scenarij, ki je tekel
               zadnja leta, morda bil malo premalo učinkovit. Na Odboru za gospodarstvo smo tudi
               tako povedali oziroma sam sem povedal, da se iz tega vidi, da bi bilo pričakovati, da
               bo ta sanacija, bodisi ekonomska pa tudi tehnološka, ker v tem primeru gre za to, da
               so sicer dobili ISO 9001, kar pomeni v organizacijskem smislu, da so sposobni neke
               stvari urejevati, voditi in podobno, da pa je tehnologija gotovo zastarela in da je,
               razumljivo, bi rekel, predelava na sod previsoka in da je lastna cena pri izhodu
               previsoka, proti temu, kar se dobi drugod in da je to tisti osnovni problem.</p>
               <p>Dalje. Ko gledaš vso to operacijo, ki seveda gre iz 3+3 milijarde, po nekakšnem
               preračunu, je to seveda prelaganje oziroma je to zgodba, ki bi ji rekel, da bi vlada
               skupaj z lastnikom, se pravi s Petrolom, že morala nekaj narediti. Če bo to trajalo
               zdaj dve ali tri leta, potem je kar naenkrat padlo v kritično stanje, v katerem se je
               seveda ta operacija, bi rekel, odpletla, v katerem pa se vidi ali pa lahko rečemo, da
               oba lastnika nista bila preveč racionalna, ker sta le nekako upala, da se bo kaj
               boljšega zgodilo, ali pa da bodo morda cene bile temu bolj bi rekel naklonjene. Pa
               gotovo je res, da sta se oba zmotila, ker pri stari tehnologiji se ne da kaj
               posebnega napraviti in to dejstvo je padlo v ta zakon. Operacija se me ne zdi nič kaj
               posebno težka, ker v tem primeru gre za to, da vlada, bi rekel, sega po premoženju
               oziroma po določenem poslovnem uspehu Petrola. Petrol daje garancijo seveda Lendavi,
               vlada pa si zagotovi, bi rekel, tudi pokritje v Petrolu. Lahko se pove, da me ne
               skrbi ta operacija, ker konec koncev, saj veste, že vsi govorijo in vsi govorijo, da
               bomo morali približati cene derivatov in električne energije evropskemu nivoju, kar
               lahko samo pričakujemo, da se bo ta zgodba odpletla v smeri podražitev, tako da
               jasno, da je ta ekonomska, tehnološka sanacija potrebna. Mi se včasih sprašujemo, ali
               pa se vsi sprašujemo, čemu pa smo se zdaj tu s tem podjetjem ali pa s to dejavnostjo
               nekako sprijaznili, da je treba rešiti.</p>
               <p>Spomnimo se, da smo imeli tudi in da bomo še imeli, marsikdaj problem, marsikateri
               velik sistem, ko bo treba reči ja ali ne. Zaenkrat smo še vedno ugotavljali, da se je
               težko posloviti, ali pa težko kar črtati, predvsem, ker gre tu za energetski, bi
               rekel, kompleks, v katerem vemo, da se z določenimi vlaganji gotovo lahko naredi
               preskok in seveda omogoči, da se na tej lokaciji proizvodnja nadaljuje.</p>
               <p>Mi bomo to sicer podprli, bilo bi pa naravnost smešno, ko so predlagatelji prišli s
               tem zakonom, pa so povedali, da bi bila sanacija nekako - sanacijski program bil
               nekako tri mesece po sprejetju tega zakona - kar po logično in po gospodarno bi tako
               izgledalo, kot da sedaj ne vedo, kaj bi radi. Ker menim, da morajo vedeti, kaj bi
               radi, da je treba samo še mape prištevilčiti oziroma datume vpisati in dati gor novo
               ovojnico.</p>
               <p>Potem menim, da je potrebno in da je tudi odbor za gospodarstvo prav naredil, da smo
               rekli, da se naj ta prva obravnava napravi, da se sicer zadevo podpre, vendar pa da
               se pojavi čimprej ta sanacijski program, ki bo omogočil, da se ta zadeva sanira in
               uredi. Hvala lepa.</p>
            </sp>
            <sp xml:id="SDZ2-Redna-07-1997-10-28.sp108">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod Rejc. Besedo ima gospod Sovič.</p>
            </sp>
            <sp xml:id="SDZ2-Redna-07-1997-10-28.sp109">

               <speaker>BORIS SOVIČ:</speaker>

               <p>Hvala lepa. Spoštovani! Poslanska skupina Združene liste, podpira osnovno intenco
               tega zakona, ker gre za pomemben objekt, ki na neki način v veliki meri vpliva na
               razmere v državi, in to razmere, ki se tičejo oskrbe države z energijo, pa tudi na
               nekatere ekološke vidike te oskrbe in ne nazadnje to je objekt, ki ima pomemben vpliv
               tudi na socialne razmere v pomembnem delu te države.</p>
               <p>Ta zakon govori o ekonomski, tehnološki in ekološki sanaciji te rafinerije in mislim,
               da je že v naslovu pravzaprav zajeto to bistvu. Sam projekt sanacije Nafte Lendava
               ima dejansko več vidikov.</p>
               <p>Če gledamo tehnološkega, je treba seveda zelo jasno se vprašati, kakšno perspektivo
               ima sedanja rafinerija. In odgovor je na dlani. Sedanja rafinerija po sedanji
               tehnologiji nima prav nobene perspektive, niti v Evropski zvezi, niti v Sloveniji.
               Standardi so v tem času se že tako spremenili, zahteve po kvaliteti so tako narasle,
               da preprosto obstoječa proizvodnja ni v stanju teh kriterijev izpolniti. Produkt, ki
               prihaja iz rafinerije Nafta Lendava, zelo na kratko rečeno, ni več takšen, da bi
               ustrezal pričakovanjem, ki jih Evropska zveza na tem področju ima. In s tega vidika
               je seveda jasno, da neodločitev za sanacijo ali pa odločitev za nesanacijo seveda
               pomeni hkrati odločitev o zaprtju te rafinerije.</p>
               <p>Potrebno je povedati, da je diskusija o rafineriji in njeni perspektivi v tej državi
               stara že kar nekaj časa. Spomnimo se, da so razprave o tem tekle že tudi v
               preteklosti, in spomnimo se, da je država že sprejemala tukaj določene obveznosti in
               načrte, med njimi tudi posodobitev te rafinerije. Vendar je očitno v nekem trenutku
               prevladala ocena, ki je pač temeljila na, bi rekel, ekonomskih kazalcih, ki so takrat
               bili na voljo, da takšna odločitev za državo, za takratno Republiko Slovenijo, ni
               perspektivna in kot vemo je temu sledila odločitev o prekinitvi investicije in celo
               razprodaji opreme, ki je bila že nabavljena.</p>
               <p>Danes, ko govorimo o sanaciji rafinerije Nafta Lendava, moramo na neki način biti
               prepričani, da ta sanacija ne bo imela političnih dimenzij. Da bo to sanacija, ki bo
               temeljila na realnih ekonomskih kazalcih in to se mi zdi, da je najpomembnejše, kar
               je potrebno vedeti ob tej sanaciji. Ali je tako zastavljena sanacija takšna, da daje
               podjetju neko realno perspektivo, ali pa je ta sanacija samo namenjena temu, da se na
               nek način trenutne razmere spreminjajo.</p>
               <p>Mi mislimo, da študije, ki so bile narejene, in ne nazadnje po podatkih, ki jih
               imamo, tudi recenzirane strani mednarodnih institucij, kažejo, da tako zastavljena
               sanacija ima realno šanso, da bi temu kolektivu, da bi temu objektu na nek način dala
               realno perspektivo. In to ne samo v Sloveniji, ampak realno perspektivo v trenutku,
               ko se bo Republika Slovenija vključila v Evropsko zvezo in ko bo soočena z veliko
               konkurenco. Ko bo pravzaprav prost pretok blaga, storitev in vsega ostalega in ko bo
               ta rafinerija pač še ena v evropski matriki teh rafinerij. Vedeti moramo, da je v
               okolici Republike Slovenije kar nekaj rafinerij in mnoge od njih niti niso v celoti
               izkoriščene. Tudi to kaže, da je potrebno pri projektu sanacije rafinerije Nafta
               Lendava seveda upoštevati mnoge razsežnosti. Ta rafinerija seveda ne odgovarja na
               vprašanje, ali bo Slovenija zaradi njene izgradnje manj energije kupovala v tujini.
               Sama rafinerija ne bo spremenila ali pa zmanjšala energetske odvisnosti naše države,
               vendar ta rafinerija bo storila nekaj drugega, kar je prav tako pomembno. Ta
               rafinerija bo spremenila strukturo uvoza. Če Slovenija ne bo imela lastne rafinerije,
               bo morala uvažati samo naftne derivate. Če pa ima lastno rafinerijo, pa potem seveda
               ta struktura uvoza je lahko tudi drugačna. V enem delu uvaža surovo nafto, v enem
               delu pa naftne derivate. S tem lahko Slovenija dosti bolj učinkovito kompenzira
               morebitna nihanja v cenah pa tudi v razpoložljivosti posameznih teh energentov na
               svetovnih tržiščih. In to veste, kompenziranje niha na svetovnih tržiščih je
               pravzaprav največja uganka in naloga hkrati vsake energetske politike.</p>
               <p>Ni garancije, da bo tudi v prihodnosti oskrba posameznih držav z energijo stabilna.
               Zato ker preprosto ni možno predvidevati, kaj se bo v svetu dogajalo. Vendar, če
               država sprejme določene ukrepe, lahko zmanjša v veliki meri občutljivost na nihanja,
               ki bi nastala zaradi motenj na svetovnem tržišču. Če država zagotovi dovolj velike
               zaloge nafte oziroma njenih derivatov, lahko s tem prepreči motnje ali pa vsaj
               zmanjša motnje na svojem tržišču. To je končno spoznanje, ki so ga sprejele vse
               države, ki so se kasneje povezale v agencijo za energijo v okviru OECDE-ja.
               Spoznanje, da šele primerne zaloge, lahko zmanjšajo verjetnost, da bi ponovno
               nastajali takšni šoki, kot smo jim bili priča, spomnite se v 70-ih letih. In od
               takrat je nastalo nek način prepričanje in spoznanje, da mora država zagotoviti
               približno 90 dnevne lastne rezerve, če želi na nek način zagotoviti stabilno oskrbo
               države z energijo. Ko je mednarodna agencija za energijo pregledovala energetske
               razmere v Sloveniji, je ugotovila, da je to najbolj kritična točka slovenske
               energetske politike. Dejstvo, da ta država nima 90-dnevnih zalog nafte in derivatov.
               To dejstvo pomeni, da bi v primeru kakšnih večjih havarij, kakšnih večjih šokov na
               svetovnem tržišču Slovenija bila bolj ranljiva, bolj odvisna od teh dogodkov. In ta
               rafinerija ima poleg ostalih lastnosti pravzaprav tudi to, da že s svojim tehnološkim
               potencialom, ker potrebuje za svojo proizvodnjo tudi ustrezne rezervarske kapacitete
               na nek način, vsaj v enem manjšem delu lahko pomaga tudi pri tem vidiku.</p>
               <p>Mimogrede, mislim da je zelo pomembno, da se od vlade zahteva, da čim prej predloži
               temu državnemu zboru v obravnavo in sprejem zakon o zagotavljanju rezerv na področju
               nafte oziroma naftnih derivatov. In vedeti moramo, da ta projekt je izjemno cenovno
               zahteven. Medtem ko je bilo prej govora o mnogih projektih in <gap n="..."/>, ki tečejo, moram
               povedati, da glavnine sploh še ne poznamo. Samo ta strošek zagotavljanja ustreznih
               rezerv nafte in naftnih derivatov sega prek 100 milijonov ameriških dolarjev.</p>
               <p>Ta projekt, ki je pred nami ima še eno značilnost, ki ni tipična za sanacije v
               Republiki Sloveniji. Značilnost, da je vsaj en del sredstev potrebnih za sanacijo in
               vsaj en del sredstev, s katerim bo vlada na nek način posredno vstopala v ta projekt,
               že zagotovljen. Vlada Republike Slovenije je že konec lanskega leta sprejela takso o
               obremenjevanju okolja. To je taksa, ki predvideva, da pri vsakem litru bencina in pri
               vsakem drugem energentu, ki ga kupimo, določena sredstva odvajamo v državni proračun.
               Vendar do tega trenutka nam vlada še ni predstavila svojih namer, kako želi
               zagotoviti namenskost, bi rekel, koriščenja teh sredstev. Sama uredba je bila
               namenjena temu, da bi sredstva uporabljali za ekološke in tehnološke sanacije v
               energetskih objektih. In ta sanacija je poleg Šoštanja tipičen primer, kjer je seveda
               treba sredstva, ki so bila zbrana, na nek način uporabiti.</p>
               <p>Treba pa se je zavedati tega, da bo ta projekt imel svojo realno perspektivo ne samo
               ob pogoju, da bo tehnološka obnova kopatibilna s trendi v sodobnem svetu, ampak tudi
               ob predpostavki, da bo cenovna politika v tej državi takšna, da bo omogočala tej
               rafineriji normalno poslovanje.</p>
               <p>Republika Slovenija je ena od redkih držav, ki še nima sprejete metodologije
               oblikovanja cen naftnih derivatov. S tega vidika prihaja vedno znova v Republiki
               Sloveniji do disproporcev med gibanjem cen surove nafte in naftnih derivatov v Evropi
               na eni strani in med domačimi cenami. Šele jasna metodologija spremljanja domačih cen
               naftnih derivatov in njihovega spreminjanja v odvisnosti od vhodnih parametrov, torej
               naftnih derivatov in surove nafte na evropskem in svetovnem tržišču, bi lahko tej
               rafineriji dala tudi neko garancijo, da bo njeno poslovanje na nek način odražalo
               pričakovanja vlagateljev in da bo s tega vidika uspešno.</p>
               <p>Če te metodologije ne bo, če bo spreminjanje cen naftnih derivatov vedno posledica
               drugih izračunov in drugih premislekov, potem se slej ko prej lahko zgodi, da bo tudi
               ta rafinerija podvržena stalnim pritiskom in nenazadnje tudi to, da bi v nekem
               ekstremnem scenariju lahko beležila realne izgube. Zato se mi zdi, da je zelo
               pomembno, da se akceptira sklep, ki ga je Odbor za gospodarstvo že sprejel, to je, da
               Vlada Republike Slovenije čimprej uredi situacijo na področju cen naftnih derivatov
               in to na ta način, da bodo te cene pač refliktirale dogajanja na svetovnem tržišču.
               Lepo prosim, tu ne gre za to, da bi se mi sedaj zavzemali za apriorna povečevanja teh
               cen, ampak gre za to, da če cene surove nafte na svetovnem tržišču narastejo, potem
               mora pri oblikovanju končnih cen naftnih derivatov v Republiki Sloveniji to biti
               upoštevano, na ta način, da se proizvajalcem oziroma prodajalcem to prizna in
               obratno. Če cene na svetovnem tržišču padejo, je potrebno zagotoviti tudi doma, da se
               to odrazi na padcu cen naftnih derivatov v Republiki Sloveniji.</p>
               <p>Že prej sem povedal, da je zelo pomembno, da ta projekt sanacije rafinerije Nafta
               Lendava ne bi bil političen projekt. Iz tega vidika se mi zdi zelo pomembno, da v
               sanacijo tega podjetja ne vstopa država sama, ampak da v sanacijo tega projekta
               vstopa država s partnerjem, s potentnim partnerjem, z uspešnim partnerjem, s
               partnerjem, ki ima dolgoročni interes za to, da bi stabilno oskrboval državo z
               energijo, in da bi na nek način to oskrbo izvajal na ekonomsko uspešen način.</p>
               <p>S tega vidika se mi zdijo pomembni - in rad bi poudaril v imenu skupine, da podpiramo
               to zamisel - amandmaji, ki jih je Vlada Republike Slovenije sprejela k zakonu, in
               sicer zlasti k amandmaju k 3. členu. Mislimo, da ta amandma na nek način odraža
               dejstvo, da je za sanacijo ključnega pomena prisotnost strateškega partnerja v
               rafineriji. Ta prisotnost je bila sedaj že zagotovljena in mislim, da je pomembno, da
               bi ta prisotnost bila zagotovljena tudi v prihodnje.</p>
               <p>Predlagam, da v razpravi o tem ne bi mešali tega z razpravo o poslovni politiki
               katerekoli od naftnih družb v Republiki Sloveniji, čeprav je tudi to možno. Ampak
               predvsem z vidika ali je ta strateški partner dovolj zainteresiran in motiviran za
               to, da bi v sanaciji tega objekta, torej te rafinerije Nafta Lendava na ustrezen
               način sodeloval. Mislim, da ta amandma, ki je bil predlagan, to na nek primeren način
               zagotavlja. Seveda pa je jasno, to pa mislim, da je treba samo po sebi razumeti, da
               sta država in Petrol v podjetju rafinerija Nafta Lendava partnerja. In partnerja kot
               v vsakem drugem podjetju morata skupaj najti skupen jezik. To je pač predlog te
               državne strani. Seveda je jasno, da bo potrebno najti konsenz tudi s partnerjem na
               drugi strani.</p>
               <p>Skratka, mislim, da gre za pomemben projekt. Mislim, da je treba izraziti priznanje
               tistim, ki so ta tekst zakona pripravili. Gre za projekt, ki ima pomembne ekološke,
               tehnološke in energetske vidike. In nenazadnje tudi socialne, ki so spričo situacije
               v regiji, v kateri rafinerija je, tudi prav tako pomembni. Hvala.</p>
            </sp>
            <sp xml:id="SDZ2-Redna-07-1997-10-28.sp110">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Sovič. Želi še katera od poslanskih skupin besedo? <stage>(Ne želi.)</stage></p>
               <p>Prehajamo na besedo poslank in poslancev. Prijavljenega imamo samo gospoda Ferija
               Horvata, ki se je pisno prijavil. Se želi še kdo prijaviti? <stage>(Nihče.)</stage> Ostali poslanci
               imate potem pet minut. Gospod Feri Horvat, imate besedo.</p>
            </sp>
            <sp xml:id="SDZ2-Redna-07-1997-10-28.sp111">

               <speaker>FRANC (FERI) HORVAT:</speaker>

               <p>Hvala za besedo, gospod podpredsednik. Spoštovane kolegice in kolegi, predstavniki
               vlade in drugi prisotni! Dovolite mi še nekaj besed v tej splošni razpravi kot
               argumente za to, da podpremo zakon v prvi obravnavi. Jaz se kljub temu, da zdaj
               verjetno pričakujete, da bom predvsem z regijskega vidika pa s podjetniškega vidika
               zagovarjal ta problem, ta predlog, ga želim predvsem z narodnogospodarskega vidika,
               ker mislim, da bo ta bistven za našo odločitev tukaj, in bi predvsem s tega vidika še
               dodal nekaj argumentov k temu, kar so že kolegi v razpravi rekli.</p>
               <p>Normalno je, da nacionalni program za področje energetike, ki je zaenkrat v osnutku,
               da sledi strategiji, ki smo jo sprejeli v prejšnjem mandatnem obdobju. In poleg tega
               argumenta, da je potrebno imeti del oskrbe z naftnimi derivati iz lastne proizvodnje
               v višini okrog 30%, da poleg varne oskrbe je zelo pomemben še ta dodatni argument v
               zvezi z rezervami. Jaz bi k temu zraven, kar je kolega Sovič rekel, dodal samo še to,
               da to ni neka zdaj splošna želja, ampak je to zahteva direktive Evropske unije. In da
               bo Slovenija prišla v pogajanjih z Unijo v težave, ker ne bo mogla izpolniti zahteve
               in bo morala zaprositi za odlog, zato da bo ugodila temu pogoju, bo lahko potrebne
               rezerve zagotovila.</p>
               <p>Dalje mislim, da je še en dodatni argument, da, če bomo imeli en del lastne oskrbe,
               kljub temu, da bomo surovo nafto tudi naprej morali uvažati, bo manj možnosti, da bi
               nas kdorkoli izsiljeval tudi s cenami pozneje. To pravim zaradi tega, ker so prisotna
               tudi mnenja deloma v strokovnih krogih, da bi lahko šli v neke dolgoročne povezave z
               rafinerijami izven Slovenije. In taki predlogi, kot slišim, tudi prihajajo od zunaj,
               celo da bi sovlagali v kakšne rafinerije.</p>
               <p>In pa pri ekološkem vidiku bi še dodal to, da ima Slovenija en dolg do te Lendave
               oziroma do te regije, ker je vrsta nerešenih ekoloških problemov še od prej. Ne
               spuščam se zdaj tu v razloge ali pa da bi komurkoli želel naprtiti krivdo, vendar
               dejstvo je, da so nekateri odprti ekološki problemi še iz preteklosti. In seveda,
               uvedli smo tudi poseben davek s posebnim zakonom oziroma ukrepom, kot ga je omenil
               kolega Sovič.</p>
               <p>In končno, zdaj pa malo odgovora na to, zakaj smo pohiteli in predložili zakon,
               skupina poslancev, in s tem tudi tvegali, da vse stvari niso bile tako pripravljene,
               kot bi morale biti pripravljene. Dejstvo je, da je rafinerija v takem stanju, da je
               brez dramatiziranja treba reči, odkrito, da jo bo treba zapreti ali pa obnoviti in to
               sorazmerno hitro. Zapreti zaradi kakovosti, ki ne ustreza evropskim standardom,
               zaradi ekoloških razlogov in pa predvsem zaradi ekonomike. Kajti, če ostane taka
               naprej, bo iz razlogov, ki jih že kolega Pucko navedel, bo morala država kot
               solastnik naprej pokrivati precejšen del izgube in to je gotovo na daljši rok
               nevzdržno. In ta očitek, deloma ga sprejemam tudi kot sopodpisnik zakona, vendar to
               je predvsem posredno očitek na vlado, ker je vlada oklevala in kasni s predlogom, s
               katerim bi morala že sama prej priti v državni zbor. In prepričan sem, da s tem, ko
               smo predlagali poslanci ta predlog zakona, da ob vseh vaših utemeljenih in
               dobronamernih pripombah in sklepih, ki jih bo zbor sprejel, da bo vlada še naredila
               svoje, predvsem pa solastnika, da bosta svoje naredila, da dobimo sanacijski program
               in da bomo lahko potem v nadaljevanju sprejeli kakovosten zakon.</p>
               <p>Dovolite mi ob tem, da še spomnim na neke izkušnje iz preteklosti, ki so tudi
               pomembne za to odločitev, ali imeti v Sloveniji lastno rafinerijo ali ne. Spomnimo
               se, verjetno vsaj nekateri še nazaj, ko smo še bili v nekdanji skupni državi, kakšne
               borbe so bile tam za uvoz nafte. In takrat Slovenija ni dobivala direktno uvoza
               nafte, ampak je morala posredno uvažati nafto prek republik takratne države, ki so
               imele lastne predelovalne kapacitete. Sam sem bil tam ob koncu 80-ih let oziroma v
               začetku 90-ih let v vladi, tisti takratni, odgovoren za zunanjo trgovino in turizem
               in v ta resor je spadal uvoz nafte. Jaz sem takrat prvič, ker sem imel to
               pristojnost, uporabil to možnost in takrat dodelil Sloveniji milijon ton nafte. To je
               bil skromen prispevek k energetskemu osvajanju Slovenije - tega ne govorim zaradi
               neke samohvale - ampak kot čisto informacijo, kot dejstvo, ki se je zgodilo in to ni
               bilo lahko niti ne brez tveganja. In takrat so bile borbe izredno velike, predvsem
               tistih republik, ki so imele predelovalne kapacitete, da bi same nafte uvažale, ker
               je bilo to interesantno. Tako tudi danes ne bi bilo dobro iti mimo tega, pa se
               zanašati na to, saj lahko od koderkoli, na osnovi nekega dolgoročnega sodelovanja
               lahko tudi naprej uvažamo nafto.</p>
               <p>In pa še na eno bi rad spomnil, tudi zaradi ugotavljanja dejstev, ne pa, da bi to
               navajal kot očitek. Dejstvo je, da je v preteklosti, četudi v bivši državi, imela
               Ljubljana do Nafte Lendava, da najbolj milo rečem, neizdelan, nejasen odnos, da ne
               uporabim besedo bolj čustveno, mačehovski odnos. Edini konkreten odnos je bil takrat,
               ko je slovenska vlada odločala, da je prodala opremo že uvoženo opremo za novo
               rafinerijo. To je bila konkretna odločitev in ta je bila napačna in se pozneje tudi
               maščuje. Mogoče bi danes bilo gotovo drugačno stanje, če takrat ta odločitev ne bi
               bila sprejeta. Pozitivna odločitev je bila sprejeta pred leti, ko se je vlada
               odločala, da v sodelovanju s Petrolom postane solastnik te rafinerije. In seveda, čim
               je bila ta odločitev sprejeta, mislim, da je bila v redu, v skladu tudi s strategijo
               na področju energetike, da če je rekla vlada takrat <q>"a"</q>, da je potem zdaj kot
               solastnik morala reči tudi <q>"b"</q>, ker na sedanjem stanju enostavno ne more ostati. In
               če hoče imeti Slovenija svojo lastno naftno družbo, potem se ne more ukvarjati samo s
               trgovino, ker potem to gotovo ne bo samo Petrol in Istra Benz, ampak se bo pojavila
               množica drugih. To bi lahko pozitivno vplivalo na ceno, vendar to sabo prinese tudi
               tveganja. Seveda ob tem ne zanikam pomemben regionalni vidik te sanacije, vendar ta
               je sekundaren ta je bolj posledica tistega primarnega narodno gospodarskega. Vendar
               tudi mimo tega se ne da iti, kajti posledice, če bi posledice to nafto - s sedemsto
               zaposlenimi in 4 krat ali 5 krat toliko še družinskih članov zdraven in seveda druge
               vzporedne posledice - si lahko mislimo, kakšna bi bila ta računica in ti podatki tudi
               obstojajo.</p>
               <p>In še eno zadevo bi omenil. Ko govorite o finančni udeležbi države. Ali naj ta bo
               direktno v obliki sredstev iz proračuna pa tudi mogoče kakšnega poroštva ali
               prevzemanja kakšnih starih obveznosti ali ne? Gospe in gospodje upoštevati je treba
               dejstvo, ne samo to, da je država solastnik tega podjetja, te rafinerije oziroma te
               nafte, ampak da določa cene naftnim derivatom. In zaradi tega mora nositi tudi
               posledice. Kajti, če bi bile cene svobodno oblikovane, bi bila to visoko rentabilna
               proizvodnja, ustvarjali bi lastno akumulacijo in takrat ne bi bilo potrebno, da bi
               država zdraven prispevala.</p>
               <p>Če pa država to kar danes dela, ne kretiziram, da to dela, ker je deloma normalno
               zaradi makroekonomske politike, zaradi stabilizacijske politike, tudi prek
               zadrževanja cen naftnih derivatov pod nivojem, ki bi bil tržno opravičljiv. <q>"Bremza"</q>
               inflacijo, seveda to breme prevaljuje na to podjetje in tudi na to regijo, in potem
               mora hočeš nočeš posledice tega nositi.</p>
               <p>In na koncu samo še to. Slovenija rabi poleg rasti porabe električne energije
               nadomestne kapacitete za nuklearko. Mi vemo, da bo nuklearko treba enkrat zapreti.
               Vidimo tudi zahteve, ki prihajajo od zunaj za to vse močneje. To piše tudi v
               strategiji, da gre Slovenija ven iz jedrskega kluba, pri proizvodnji električne
               energije, in tudi to je dodatni argument, da je potrebno dodatne kapacitete zgraditi,
               da bomo lahko v doglednem času nuklearko tudi zaprli. Hvala lepa.</p>
            </sp>
            <sp xml:id="SDZ2-Redna-07-1997-10-28.sp112">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod Horvat. Želi še kdo besedo? <stage>(Ne želi.)</stage> Zaključujem splošno
               razpravo. Predlagam, da se druga in tretja obravnava preloži na eno izmed naslednjih
               sej, ko bo vlada predložila sanacijski program oziroma ko bo državni zbor dobil
               sanacijski program.</p>
               <p>Lahko o tem glasujemo. Ugotavljamo prisotnost! <stage>(57 prisotnih.)</stage></p>
               <p>Kdo je za? <stage>(57 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Predlagam, da obravnavamo oziroma sklepamo o dodatnem sklepu matičnega delovnega
               telesa, to je Odbora za gospodarstvo, ki ga imate tudi v materialih. O tretjem pa ne
               bomo glasovali, ker ni stališč in sklepov po prvi obravnavi.</p>
               <p>Torej, dodatni sklep glasi: <q>"Državni zbor predlaga Vladi Republike Slovenije, da
               čimprej sprejme metodologijo oblikovanja cen naftnih derivatov."</q></p>
               <p>Želi kdo razpravljati o tem predlogu? <stage>(Nihče.)</stage> Ugotovimo sklepčnost! <stage>(55
               prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je dodatni sklep odbora sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>19. TOČKO DNEVNEGA REDA,</title> ker vmesne še niso pripravljene, in
               sicer <title>OBRAVNAVA ZAKONA O SPREMEMBAH IN DOPOLNITVAH ZAKONA O SLOVENSKI RAZVOJNI
                  DRUŽBI IN PROGRAMU PRESTRUKTURIRANJA PODJETIJ, skrajšani postopek.</title>
               </p>
               <p>Predlog zakona je v obravnavo zboru predložila skupina poslancev s prvopodpisanim
               Miranom Potrčem. Želi predstavnik besedo oziroma predlagatelj? Prosim, gospod
               Potrč.</p>
            </sp>
            <sp xml:id="SDZ2-Redna-07-1997-10-28.sp113">

               <speaker>MIRAN POTRČ:</speaker>

               <p>Hvala lepa. Spoštovani predsedujoči, spoštovane kolegice in kolegi! S predlaganimi
               spremembami zakona želimo, da se v zakonu o Slovenski razvojni družbi in programu
               prestrukturiranja podjetij zagotovi enakopravnejši položaj v primeru sklepanja
               sporazuma med razvojno družbo in zaposlenimi delavci. Menimo, da smo na podlagi
               besedila, ki smo ga vložili, mnenja vlade, ki je v načelu soglašala z našim
               predlogom, in skupaj dogovorjenega amandmaja na seji matičnega delovnega telesa, ta
               cilj dosegli.</p>
               <p>V imenu predlagateljev zato podpiramo amandmaje, ki so bili oblikovani na Odboru za
               gospodarstvo kot amandmaje na amandmaje vlade in tudi vladni predlog. In menimo, da
               bi tako sprejeti amandma k 1. členu zadostil našemu cilju, da bi se tudi v primeru
               tega sporazuma postavili v enakopravnejši položaj delavci v podjetjih, ki pač pridejo
               pod sanacijo v okviru Slovenske razvojne družbe. Predlagam torej, da ta zakon, skupaj
               s predloženimi amandmaji, sprejmemo. Hvala lepa.</p>
            </sp>
            <sp xml:id="SDZ2-Redna-07-1997-10-28.sp114">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Predlog zakona je obravnaval tudi Odbor za gospodarstvo kot matično
               delovno telo. Prosim predstavnika, da predloži mnenje odbora. Gospod Horvat.</p>
            </sp>
            <sp xml:id="SDZ2-Redna-07-1997-10-28.sp115">

               <speaker>FRANC (FERI) HORVAT:</speaker>

               <p>Hvala za besedo. Bom zelo kratek. Odbor za gospodarstvo podpira predlog zakona,
               podpira tudi skrajšani postopek, odbor podpira tudi amandma vlade in na ta amandma je
               dal še svoj amandma na amandma.</p>
            </sp>
            <sp xml:id="SDZ2-Redna-07-1997-10-28.sp116">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi besedo predstavnik Sekretariata za zakonodajo in pravne zadeve? <stage>(Ne
               želi.)</stage> Želi besedo predstavnik vlade? <stage>(Ne želi.)</stage> Želijo besedo predstavniki
               poslanskih skupin? <stage>(Ne želijo.)</stage> Besedo dajem poslankam in poslancem. Pisnih prijav
               nimamo. Želi kdo besedo? <stage>(Nihče.)</stage> Ker nihče ne želi razpravljati, zaključujem splošno
               razpravo in prehajamo na drugo obravnavo, to je odločanje o posameznih členih
               predloga zakona.</p>
               <p>Prehajamo k 1. členu in amandmaju k temu členu. Prvega predlaga vlada, dobili ste ga
               na posebnem papirju.</p>
               <p>Drugi, amandma na amandma, ki ga predlaga odbor za gospodarstvo. Gre za amandma na
               amandma vlade. Želi kdo besedo? <stage>(Nihče.)</stage></p>
               <p>Dajem na glasovanje amandma na amandma vlade. Ugotavljamo prisotnost! <stage>(45 prisotnih.)</stage>
               Ugotavljamo prisotnost! <stage>(40 prisotnih.)</stage> 10. minut odrejam odmora.</p>
               <stage type="time">(Seja je bila prekinjena ob 17.24 uri in se je nadaljevala ob 17.33 uri.)</stage>
            </sp>
            <sp xml:id="SDZ2-Redna-07-1997-10-28.sp117">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi poslanci! Nadaljujemo s sejo. Prosim, da ugotovimo prisotnost v
               dvorani. <stage>(47 poslank in poslancev.)</stage> Državni zbor je sklepčen in lahko nadaljuje z
               delom.</p>
               <p>Torej, da se vrnemo k amandmaju na amandma vlade. Razprave ni bilo. Prehajamo na
               glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za amandma na amandma? <stage>(35 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma na amandma vlade sprejet.</p>
               <p>Odločamo o amandmaju vlade. Želi kdo besedo? <stage>(Nihče.)</stage> Prehajamo na glasovanje.
               Ugotovimo sklepčnost! <stage>(52 prisotnih.)</stage></p>
               <p>Kdo je za amandma? <stage>(40 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Glasujemo o 1. členu kot celoti. Ugotovimo sklepčnost! <stage>(60 prisotnih.)</stage></p>
               <p>Kdo je za 1. člen? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 1. člen sprejet.</p>
               <p>Prehajamo na 2. člen. Želi kdo razpravljati o 2. členu? Prosim, gospod Potrč.</p>
            </sp>
            <sp xml:id="SDZ2-Redna-07-1997-10-28.sp118">

               <speaker>MIRAN POTRČ:</speaker>

               <p>Spoštovane kolegice in kolegi! Prosil bi vas, da niste slabe volje, ker sem tudi sam
               zaradi tega predloga. Opozoril me je naš sekretar za zakonodajo in pravne zadeve, da,
               če bi ostalo besedilo takšno, bi potem formalno povzročalo nekaj problemov. Gre samo
               res za redakcijski popravek, če ga smem brez vaše slabe volje povedati.</p>
               <p>Poglejte, v obeh delih teksta, če gledate na strani 6 besedila je na koncu napisano,
               da sedanji tretji odstavek ima že napisano, s čemer prenehajo veljati določbe zakona
               o tehnološkem razvojnem skladu razen določbe 6. člena. Če napišemo v tej spremembi
               tretjega odstavka to še enkrat, bo izpadlo, kot da smo v zakonu o
               tehnološko-razvojnem skladu dvakrat razveljavili. In gospod Baškovič nas opozarja, da
               bi nas lahko kdo na to malenkost ali pa na to tehnično formalno napako opozoril.</p>
               <p>Zato bi predlagal, če se lahko ta amandma glasi: V tretjem odstavku 36. člena se
               dosedanje besedilo <q>"Slovenska razvojna družba z dnem uveljavitve tega zakona prevzame
               dejavnost, poslovanje, zaposlene, pravice in obveznosti tehnološko-razvojnega sklada
               Republike Slovenije"</q> nadomesti z naslednjim besedilom: <q>"Slovenska razvojna družba z
               dnem uveljavitve tega zakona postane pravni naslednik tehnološko-razvojnega sklada
               Republike Slovenije in prevzame njegovo dejavnost, poslovanje, zaposlene, pravice in
               obveznosti."</q> Besedili, ki sem ju prebral, bom dal tudi pisno, ampak če mi verjamete,
               da je to isto, bi lahko takoj glasovali. Bom pa napisanega dal. Hvala.</p>
            </sp>
            <sp xml:id="SDZ2-Redna-07-1997-10-28.sp119">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Torej gre za amandma gospoda Potrča. Mislim, da ga lahko sprejmemo.
               Gospod Baškovič, želite morda vi besedo ali pa se strinjate? Se strinjate. Hvala.
               Kolegice in kolegi, dajem v razpravo amandma gospoda Potrča. Želi kdo razpravljati?
               <stage>(Ne želi.)</stage> Zaključujem razpravo in dajem amandma gospoda Potrča v odločanje.
               Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(21 poslancev.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 2. člen v celoti. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je 2. člen sprejet.</p>
               <p>V razpravo dajem 3. člen. Želi kdo besedo? <stage>(Ne želi.)</stage> Prehajamo na glasovanje.
               Ugotovimo sklepčnost! <stage>(56 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 3. člen sprejet.</p>
               <p>Opravili smo razpravo o posameznih členih in tudi glasovanje. Glasovati moramo še o
               naslovu zakona. Želi kdo besedo? <stage>(Ne želi.)</stage> Ker ne želi nihče razpravljati, prehajam
               na glasovanje. Na glasovanje dajem naslov zakona v celoti. Ugotovimo sklepčnost! <stage>(58
               prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo na tretjo obravnavo Izglasovali smo zakon po členih in naslov zakona.
               Odpiram razpravo o zakonskem predlogu v celoti. Želi kdo besedo? <stage>(Ne želi.)</stage> Ker ne
               želi več nihče razpravljati, zaključujem razpravo. Ugotavljam, da k predlogu zakona
               ni nobenih novih amandmajev. Za to prehajamo na obravnavo zakona kot celote.
               Ugotavljamo prisotnost! <stage>(57 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>21. TOČKO DNEVNEGA REDA - PREDLOG ZA UMIK IZ ZAKONODAJNEGA POSTOPKA
                  PREDLOGA ZAKONA O SPREMEMBI IN DOPOLNITVI ZAKONOV O ZAPOSLOVANJU IN ZAVAROVANJU ZA
                  PRIMER BREZPOSELNOSTI.</title> Skrajšani postopek.</p>
               <p>Poslanec Miran Potrč je z dopisom predlagal državnemu zboru, da iz zakonodajnega
               postopka umakne predlog zakona o spremembi in dopolnitvi zakona o zaposlovanju in
               zavarovanju v primeru brezposelnosti, skrajšan postopek. Želi predlagatelj predloga
               zakona besedo? Prosim gospod Potrč.</p>
            </sp>
            <sp xml:id="SDZ2-Redna-07-1997-10-28.sp120">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! Predlagam, da podprete predlog za umik iz
               zakonodajnega postopka predloga zakona o spremembi in dopolnitvi zakonov o
               zaposlovanju in zavarovanju za primer brezposelnosti. Če bo ta predlog umaknjen, bodo
               doseženi, po prepričanju Bojana Kontiča, Janka Vebra in mene ter naše poslanske
               skupine, cilji, ki smo jih želeli doseči s tremi zakoni, ki smo jih vložili v
               proceduro. Naš namen je namreč bil, da bi opozorili na nekatera vsebinska vprašanja
               zakona o zavarovanju in zaposlovanju za primer brezposebnosti, ki terjajo za delavce
               ugodnejše rešitev, in da bi opozorili vlado in državni zbor, da celovitih sprememb
               zakona o zavarovanju in zaposlovanju za primer brezposelnosti, kakor jih predlaga
               vlada, ni mogoče obravnavati po hitrem ali skrajšanem postopku.</p>
               <p>Potem, ko so bili vloženi naši trije zakoni je vlada svoj zakon predložila po rednem
               postopku. S tem so - po našem prepričanju bili - ustvarjeni pogoji, da se pogovarjamo
               tudi o vsebinskih vprašanjih. In kar zadeva vsebinska vprašanja, smo se včeraj s
               Poslansko skupino LDS dogovorili, da bo sama - poskušala pa bo to doseči tudi pri
               vladi in pri drugih koalicijskih partnerjih - zagotovila, da bi bile rešitve, ki jih
               predlaga vlada v svojih zakonih, bistveno dopolnjene v skladu s predlogi, ki jih bo
               dala Združena lista.</p>
               <p>Ti pomembnejši predlogi so naslednji: kar zadeva 19.a člen, kar je tudi vsebina
               mojega predloga zakona, bodo uveljavljene tudi rešitve, ki pravico, da postanejo
               aktivni brezposelni - s pravico dobilt tudi nadomestilo za brezposelnost - postanejo
               tisti delavci, ki jim ni bila izplačana plača tri zaporedne mesece, ali to, kar je
               tudi naš predlog - 9 mesecev v zadnjem koledarskem letu.</p>
               <p>In drugo, da ne bo sprejet takšen predlog, kot je sedaj v vladnem predlogu, da se ta
               pravica lahko uveljavi šele, če se ugotovi, da delavcu ni mogoče zagotoviti, da bi
               postal tehnološki višek v skladu z zakonom, ampak da inšpektor mora takoj po treh
               mesecih izdati ureditveno odločbo in če še mesec za tem ta plača delavcu ni
               izplačana, je izpolnjen pogoj in gre lahko v aktivno brezposelnost.</p>
               <p>Kot drugo. Mi menimo, da je ob tem, ko se bo skrajšala doba, ko bodo brezposelni
               prejemali pravico do nadomestila, to treba kompenzirati s tem, da se bo ponovno
               podaljšala doba prejemanja denarne pomoči za brezposelne.</p>
               <p>Kot tretje. Menimo, da je potrebno vsaj za delavce, ki imajo nad 50 let in nad 25 let
               delovne dobe, zagotoviti, da se jim tudi v primeru, ko postanejo brezposelni po 12-ih
               mesecih, prizna pravica koristiti za celotno dobo, se pravi za vseh 25 let delovne
               dobe, pravice, ne pa da preidejo na novo v koriščenje minimuma. Zdi se nam, da gre v
               tem primeru že za težko zaposljive ljudi, kar vsi priznavajo in ni mogoče teh pravic
               omejevati.</p>
               <p>Menimo, da bi bilo prav v zakonu, ki ga predlaga vlada, drugače urediti pravico, kdaj
               je delavec dolžan sprejeti ne samo ustrezno ampak tudi primerno zaposlitev, ki veste,
               da zahteva: slabše pogoje za zahtevnost dela, možnost vožnje na daljše relacije in
               podobno. Doslej vlada predlaga, da bi to bilo vedno po štirih mesecih, mi pa menimo,
               da bi bilo prav, da se pri dalj časa zaposlenih le šteje, da ima pravico zagotoviti
               mu ustrezno zaposlitev najmanj pol časa prejemanja denarnega nadomestila.</p>
               <p>In končno se zdi nam prav, da se tudi glede možnosti, da se v primeru, ko mora
               delavec sprejeti primerno zaposlitev, čas, ko bo odsoten, skupaj maksimira na največ
               enajst ur, ne pa da se to razteguje v nedogled.</p>
               <p>Ker so nam v Poslanski skupini LDS obljubili, da bodo podprli takšne usmeritve in s
               tem uravnotežili nova bremena, ki jih dobiva, ali pa slabše pogoje, ki jih pridobijo
               v brezposelnosti, tudi z nekaterimi ugodnejšimi pravicami, se nam je zato zdelo prav,
               da umaknemo zakone, ki smo jih vložili jaz in moja dva kolega: Bojan Kontič in Janko
               Veber. Predlagam, da to sprejmete in da s tem omogočimo, da bi se začela procedura
               vladnega predloga po rednem postopku. Hvala lepa.</p>
            </sp>
            <sp xml:id="SDZ2-Redna-07-1997-10-28.sp121">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Potrč. Želi besedo poročevalec Odbora za zdravstvo, delo, družino
               in socialno politiko? <stage>(Ne želi.)</stage> Želi besedo predstavnik Sekretariata za zakonodajo
               in pravne zadeve? <stage>(Ne želi.)</stage> Želijo besedo predstavniki poslanskih skupin? <stage>(Ne
               želijo.)</stage> Besedo dajem poslankam in poslancem. Kdo želi besedo? Pisnih prijav nimamo.
               <stage>(Nihče.)</stage></p>
               <p>Ker ne želi nihče razpravljati, zaključujem razpravo in dajem na glasovanje predlog
               poslanca Mirana Potrča za umik predloga zakona o spremembi in dopolnitvi zakona o
               zaposlovanju in zavarovanju za primer brezposelnosti iz zakonodajnega postopka.
               Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(55 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog za umik predloga zakona sprejet.</p>
               <p>S tem zaključujem to točko dnevnega reda in tudi današnje zasedanje. Jutri ob 10. uri
               nadaljujemo z delom. Hvala lepa. Kolegice in kolegi! Jutri nadaljujemo s točko
               <q>"delavci v državni upravi"</q>. <stage type="time">(SEJA JE BILA PREKINJENA 28 OKTOBRA 1997 OB 17.52
                  URI.)</stage>
               </p>
            </sp>
         </div>
      </body>
   </text>
</TEI>
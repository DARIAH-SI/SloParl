<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Izredna-52-2000-07-14">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|2B2A2F75CF509C03C12569200039A384</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=2B2A2F75CF509C03C12569200039A384</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-52-2000-07-14.DZ" n="52">
               <name>Izredna</name>
               <date when="2000-07-14"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-52-2000-07-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 52. izredne seje</stage>
            <stage type="date">(14. julij 2000)</stage>
            <stage type="chairman">Sejo je vodil Janez Podobnik, predsednik državnega zbora.</stage>
            <stage type="time">Seja se je pričela ob 10.16 uri. </stage>


            <sp xml:id="SDZ2-Izredna-52-2000-07-14.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 52. izredne seje državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Feri Horvat, Anton Delak, Miroslav Luci, Pavel Rupar, Jožef
               Špindler (je med nami), Bojan Kontič (je med nami), za pričetek seje Josip Bajc, za
               pričetek seje Vincencij Demšar in Roberto Battelli.</p>
               <p>Prosim, da ugotovimo navzočnost v dvorani. Navzočih je 73 poslank in poslancev; zbor
               je sklepčen in lahko odloča.</p>
               <p>Današnje nadaljevanje 52. izredne seje bomo pričeli s prekinjeno točko dnevnega reda
               "vprašanja in pobude poslank in poslancev". Nato bomo prešli na 26. točko dnevnega
               reda ter nato na obravnavo prekinjene 3. točke dnevnega reda, to je predloga za
               začetek postopka za spremembo ustave Republike Slovenije, in v nadaljevanju po
               dnevnem redu dalje; prva bi bila na vrsti 11. točka dnevnega reda.</p>
               <p>Prehajamo torej na prekinjeno točko dnevnega reda - <title>VPRAŠANJA IN POBUDE POSLANK
                  IN POSLANCEV.</title>
               </p>
               <p>Med nami pozdravljam predsednika vlade dr. Andreja Bajuka, ki bo odgovoril na tri
               vprašanja, ki mu jih bodo zastavili poslanski kolegi iz opozicijskih poslanskih
               skupin. Prvi poslansko vprašanje postavlja kolega Borut Pahor (imate pa dogovorjen
               termin treh minut).</p>
            </sp>
            <sp xml:id="SDZ2-Izredna-52-2000-07-14.sp2">

               <speaker>BORUT PAHOR:</speaker>

               <p>Hvala lepa, gospod predsednik. Gospod predsednik vlade, ministri, kolegice in kolegi,
               vsem skupaj želim lep in uspešen dan!</p>
               <p>Gospod ministrski predsednik, danes ste, kljub obljubam o tem, da boste bolj tesno
               sodelovali s parlamentom, kot ste ocenjevali to sodelovanje vašega predhodnika, prvič
               po petih tednih pred državnim zborom in se mi zdi to primerna priložnost, da v svojem
               odgovoru na naše poslansko vprašanje ocenite uspešnost dela vašega kabineta. Prosim
               vas, da to storite predvsem v luči naslednjih ugotovitev:</p>
               <p>- da je kljub napovedim, da bo evropska politika ključna prioriteta vaše vlade, pred
               državnim zborom zelo nekonkreten program sprejemanja evropske zakonodaje;</p>
               <p>- da ste v tem času v vladi izvedli, po našem mnenju, sporne kadrovske odločitve,
               posebno tiste, ki niso bile povezane s kriterijem strokovne kvalifikacije, ampak bolj
               s kriterijem politične lojalnosti.</p>
               <p>Imamo nekaj neprijetnih izkušenj v parlamentu z delom vaših ministrov, recimo
               ministra za znanost in tehnologijo, ki je protestno zapustil sejo matičnega odbora,
               ministra brez listnice, ki je tudi včeraj nepotrebno ostro kvalificiral delo služb
               državnega zbora in stališča poslancev.</p>
               <p>Tu bi rad omenil sprejetje pravno in politično nesprejemljivega stališča vaše vlade,
               da Slovenija nima veljavnega volilnega sistema, čeprav ga ustavno sodišče v nobeni
               odločbi ni razveljavilo.</p>
               <p>Imamo odločitev vaše vlade, da nasprotuje možnosti, da bi bile do umetne oploditve
               upravičene tudi samske ženske.</p>
               <p>Popolnoma nepotrebno politično razpravo imamo za seboj o programu prireditve ob dnevu
               državnosti, ki je s posegi v program prireditve dala vtis zelo pristranskega odnosa
               do zgodovinskih korenin slovenske samostojnosti.</p>
               <p>Gospod predsednik vlade, to posebej v luči dejstva, v luči vaše navzočnosti,
               navzočnosti visokih funkcionarjev vaše vlade na slovesnosti v Kočevskem Rogu, ki je s
               svojim sporočilom bila prav nič spravljiva in je zbudila vtis, da se skuša z
               izvensodnimi poboji, ki so seveda vredni vsake obsodbe, vreči temna luč tudi na
               osvobodilni boj, brez katerega seveda po našem mnenju ne bi bilo slovenske
               suverenosti, in se opravičiti medvojno sodelovanje z okupatorjem.</p>
               <p>Mislim, da je tukaj nekaj dogodkov in odločitev, ravnanj vlade v teh petih tednih, ki
               zaslužijo vaš komentar pred državnim zborom. Združena lista socialnih demokratov
               meni, da teh pet tednov dela vaše vlade ni izpolnilo pričakovanj in tudi ne obljub,
               ki ste jih dali kot kandidat za ministrskega predsednika pred tem državnim zborom in
               vas prosim, da to delo tudi komentirate. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Pahor. Naša poslovniška določba je jasna, da mora biti poslansko
               vprašanje jasno, da se pač na njega lahko dobi tudi jasen odgovor. Bila je pač
               nekakšna kompilacija oziroma konglomerat vprašanj, predsednik vlade pa se bo odločil,
               na kakšen način bo na vaše vprašanje odgovoril.</p>
               <p>Dr. Bajuk, dajem vam besedo.</p>
            </sp>
            <sp xml:id="SDZ2-Izredna-52-2000-07-14.sp4">

               <speaker>DR. ANDREJ BAJUK:</speaker>

               <p>Spoštovane poslanke in poslanci! Najprej bi se rad opravičil, ker tistega dne, ko ste
               me povabili, nisem mogel priti sem. Res je, da sem to obljubil in ta obljuba še vedno
               velja. Sodelovanje med vsemi vejami oblasti je nujno potrebno in za to sem se zavezal
               in to bom tudi držal. Če ni bilo mogoče v sklopu vašega dela, ki vem, da je zelo zelo
               zahtevno, ni bilo mogoče postaviti nekega prejšnjega datuma, je pač to del naše
               stvarnosti.</p>
               <p>Gospod poslanec Borut Pahor! Vi ste zastavili, če sem dobro preštel, več kot 12
               vprašanj. Na te bom skušal, v kolikor je mogoče, takoj odgovoriti, bom pa poslal tudi
               pismeni odgovor na celoto. Torej, da ne boste preveč hudo vzeli, če si nisem utegnil
               vseh zapisati, vseh 12.</p>
               <p>Prvo vaše vprašanje, o oceni dela vlade. Kot dobro veste, vsaka vlada, ko začne, ima
               nesklenjeno dobo, 100 dni, v katerih lahko preuči vse zadeve. Vem, in tega sem se
               zavedal že od začetka, da ta doba bi bila nemogoča za to vlado, ki ima zelo kratko
               obdobje, sicer do prihodnjih volitev. Tudi tega ne štejem, da so pričakovanja tako
               velika, tudi ne štejem, ne postavljam v negativno luč. Dejstvo pa je, da smo
               zastavili naše delo zelo dobro. Ocenjujem, da vlada deluje v polni moči svojih
               pristojnosti in da je ključna zadeva, za katero smo se tako zavzemali v tem državnem
               zboru v vseh naših predstavitvah, da na tem delamo uspešno. Namreč, gre za delo, ki
               ga mora Slovenija opraviti pravočasno za vstop v Evropsko unijo. Gospodu predsedniku
               državnega zbora sem pred enim tednom oddal celotnolisto zakonov, ki jih bo vlada
               predstavila v prihodnjih mesecih državnemu zboru. Teh zakonov je 70, od teh 22 v
               mesecu juliju, 22 v mesecu avgustu in ostali v manjši količini do konca leta,
               vključujoč december.</p>
               <p>Delo vlade na tem področju, kot sem vam sam predstavil v državnem zboru, smo
               zastavili na nekoliko drugačen način, kot je bilo to v preteklosti, in sicer, da
               koordinacijo celotne vlade na tem področju vodi predsednik sam. Prevzel sem ob
               primopredaji službo za evropske zadeve od gospoda ministra Bavčarja, osebno, ker je
               pač tako moralo biti. Odločili smo se pa, da naj ta služba, ki očitno deluje
               strokovno in zelo dobro, ostane v sedanji sestavi, da pa delo, bistveno delo
               predsednika vlade, ki pa je koordinacija vseh resorjev, prevzamem sam, in to zdaj že
               delamo in uspešno delujemo. Vlada je imela že tri seje kolegija za evropske zadeve,
               poleg ustanovitvene seje. Istočasno na vseh sejah vlade, in imeli smo jih že sedem,
               pa imamo celoten pregled vsega, kar se na tem področju dogaja, in sam se zavzemam, in
               v pogovorih z vsakim gospodom ministrom in ministrico, da se delo uspešno
               nadaljuje.</p>
               <p>Glede spornih kadrovskih odločitev. Veliko je bilo slišati o teh zadevah, rad bi pa
               nekaj stvari pojasnil. In sicer, ko smo prevzeli vlado, je bilo 57 državnih
               sekretarjev. Trenutno smo jih imenovali 49, od teh je 21 ljudi, ki so te pozicije
               imeli v prejšnji vladi. Torej, po naši oceni to ni neka dramatična kadrovska
               sprememba, moramo pa vsi razumeti, da je dejansko prišlo do spremembe vlade. Kot sem
               sam omenil večkrat, nisem prijatelj revolucionarnih potez na tem področju in jih tudi
               ni bilo, po moji oceni. Je pa naša odgovornost, kot sem povedal takoj, ko smo
               prevzeli, ki zahteva, da tudi mi imenujemo ljudi, ki so po naši oceni zmožni
               izpeljati stvari, za katere smo se zavezali.</p>
               <p>Ni mi znano in bom proučil, zakaj se je gospod minister za znanost in tehnologijo
               odločil za to, kar ste omenili ali pa minister brez listnice, to bom proučil in bom
               tudi na to odgovoril v bodoče.</p>
               <p>Kar se pa tiče Kočevskega Roga. Celotno vprašanje naše preteklosti in naše zgodovine
               cenim in menim, da ga moramo vsi sprejeti v svoji celoti. Jaz sem se osebno do tega
               močno opredelil. In sicer sem se opredelil za našo bodočnost. Nemogoče je za nas
               Slovence pričakovati lepšo bodočnost v družbi, vkateri bomo vsi sodelovali in
               prijazno živeli skupaj, če bomo še vedno, še vedno živeli v teh vprašanjih, ki so
               delila generacijo naših staršev. Moramo sprejeti realnost in realnost naše in celone
               naše zgodovine pa je ta, da je bilo silno boleče in silno trpeče. Udejstvoval sem se
               na proslavi v Kočevskem Rogu in tam izkazal svoje spoštovanje do vseh naših umrlih
               ljudi, na katerekoli strani. Zato sem tudi šel in položil enako, enako spoštovanje
               tudi do tistih, ki so izgubili življenje na drugi strani. Čas je, da to enkrat za
               vselej opustimo in pustimo zgodovini, sprejmemo vse, kar je bilo, s spoštovanjem do
               hudih časov, ki so generacijo naših staršev tako močno razdvojili.</p>
               <p>Rad bi vam tudi še povedal, da spoštovanje do vseh pokojnih, vključujem tudi moje
               starše - z veliko žalostjo sem bral ocene, tudi v tujih časopisih, da sem sin
               kolaboracionistov. Rad bi vam povedal, da ne moj oče in ne moja mati nista bila ne
               fašista ne nacista. Res pa je, da nista bila komunista. Čas je, da tudi mi na
               Slovenskem opustimo to, kar je razdelilo tudi celotno Evropo. Fašizem, nacizem in
               komunizem so bili pojavi, ki so razdvojili človeštvo na tem kontinentu in tudi
               drugod. Glejmo bodočnost. Če se moramo za kaj opredeliti, je v našem pogledu, kako
               sodimo našo bodočnost. Čas je, da ne bomo nikdar več sodili koga od nas, od naših
               ljudi, sedaj živečih, kako so se njegovi starši opredeljevali v preteklosti.</p>
               <p>Spoštovane poslanke, poslanci! Ko sem šel v Kočevski Rog in na Turjak, sem hotel
               izkazati svoje spoštovanje do vseh in upam, da bo to, da boste to razumeli in da se
               tudi boste tega v istem smislu udeležili.</p>
               <p>Kar se tiče zakona o neplodnosti. To je zakon, ki hoče najti odgovor o zdravstvenem
               problemu. To je zakon, ki je bil predstavljen v državnem zboru, to je parlamentarni
               zakon. Vlada se je morala opredeliti, ste prosili za naše mnenje v tretjem branju.
               Svoje mnenje smo predstavili in to je pač naše mnenje.</p>
               <p>Če je drugačno mnenje, tu je državni zbor, da o tem lepo odloča. Zaenkrat pa smo se
               samo opredelili do tega, kar smo ocenili, da je bistvenega pomena. O tem zakonu smo
               dvakrat razpravljali na seji vlade. Sam sem se zavzel in prosil za boljšo oceno,
               kakšna je pozicija stroke glede teh vprašanj. In ko smo enkrat to dobili, smo še
               enkrat obravnavali in vam to predstavili. Če pa so še druga vprašanja, drugačne
               narave, jaz se ne bojim nobene debate, jaz mislim, da vsaka družba mora o teh stvareh
               debatirati in državni zbor je pravi prostor, da se te stvari ocenjujejo in da se
               določeni ukrepi sklenejo.</p>
               <p>Če je - in očitno so še druga vprašanja na tem področju -, prosim gospodje, vaša
               odgovornost je, da o teh zadevah debatirate in se o teh zadevah tudi odločite.
               Pravočasno bo pa vlada tudi dala svoje mnenje, ker očitno ga moramo imeti, ni pa
               potrebno bilo v tem, v sklopu tega zakona itiprek meja zakona, ki je zdravstvenega
               značaja in etična komisija in vsa stroka je to pozicijo podprla in to pozicijo smo
               tudi mi prevzeli in se za njo zavzeli.</p>
               <p>Zaenkrat hvala lepa. Odgovore na vsa druga vprašanja bom pa z veseljem vam predstavil
               pismeno.</p>
            </sp>
            <sp xml:id="SDZ2-Izredna-52-2000-07-14.sp5">

               <speaker>PREDSEDNIK JANEZ PODOBNIK:</speaker>

               <p>Hvala predsedniku vlade za odgovor na vprašanje. Ali želi kolega Pahor dopolnilno
               vprašanje?</p>
            </sp>
            <sp xml:id="SDZ2-Izredna-52-2000-07-14.sp6">

               <speaker>BORUT PAHOR:</speaker>

               <p>Hvala lepa. Vprašanje je bilo samo eno. Želel sem pozvati ministrskega predsednika,
               da oceni delo vlade, ki ga, kot rečeno, združena lista socialnih demokratov ocenjuje
               kot delo, ki ni izpolnilo pričakovanj in je manj uspešno od tega, kar bi si zaslužila
               država pred jesenskimi volitvami in poročilom evropske komisije. Rad bi ga vprašal,
               ali se mu ne zdi vredno, da kot ministrski predsednik komentira včerajšnjo odločitev
               vlade, ki jo je podpisal, sklepe namreč, ki zadevajo vprašanja veljavnosti volilnega
               sistema.</p>
               <p>In če smem reči na koncu. Ministrski predsednik, želel bi si, da bi bile vaše besede
               o spravi, o slogi vsaj, če sprave nismo sposobni, besede, ki bi bile popotnica za
               delo slovenske politike vnaprej, da se tu na volitvah posvetimo predvsem prihodnosti
               in ne preteklosti in če morda k temu prispevate tako, da daste tukaj zelo jasno
               izjavo o, tem ali je bil NOB prevara ali ne, kar je bilo slišati na proslavi, katere
               ste se udeležil, bi bilo to velike dragocenosti. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp7">

               <speaker>PREDSEDNIK JANEZ PODOBNIK:</speaker>

               <p>Hvala, kolega Pahor. Ali želi predsednik vlade dodatno besedo? Želi, prosim.</p>
            </sp>
            <sp xml:id="SDZ2-Izredna-52-2000-07-14.sp8">

               <speaker>DR. ANDREJ BAJUK:</speaker>

               <p>Rad bi zaenkrat samo odgovoril glede pozicije vlade glede volilnega sistema.</p>
               <p>V vseh svojih nastopih pred tem cenjenim državnim zborom sem se zavzemal in povedal,
               da v tem problemu vlada kot taka nima konkretne vloge, v smislu, da je to odločitev
               ustavnega sodišča, ki je pri vas v državnem zboru in od vas odvisna, kako se do nje
               opredelite. Moje osebno upanje še vedno je, da bo tudi to prevladalo, da se odločbe
               ustavnega sodišča morajo izpolniti, saj je to ključni del ustavnega reda v naši
               Sloveniji. Rekel sem pa tudi, into še enkrat ponavljam, da je po naši oceni nujno
               potrebno, da ne bo padla nobena senca na legitimnost bodočih volitev.</p>
               <p>Ker je očitno bilo nemogoče do zadnjega trenutka, da bi državni zbor našel neko
               rešitev, smo se v vladi zavzeli in predlagali, kar mi še vedno ocenjujemo, da je
               kompromisna rešitev tega vprašanja, in sicer, da slovenski volivci in volivke
               odločijo, kakšen naj bo volilni sistem. Ocenjujemo, da je ta rešitev, ki jo je vlada
               predlagala, ki pa zaenkrat še ni bila obravnavana v tem državnem zboru formalno, še
               vedno dobra rešitev. Mislim, da je najboljša rešitev za to, da najdemo skupen odgovor
               na vprašanja, ki so morila slovensko politiko zadnja leta. Naj končno ljudje
               odločijo, kaj hočejo in kakšen sistem bi radi imeli. Vem, da se je državnizbor včeraj
               odločil drugače in da ste se z veliko večino odločili za pot spremembe ustave. Upam,
               da bodo rešitve, ki jih boste našli, v skladu s tem bistvenim principom, da ne smemo
               uveljaviti takih potez, iz katerih bi lahko ljudje, naše državljanke in državljani,
               ocenili, da njihova volja, izrečena na ustavno predvidenem in legalno izvedenem
               referendumu, nima zadostnega spoštovanja. Upam, da bo to še vedno prevladalo v vaših
               nadaljnjih debatah.</p>
               <p>Vlada se ne bo opredelila, kot sem izjavil takoj, ko smo predstavili državnemu zboru,
               na tiskovni konferenci sem izjavil, da vlada se ne bo opredelila - če bo prišlo do
               takšnega referenduma, kot smo mi predlagali - da se ne bo opredelila za en ali pa
               drugačen sistem, ker to ni naša vloga. Spoštovanje do naših državljank in državljanov
               pa zahteva po naši oceni, da jim damo možnost, da sami rešijo to vprašanje, enkrat za
               vselej. Hvala lepa.</p>
               <p>Glede drugih vprašanj bom pa pismeno odgovoril. Hvala.</p>
            </sp>
            <sp xml:id="SDZ2-Izredna-52-2000-07-14.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa. Poslansko vprašanje postavlja kolega Zmago Jelinčič.</p>
            </sp>
            <sp xml:id="SDZ2-Izredna-52-2000-07-14.sp10">

               <speaker>ZMAGO JELINČIČ:</speaker>

               <p>Hvala lepa. Kolegice, kolegi, predsednik vlade! Sprašujem Vlado Republike
               Slovenije:</p>
               <p>Kakšna je njena strategija pri spodbujanju gospodarstva na demografsko ogroženih
               območjih?</p>
               <p>Eno od teh območij je na Primorskem. Eden od primerov je v Koštaboni, ki je tudi del
               tega območja, podjetje Radiel. Kot podjetje z demografsko ogroženega področja ima
               pravico do določenih davčnih olajšav, ki pa jim jih davčna uprava Koper oporeka. To
               opravičuje z nesmislom, češ, da ima to podjetje na tem področju le sedež, svoje
               storitve pa opravlja tudi drugje. Kar ni pravno utemeljeno, je pa nesmiselno tudi po
               logični plati. Ali to pomeni, da na primer pekarna ne sme svojega kruha prodajati in
               ga ne smejo kupovati ljudje, ki prebivajo izven demografsko ogroženega področja. Ali
               slovenske ladje, ki se registrirane v Panami, ne smejo pluti nikjer drugje, razen v
               Panami.</p>
               <p>Med ljudmi na Koprskem je slišati, da določeni proitalijansko usmerjeni politični
               krogi poskušajo uničiti domače gospodarstvo. Njihov skriti namen naj bi bil kupiti
               podjetja, ki jih bodo pred tem finančno izmozgali, potem pa jih bodo spravili pod
               okrilje točno določene politične opcije. Prosim za odgovor, pričakujem pa tudi
               temeljit pisni odgovor.</p>
               <p>Drugo, na spominski slovesnosti v Kočevskem Rogu dne 17.6. je slavnostni govornik
               gospod Justin Stanovnik izrekel trditev, da NOB ne more predstavljati temeljev
               slovenske državnosti, ker je prevara. Na tej prireditvi ste bili tudi vi, obrambni
               minister Janša in zunanji minister Peterle. Gre za trditev, ki je izzvala ogorčenje v
               večjem delu slovenske javnosti, ki se zaveda, da je bil NOB ena najsvetlejših točk
               slovenske zgodovine in predstavlja nesporno enega od temeljev naše državnosti.
               Zavedam se, da sama prisotnost predsednika vlade še ne pomeni, da se strinja s
               trditvijo Stanovnika, zato sprašujem:</p>
               <p>Ali slovenska vlada podpira oziroma soglaša s trditvijo Justina Stanovnika, da je bil
               NOB prevara in zato ne more predstavljati temelja slovenske državnosti?</p>
               <p>In tretje, svečano ste obljubili, da se boste odpovedali argentinskemu
               državljanstvu.</p>
               <p>Zakaj se še niste?</p>
               <p>"Muchas gracias."</p>
            </sp>
            <sp xml:id="SDZ2-Izredna-52-2000-07-14.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo dajem predsedniku vlade dr. Bajuku, ki bo morda tudi pričel svoj
               odgovor s kakšno, v tujem jeziku.</p>
            </sp>
            <sp xml:id="SDZ2-Izredna-52-2000-07-14.sp12">

               <speaker>DR. ANDREJ BAJUK:</speaker>

               <p>Hvala lepa, gospod Jelinčič. Ob konkretnem vprašanju o tem podjetju - ne poznam
               problema, ga bom preveril in vam bom dal odgovor. Prav gotovo moramo to stvar
               pregledati in se bom za to zavzel, da boste čimprej tudi to dobili, in če je mogoče,
               da bo že na konkretnih ustreznih resorjih, da bomo lahko kaj ukrenili, pa bomo to
               napravili. Torej, hvala lepa za vaše vprašanje, da nas o tej zadevi opozorite. Bomo
               preverili in skušali najti ustrezno rešitev.</p>
               <p>Glede govora enega od slovenskih državljanov na prireditvi sami. Vlada se glede tega
               ni opredelila, ne prej, ne poslej, o tej zadevi ne bi rad več povedal, kot sem pa že.
               Ostane še vedno, naj bo jasno, moje osebno spoštovanje do vseh, ki so se v težkih
               časih, pred zelo hudimi vprašanji opredeljevalitako ali pa drugače. Še enkrat bi rad
               ponovil, da je skrajni čas, da najdemo skupni jezik glede naše bodočnosti.</p>
               <p>Glede argentinskega državljanstva. V svoji zadnji predstavitvi, nastopu pred temu
               državnim zborom, sem vam jasno povedal moje osebno stališče do tega vprašanja,
               stališče, ki pa ni sad nobene zahteve na področju zakona, marveč moje osebno
               prepričanje, da državljanska vest predsednika vlade mora biti povezana ekskluzivno z
               državo Slovenijo. Zato sem izjavil, da se bom odpovedal svojemu državljanstvu
               republike Argentine. To sem jim tudi povedal, da s tem pa za vedno ostaja moja
               hvaležnost do te države, ki je v ključnem trenutku mojega družinskega in osebnega
               življenja odprla svoja vrata in nam vsem nudila iste možnosti kot svojim lastnim.
               Takoj sem stopil v stik z odvetniki v Argentini, da bi preučil, kakšen je postopek,
               da to izvedem. Rad bi vam pojasnil, da je, kar se tiče argentinskega državljanstva,
               republika Argentina imela velike spremembe, posebno pa, ko je ponovno zavladal
               demokratični red,so odpravili zakon, ki je takrat veljal, in so uvedli starega, to je
               številka 346, ki pa po številu samem vam lahko pove, da je to zakon z začetka tega
               stoletja, ker sedaj ima Argentina zakone s številko 33 tisoč in še kaj več. Ta zakon
               ne predvideva takesituacije, kako naj se nekdo odpove. V zunanjem ministrstvu so to
               stvar študirali in jo še študirajo, sam sem osebno stopil v stik z veleposlanikom,
               "chargé d'affaires" pred Republiko Slovenijo, ki je, kot veste, na Dunaju, in mi je
               sam poročal, kako ta debata tam poteka.</p>
               <p>Če vam smem reči, če smem uporabiti parlamentarni jezik, zadeva je v proceduri, moja
               odločitev je pa nespremenjena in je ne bom spremenil, za to se bom odločil. Kako,
               bodo pa oni našli odgovor na to vprašanje, pa dejansko ni moj problem, ga ne morem
               sam rešiti, tega se zavedajo, in upam, da bom lahko kmalu tudi poročal temu državnemu
               zboru in vsej slovenski javnosti, da je moja odločitev bila izvedena. Drži pa in še
               vedno stoji, kot sem jo tu povedal. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa. Dopolnilno vprašanje, kolega Jelinčič.</p>
            </sp>
            <sp xml:id="SDZ2-Izredna-52-2000-07-14.sp14">

               <speaker>ZMAGO JELINČIČ:</speaker>

               <p>Hvala lepa. Glede odgovora na drugo vprašanje bi vas vprašal, gospod premier:</p>
               <p>Ali je torej usmeritev slovenske vlade v nasprotju z usmeritvijo kompletnega
               demokratičnega evropskega sveta in pravzaprav svetovne demokracije v smislu druge
               svetovne vojne?</p>
            </sp>
            <sp xml:id="SDZ2-Izredna-52-2000-07-14.sp15">

               <speaker>PREDSEDNIK JANEZ PODOBNIK:</speaker>

               <p>Hvala za dopolnilno vprašanje. Ali želi predsednik vlade besedo? (Ne želi.)</p>
               <p>Tretje vprašanje postavlja poslanski kolega Jelko Kacin.</p>
            </sp>
            <sp xml:id="SDZ2-Izredna-52-2000-07-14.sp16">

               <speaker>JELKO KACIN:</speaker>

               <p>Spoštovani gospod predsednik vlade dr. Andrej Bajuk, spoštovani gospod predsednik
               državnega zbora, kolegice in kolegi! Gospod predsednik, rad bi vas pozdravil v imenu
               Liberalne demokracije Slovenije. Veseli nas, da ste prišli med nas in da nam odkrito
               odgovarjate; to posebej cenimo. Zato bodo vsa moja vprašanja taka, da ne bodo
               zahtevala dolgega razmisleka niti pismenih odgovorov, kajti ustni nastopi so daleč
               največ vredni.</p>
               <p>Sami ste povedali, da ste osebno prevzeli koordinacijo približevanja in vključevanja
               Republike Slovenije v Evropsko unijo in po vaših trditvah je to osrednja prioriteta
               vaše vlade, dasiravno evropskega ministra v vladi nimate več. Na odboru za mednarodne
               odnose nam je glavni pogajalec dr. Janez Potočnik na vprašanje, zakaj se njegova
               funkcija zdaj imenuje "vršilec dolžnosti vodje službe za evropske zadeve", jasno
               povedal, da je on vztrajal pri tem, da je to samo vedejevstvo, vršilstvo dolžnosti.
               Kajti po njegovi oceni je to preveč zahtevna in preveč kompleksna funkcija, da bi jo
               lahko opravljal glavni pogajalec, in je pristal na opravljanje te funkcije samo za
               nekaj mesecev, za prehodno obdobje do volitev; to je njegova navedba. To seveda potem
               pomeni, da ste vi tisti mož v vladi, ki naj bi najbolj aktivno, neposredno in
               prepričljivo izpostavil tudi sebe osebno in potem jamčil učinkovitost ter usklajenost
               vlade v odnosu do Evropske unije. Zato vas seveda prosim, da pojasnite vaš odnos do
               Evropske unije na nekaj konkretnih primerih.</p>
               <p>Začel bom s Francijo, ki je že 14 dni predsedujoča Evropski uniji. Vi gospod
               predsednik vlade, pa ste do nedavnega v Franciji bivali.</p>
               <p>Francija je bila v II. svetovni vojni zmagovalka nad nacifašizmom in je ena od štirih
               velikih zmagovalk, skupaj z Združenimi Državami Amerike, Veliko Britanijo in
               Sovjetsko zvezo. Njihova zaveznica pa je bila tudi Jugoslavija, katere nasledniki smo
               mi, Slovenci oziroma Republika Slovenija. V Franciji se je ta zmaga zgodila po
               zaslugi odporniškega gibanja in v francoščini se beseda "Résistance" piše z veliko
               začetnico, ker je to najbolj slavno obdobje francoske zgodovine. Če je bil odpor v
               Republiki Sloveniji prevara, potem je seveda vprašanje, če smo mi kot francoski
               zavezniki v tak položaj porinili tudi Republiko Francijo. Zato vas prosim, da
               nedvoumno odgovorite:</p>
               <p>Ali je Francija zmagovalka v II. svetovni vojni...</p>
               <p>Gospod predsednik! Ali mi omogočite za...</p>
            </sp>
            <sp xml:id="SDZ2-Izredna-52-2000-07-14.sp17">

               <speaker>PREDSEDNIK JANEZ PODOBNIK:</speaker>

               <p>Prosim, kolega Kacin, da končate svojo misel, kajti triminutni čas je potekel.</p>
               <p>Kolege pa prosim, da ne skačete v besedo poslanskemu kolegu.</p>
            </sp>
            <sp xml:id="SDZ2-Izredna-52-2000-07-14.sp18">

               <speaker>JELKO KACIN:</speaker>

               <p>Torej, prosim vas gospod predsednik, če odgovorite na vprašanje, ki tesno zadeva
               francosko predsedovanje. Torej:</p>
               <p>Ali je Francija zmagovalka in ali je francoski odpor tudi prevara, saj gre za odpor
               zoper okupatorja?</p>
               <p>Drugo, kar bi vas pa želel vprašati...</p>
            </sp>
            <sp xml:id="SDZ2-Izredna-52-2000-07-14.sp19">

               <speaker>PREDSEDNIK JANEZ PODOBNIK:</speaker>

               <p>Kolega Kacin! Čas se je iztekel. Čas se je iztekel, kolega Kacin... /Ugovori iz
               dvorane./...</p>
               <p>Prosim za mir! Kolega Kacin bo sedaj končal svoje vprašanje.</p>
            </sp>
            <sp xml:id="SDZ2-Izredna-52-2000-07-14.sp20">

               <speaker>JELKO KACIN:</speaker>

               <p>Jaz bom končal svoje vprašanje oziroma me boste izklopili, gospod predsednik. Ampak
               rad bi vam povedal, da smo mi gospoda predsednika vlade čakali tedne, in da ob
               dejstvu, da smo za dve vprašanji do tega trenutka porabili skoraj celo uro, mislim,
               da ne bo greh, če mi dovolite, da dokončam svoje vprašanje.</p>
            </sp>
            <sp xml:id="SDZ2-Izredna-52-2000-07-14.sp21">

               <speaker>PREDSEDNIK JANEZ PODOBNIK:</speaker>

               <p>Kolega Kacin! Čas za vprašanje je potekel.</p>
            </sp>
            <sp xml:id="SDZ2-Izredna-52-2000-07-14.sp22">

               <speaker>JELKO KACIN:</speaker>

               <p>Hvala lepa, gospod predsednik. Zahvaljujem se vam za vaše predsedovanje in seveda
               možnost, da je tudi naša javnost videla, koliko in kaj smemo vprašati gospoda
               predsednika. .../Ugovori iz dvorane./...</p>
            </sp>
            <sp xml:id="SDZ2-Izredna-52-2000-07-14.sp23">

               <speaker>PREDSEDNIK JANEZ PODOBNIK:</speaker>

               <p>Hvala, kolega Kacin! Preden dam besedo predsedniku vlade - ko sem videl prej, da ste
               mi nekateri poslanci - samo trenutek, predsednik vlade - nekateri poslanci ste me
               opozarjali, koliko vprašanj, poslanskih vprašanj lahko postavi poslanski kolega, bi
               vas moral izrecno opozoriti, da si poglejte razlago komisije za poslovnik na strani
               156. Tam je bil predlog, da bi lahko poslanec prijavil in postavil samo eno poslansko
               vprašanje. Žal ta razlaga ni bila sprejeta. Tako, da sem sejo vodil v skladu s
               poslovnikom in našo dosedanjo prakso.</p>
               <p>Prosim predsednika vlade, da odgovori na vprašanje kolega Kacina.</p>
            </sp>
            <sp xml:id="SDZ2-Izredna-52-2000-07-14.sp24">

               <speaker>DR. ANDREJ BAJUK:</speaker>

               <p>Hvala lepa. Naj bo enkrat za vselej jasno, spoštujem in vedno bom spoštoval vsako
               iskreno borbo proti nacizmu in proti fašizmu. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp25">

               <speaker>PREDSEDNIK JANEZ PODOBNIK:</speaker>

               <p>Dopolnilno vprašanje ima kolega Kacin.</p>
            </sp>
            <sp xml:id="SDZ2-Izredna-52-2000-07-14.sp26">

               <speaker>JELKO KACIN:</speaker>

               <p>Hvala za vaš odgovor, gospod predsednik. V času našega odporniškega gibanja so bili
               sprejeti avnojski sklepi. Na podlagi avnojskih sklepov je Slovenija prenesla svojo
               suverenost v Jugoslavijo in na podlagi avnojskih sklepov se zdaj pogovarjamo o tem,
               ali je Jugoslavija razpadla ali pa smo mi iz Jugoslavije ušli; to je načelno
               vprašanje.</p>
               <p>Gospod predsednik! Včeraj je avstrijska podkanclerica v svojem nastopu jasno in
               nedvoumno rekla, da pričakuje, da se bo Slovenija odrekla avnojskim sklepom. Vi
               veste, da avnojski sklepi v svoji posledici v avstrijski državni pogodbi nosijo
               določbo, da Avstrija Jugoslaviji ne plača reparacij za vojno škodo, povzročeno v času
               2. svetovne vojne, zato, ker bo sama poravnala obveznosti iz naslova
               denacionalizacije njihovih državljanov na ozemlju Jugoslavije. Zato je to, kar je
               včeraj gospa podkanclerica in predsednica avstrijske svobodnjaške stranke še enkrat
               jasno in nedvoumno povedala dopisniku slovenske televizije, ta pa je to objavila v
               Odmevih, vprašanje, ki se mu strokovno reče nediskriminatorna denacionalizacija. Zato
               vas sprašujem, gospod predsednik:</p>
               <p>Če vi spoštujete odporniško gibanje, zakaj vlada tako ignorira tako pomembno
               vprašanje, ki se mu reče nediskriminatorna denacionalizacija in je tesno povezano z
               našo narodnoosvobodilno borbo, s suverenostjo Republike Slovenije, z našo zgodovino
               in z našo prihodnostjo in kot vse kaže tudi z našim vstopanjem v Evropsko unijo?</p>
               <p>To ni zahtevno vprašanje, gospod predsednik. Opomnik v zvezi s tem je gospod zunanji
               minister imel izdelan in tudi takrat, ko je minister Gama govoril o tem, je bilo v
               angleščini pripravljeno vse, kar je potrebno povezati v zvezi s tem.</p>
               <p>Zato vas sprašujem za vaš odnos do nediskriminatorne denacionalizacije, gospod
               predsednik.</p>
            </sp>
            <sp xml:id="SDZ2-Izredna-52-2000-07-14.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa za dopolnilno vprašanje. Ali želi besedo predsednik vlade? (Želi.)
               Prosim.</p>
            </sp>
            <sp xml:id="SDZ2-Izredna-52-2000-07-14.sp28">

               <speaker>DR. ANDREJ BAJUK:</speaker>

               <p>Naš zakon o denacionalizaciji je bil poslan tudi v pregled ustavnemu sodišču in naše
               ustavno sodišče je odločilo, kar se tega tiče, da je v sklopu z našo ustavo. To je
               pozicija naše vlade, to pozicijo bomo na vsak način, ta zakon bomo izvedli v vsej
               svoji moči in čimprej. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp29">

               <speaker>PREDSEDNIK JANEZ PODOBNIK:</speaker>

               <p>Hvala lepa. S tem zaključujemo poslanska vprašanje. Prosim za mir v dvorani, kolegice
               in kolegi. Trije poslanski kolegi so postavili vprašanje predsedniku vlade.
               Zaključujem točko dnevnega reda vprašanja in pobude poslank in poslancev, napovedujem
               pa, da se bomo najkasneje v tednu med 23. in 29. julijem ponovno srečali tako s
               predsednikom vlade, ki ga prosim, datakrat skupaj s svojimi ministri in ministrico
               pride, da bo najprej odgovoril na prva tri vprašanja s strani kolegov iz opozicije in
               nato da bodo ministri in predstavniki vlade, državni sekretarji, odgovarjali na
               vprašanja poslanskih kolegov, ko bo ponovno na dnevnem redu točka vprašanja in pobude
               poslank in poslancev. In zahvaljujem se predsedniku vlade, da se je danes te točke
               udeležil.</p>
               <p>Prehajamo na <title>26. TOČKO DNEVNEGA REDA, TO JE TOČKA VOLITVE IN IMENOVANJA.</title> V
               okviru te točke bomo obravnavali predlog vlade Republike Slovenije za imenovanje
               članov upravne odbora Prešernovega sklada - če se spominjate, je državni sekretar
               gospod Pal na to že pri dnevnem redu opozoril - in na predloge komisije za volitve,
               imenovanja in administrativne zadeve.</p>
               <p>Predlogov komisije za volitve, imenovanja in administrativne zadeve je veliko. Ali je
               potrebno, da preberem? Imate pred seboj? In tudi predlog sodnega sveta, to sta dva
               predloga za izvolitev kandidatov v sodniško funkcijo in predlog za imenovanje na
               sodniško funkcijo vrhovne sodnice na vrhovnem sodišču.</p>
               <p>Prehajamo na obravnavo in sklepanje o posameznih predlogih. Prehajamo torej na
               predlog vlade za imenovanje članov upravnega odbora Prešernovega sklada. Predlog tega
               odloka oziroma predlog je v obravnavo zboru predložila vlada Republike Slovenije. Ali
               želi besedo predstavnik vlade? (Ne želi) Predlog je obravnavala komisija za volitve,
               imenovanja in administrativne zadeve in je zboru predložila poročilo ter predlog
               odloka. Želi poročevalec komisije besedo? (Ne želi.) Predstavnik sekretariata? (Ne
               želi.) Predstavniki poslanskih skupin? (Ne želite.) Poslanke in poslanci? (Ne
               želite.) Razpravo zaključujem in dajem na glasovanje predlog odloka o imenovanju
               članov upravnega odbora Prešernovega sklada. Ugotavljamo prisotnost! (70
               prisotnih.)</p>
               <p>Kdo je za predlagani odlok? (68 poslancev.) Kdo je proti? (Nihče.)</p>
               <p>Ugotavljam, da je odlok sprejet.</p>
               <p>Prehajamo na predlog odloka o imenovanju generalne direktorice agencije Republike
               Slovenije za revidiranje lastninskega preoblikovanja podjetij. Tudi ta predlog odloka
               je v obravnavo zboru predložila komisija za volitve, imenovanja in administrativne
               zadeve. Poročevalec komisije? Sekretariat? Poslanske skupine? Poslanke in poslanci?
               Razpravo zaključujem.</p>
               <p>Na glasovanje dajem predlog o imenovanju gospe Alenke Kovač-Arh za generalno
               direktorico agencije Republike Slovenije za revidiranje lastninskega preoblikovanja
               podjetij za dobo štirih let. Ugotovimo prisotnost! (73 prisotnih.)</p>
               <p>Kdo je za predlagani odlok? (62 poslancev.) Je kdo proti? (Nihče.)</p>
               <p>Ugotavljam, da je odlok sprejet.</p>
               <p>Prehajamo na predlog odloka o imenovanju namestnice generalne direktorice agencije
               Republike Slovenije za revidiranje lastninskega preoblikovanja podjetij. Ali želi
               besedo predstavnik komisije za volitve, imenovanja in administrativne zadeve, ki je
               predlog odloka predložila v obravnavo (Ne želi.) Želi besedo predstavnik
               sekretariata? (Ne želi.) Želijo besedo predstavniki poslanskih skupin? (Ne želijo.)
               Želijo besedo poslanke in poslanci? (Ne želijo.) Zaključujem razpravo.</p>
               <p>Na glasovanje dajem predlog odloka o imenovanju gospe Rože Žust za namestnico
               generalne direktorice agencije Republike Slovenije za revidiranje lastninskega
               preoblikovanja podjetij za dobo štirih let. Ugotovimo prisotnost! (66 prisotnih.)</p>
               <p>Kdo je za predlagani odlok? (60 poslancev.) Je kdo proti? (Nihče.)</p>
               <p>Ugotavljam, da je odlok sprejet.</p>
               <p>Prehajamo na predlog odloka o imenovanju predsednika in šestih članov sveta agencije
               Republike Slovenije za revidiranje lastninskega preoblikovanja podjetij. Predlog
               odloka je v obravnavo predložila pristojna komisija državnega zbora. Želi besedo
               poročevalec komisije? (Ne želi.) Želi besedo predstavnik sekretariata? (Ne želi.)
               Želijo besedo predstavniki poslanskih skupin? (Ne želijo.) Želijo besedo poslanke in
               poslanci? (Ne želijo.) Razpravo zaključujem.</p>
               <p>Na glasovanje dajem predlog odloka o imenovanju predsednika in šestih članov sveta
               agencije Republike Slovenije za revidiranje lastninskega preoblikovanja podjetij za
               dobo štirih let. Ugotovimo prisotnost! (70 prisotnih.)</p>
               <p>Kdo je za predlagani odlok? (60 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembah in dopolnitvah odloka o sestavi in
               imenovanju predsednika in namestnika predsednika in članov preiskovalne komisije
               državnega zbora Republike Slovenije o vpletenosti in odgovornosti nosilcev javnih
               funkcij v zvezi z najdbo orožja na mariborskem letališču ter z opremo in orožjem v
               skladišču Ložnica. Predlog odloka je v obravnavo zboru predložila komisija za
               volitve, imenovanja in administrativne zadeve. Želi poročevalec komisije besedo? (Ne
               želi.) Želi besedo predstavnik sekretariata? (Ne želi.) Želijo besedo predstavniki
               poslanskih skupin? (Ne želite.) Želite besedo poslanke in poslanci? (Ne želite.)
               Razpravo zaključujem.</p>
               <p>Na glasovanje dajem predlog omenjenega odloka. Ugotovimo prisotnost! (75
               prisotnih.)</p>
               <p>Kdo je za predlagani odlok? (68 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembi odloka o sestavi in izvolitvi komisije
               državnega zbora Republike Slovenije za lokalno samoupravo. Predlog odloka je v
               obravnavo predložila pristojna komisija državnega zbora. Želi poročevalec komisije
               besedo? (Ne želi.) Želi besedo predstavnik sekretariata? (Ne želi.) Želite besedo
               predstavniki poslanskih skupin? (Ne želite.) Želite besedo poslanke in poslanci? (Ne
               želite.) Razpravo zaključujem.</p>
               <p>Na glasovanje dajem predlog odloka o spremembi omenjenega odloka. Ugotovimo
               prisotnost! (74 prisotnih.)</p>
               <p>Kdo je za predlagani odlok? (61 poslancev.) Je kdo proti? (2 poslanca.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembi odloka o sestavi in izvolitvi komisije
               državnega zbora Republike Slovenije za nadzor lastninskega preoblikovanja in
               privatizacije. Predlog odloka je v obravnavo zboru predložila pristojna komisija
               državnega zbora. Želi poročevalec komisije besedo? (Ne želi.) Želi besedo predstavnik
               sekretariata? (Ne želi.) Želijo besedo predstavniki poslanskih skupin? (Ne želijo.)
               Želite besedo poslanke in poslanci? (Ne želite.) Ni razprave, zato jo
               zaključujem.</p>
               <p>Na glasovanje dajem predlog odloka o spremembi odloka o sestavi in izvolitvi omenjene
               komisije državnega zbora. Ugotovimo prisotnost! (73 prisotnih.)</p>
               <p>Kdo je za predlagani odlok? (66 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembah odloka o sestavi in izvolitvi komisije
               državnega zbora Republike Slovenije za evropske zadeve. Predlog odloka je v obravnavo
               zboru predložila komisija za volitve, imenovanja in administrativne zadeve. Želi
               poročevalec komisije besedo? (Ne želi.) Želi besedo predstavnik sekretariata? (Ne
               želi.) Želijo besedo predstavniki poslanskih skupin? (Ne želijo.) Želijo besedo
               poslanke in poslanci? (Ne želijo.) Razprave ni, zato jo zaključujem.</p>
               <p>Na glasovanje dajem predlog odloka o spremembah odloka o sestavi in izvolitvi
               komisije državnega zbora Republike Slovenije za evropske zadeve. Ugotovimo
               prisotnost! (70 prisotnih.)</p>
               <p>Kdo je za predlagani odlok? (60 poslancev.) Je kdo proti? (Nihče.</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembah odloka o ustanovitvi, nalogah, sestavi in
               izvolitvi komisije državnega zbora Republike Slovenije za volilni sistem in ustavne
               spremembe. Predlog odloka je v obravnavo zboru predložila komisija za volitve,
               imenovanja in administrativne zadeve. Želi poročevalec komisije besedo? (Ne želi.)
               Želi besedo predstavnik sekretariata? (Ne želi.) Želijo besedo predstavniki
               poslanskih skupin? (Ne želijo.) Želite besedo poslanke inposlanci? (Ne želite.)
               Razpravo zaključujem.</p>
               <p>Na glasovanje dajem predlog odloka o spremembah odloka o ustanovitvi, nalogah,
               sestavi in izvolitvi komisije državnega zbora Republike Slovenije za volilni sistem
               in ustavne spremembe. Ugotovimo prisotnost! (65 prisotnih.)</p>
               <p>Kdo je za predlagani odlok? (64 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembah odloka o sestavi in izvolitvi odbora
               državnega zbora Republike Slovenije za gospodarstvo. Predlog odloka je v obravnavo
               zboru predložila komisija za volitve, imenovanja in administrativne zadeve. Želi
               poročevalec komisije besedo? (Ne želi.) Želi besedo predstavnik sekretariata? (Ne
               želi.) Želijo besedo predstavniki poslanskih skupin? (Ne želi.) Želijo besedo
               poslanke in poslanci? (Ne želijo.) Ni razprave, zato prehajamo na odločanje.</p>
               <p>Na glasovanje dajem predlog odloka o spremembah odloka o sestavi in izvolitvi odbora
               državnega zbora za gospodarstvo. Ugotovimo prisotnost! (63 prisotnih.)</p>
               <p>Kdo je za predlagani odlok? (37 poslancev.) Je kdo proti? (12 poslancev.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembi odloka o sestavi in izvolitvi odbora
               državnega zbora Republike Slovenije za infrastrukturo in okolje. Predlog odloka je v
               obravnavo zboru predložila komisija. Želi poročevalec komisije besedo? (Ne želi.)
               Želi besedo predstavnik sekretariata? (Ne želi.) Želijo besedo predstavniki
               poslanskih skupin? (Ne želijo.) Želijo besedo poslanke in poslanci? (Ne želijo.)
               Razpravo zaključujem in dajem na glasovanje predlog odloka o spremembi odloka o
               sestavi in izvolitvi odbora državnega zbora Republike Slovenije za infrastrukturo in
               okolje. Ugotavljamo prisotnost! (66 prisotnih.)</p>
               <p>Kdo je za predlagani odlok? (52 poslancev.) Kdo je proti? (Nihče.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembi odloka o sestavi in izvolitvi odbora
               državnega zbora Republike Slovenije za finance in monetarno politiko. Predlog odloka
               je v obravnavo zboru predložila komisija za volitve, imenovanja in administrativne
               zadeve. Poročevalec komisije? Sekretariat? Poslanske skupine? Poslanke in poslanci?
               Ker ni razprave, jo zaključujem. Prehajamo na odločanje. Na glasovanje dajem predlog
               odloka o spremembi odloka o sestavi in izvolitvi odbora državnega zbora Republike
               Slovenije za finance in monetarno politiko. Ugotavljamo prisotnost! (66
               prisotnih.)</p>
               <p>Kdo je za predlagani odlok? (60 poslancev.) Kdo je proti? (Nihče.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembah in dopolnitvah odloka o sestavi in izvolitvi
               odbora državnega zbora Republike Slovenije za mednarodne odnose. Predlog odloka je v
               obravnavo zboru predložila komisija za volitve, imenovanja in administrativne zadeve.
               Želi besedo poročevalec komisije? (Ne želi.) Predstavnik sekretariata? (Ne želi.)
               Predstavniki poslanskih skupin? (Ne želite.) Poslanke in poslanci? (Ne želite.)
               Razpravo zaključujem. Dajem nas glasovanje predlog odloka o spremembah in dopolnitvah
               odloka o sestavi in izvolitvi odbora državnega zbora Republike Slovenije za
               mednarodne odnose. Ugotavljamo prisotnost! (68 prisotnih.)</p>
               <p>Kdo je za predlagani odlok? (46 poslancev.) Kdo je proti? (5 poslancev.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembah odloka o sestavi in izvolitvi odbora
               državnega zbora Republike Slovenije za obrambo. Predlog odloka je v obravnavo zboru
               predložila komisija. Želi besedo poročevalec komisije? (Ne želi.) Sekretariat?
               Poslanske skupine? Poslanke in poslanci? Razpravo zaključujem in dajem na glasovanje
               predlog odloka o spremembah odloka o sestavi in izvolitvi odbora državnega zbora
               Republike Slovenije za obrambo. Ugotavljamo prisotnost! (67 prisotnih.)</p>
               <p>Kdo je za predlagani odlok? (56 poslancev.) Kdo je proti? (1 poslanec.)</p>
               <p>Ugotavljam, da je predlog odloka sprejet.</p>
               <p>Prehajamo na predlog odloka o spremembah odloka o sestavi in izvolitvi odbora
               državnega zbora Republike Slovenije za znanost in tehnologijo. Predlog odloka je v
               obravnavo zboru predložila komisija. Poročevalec komisije? (Ne želi.) Sekretariat?
               Poslanske skupine? Poslanke in poslanci? Ne želite razpravljati. Na glasovanje dajem
               torej predlog odloka o spremembah odloka o sestavi in izvolitvi odbora državnega
               zbora Republike Slovenije za znanost in tehnologijo. Ugotavljamo prisotnost! (60
               prisotnih.)</p>
               <p>Kdo je za predlagani odlok? (46 poslancev.) Kdo je proti? (4 poslanci.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembi odloka o sestavi in izvolitvi odbora
               državnega zbora Republike Slovenije za spremljanje uresničevanja resolucije o
               izhodiščih zasnove nacionalne varnosti Republike Slovenije. Predlog odloka je v
               obravnavo državnemu zboru predložila komisija. Želi poročevalec komisije besedo? (Ne
               želi.) Želi besedo predstavnik sekretariata? (Ne želi.) Želijo besedo predstavniki
               poslanskih skupin? (Ne želijo.) Želijo besedo poslanke in poslanci? (Ne želijo.)
               Razpravo zaključujem.</p>
               <p>Na glasovanje dajem predlog odloka o spremembi odloka o sestavi in izvolitvi odbora
               državnega zbora Republike Slovenije za spremljanje uresničevanja resolucije o
               izhodiščih zasnove nacionalne varnosti Republike Slovenije. Ugotovimo prisotnost! (71
               prisotnih.)</p>
               <p>Kdo je za predlagani odlok? (61 poslancev.) Je kdo proti? (2 poslanca.)</p>
               <p>Ugotavljam, da je predlagani odlok sprejet.</p>
               <p>Prehajamo na predlog odloka o spremembah odloka o slovenskem delu pridružitvenega
               parlamentarnega odbora. Tudi ta predlog odloka je v obravnavo zboru predložila
               pristojna komisija. Želi kdo od kvalificiranih govornikov besedo? (Nihče.)
               Zaključujem razpravo in prehajamo na odločanje.</p>
               <p>Na glasovanje dajem predlog odloka o spremembah odloka o slovenskem delu
               pridružitvenega parlamentarnega odbora. Ugotovimo prisotnost! (65 prisotnih.)</p>
               <p>Kdo je za predlagani odlok? (59 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Sedaj prehajamo na predloge sodnega sveta o izvolitvi v sodniško funkcijo.</p>
               <p>Sodni svet je državnemu zboru predložil naslednje predloge:</p>
               <p>- za izvolitev kandidatke na sodniško mesto okrajne sodnice na okrajnem sodišču v
               Kočevju,</p>
               <p>- za izvolitev kandidatke na sodniško mesto sodnice za prekrške pri sodniku za
               prekrške Sevnica in</p>
               <p>- za imenovanje na sodniško mesto vrhovne sodnice na vrhovnem sodišču Republike
               Slovenije.</p>
               <p>Želi besedo predstavnik sodnega sveta? (Ne želi.) Predloge je obravnavala komisija za
               volitve, imenovanja in administrativne zadeve in zboru predložila poročilo ter
               predloge odlokov. Ali želi besedo poročevalec komisije? (Ne želi.) Ali želi besedo
               predstavnik sekretariata? (Ne želi.) Želite besedo predstavniki poslanskih skupin?
               (Ne želite.) Želite besedo poslanke in poslanci? (Ne želite.) Zaključujem razpravo in
               prehajamo na odločanje o posameznih predlogih odlokov.</p>
               <p>Na glasovanje dajem predlog odloka o izvolitvi v sodniško funkcijo gospe Nataše
               Prelesnik na sodniško mesto okrajne sodnice na okrajnem sodišču v Kočevju. Ugotovimo
               prisotnost! (68 prisotnih.)</p>
               <p>Kdo je za predlagani odlok? (55 poslancev.) Je kdo proti? (1 poslanec.)</p>
               <p>Ugotavljam, da je predlagani odlok sprejet.</p>
               <p>Na glasovanje dajem predlog odloka o izvolitvi v sodniško funkcijo gospe Majde
               Mirt-Brenko na sodniško mesto sodnice za prekrške pri sodniku za prekrške Sevnica.
               Ugotovimo prisotnost! (61 prisotnih.)</p>
               <p>Kdo je za predlagani odlok? (52 poslancev.) Je kdo proti? (1 poslanec.)</p>
               <p>Ugotavljam, da je odlok sprejet.</p>
               <p>Na glasovanje dajem predlog odloka o imenovanju gospe Kristine Ožbolt na sodniško
               mesto vrhovne sodnice na vrhovnem sodišču Republike Slovenije. Ugotovimo prisotnost!
               (67 prisotnih.)</p>
               <p>Kdo je za predlagani odlok? (57 poslancev.) Je kdo proti? (Nihče.)</p>
               <p>Ugotavljam, da je predlagani odlok sprejet.</p>
               <p>Zahvaljujem se komisiji za volitve, imenovanja in administrativne zadeve za
               pripravljeno gradivo. S tem prekinjam to točko dnevnega reda.</p>
               <p>Prehajamo na <title>PREKINJENO 3. TOČKO DNEVNEGA REDA.</title>
               </p>
               <p>Prehajamo torej na 3. točko dnevnega reda. To je obravnavo predloga za začetek
               postopka za spremembo ustave Republike Slovenije v smeri ustavne določitve sistema
               sorazmernega predstavništva za obvezno personalizacijo volitev. Državni zbor je
               včeraj s potrebno večino sprejel sklep,da se na podlagi predloga 28 poslancev začne
               postopek za spremembo 80. člena ustave Republike Slovenije. Nato je bila seja
               prekinjena in sestala se je komisija za volilni sistem in ustavne spremembe, da je
               pripravila predloge stališč, na podlagi katerih bo komisija tudi pripravila predlog
               akta o spremembi ustave. Dodatno poročilo 5. izredne seje komisije ste prejeli na
               klop.</p>
               <p>Dovolite mi, da podam samo kratek izsek iz tega poročila.</p>
            </sp>
            <sp xml:id="SDZ2-Izredna-52-2000-07-14.sp30">

               <speaker>JANEZ PODOBNIK:</speaker>

               <p>Poslanke in poslanci. Na nadaljevanju 5. izredne seje 14.7. je komisija oblikovala
               predlog stališč, ki naj jih sprejme državni zbor in katere se vključijo v predlog
               ustavnega zakona. Pri osnutku stališč, pri pripravi le-teh, so sodelovali tako
               predstavniki sekretariata za zakonodajo in pravne zadeve, pa tudi strokovnjaki, ki še
               posebej poznajo vprašanje volilnih sistemov, še posebej strokovnjak, gospod Marko
               Golobič, tajnik republiške volilne komisije.</p>
               <p>Po opravljeni razpravi smo člani komisije prešli na glasovanje in smo sprejeli
               naslednji dve stališči, ki jih tudi predlagamo državnemu zboru v sprejem. Predlagamo
               torej, da državni zbor sprejme naslednji predlog sklepa: Predlog akta o spremembi
               ustave Republike Slovenije pripravi komisija za volilni sistem in ustavne spremembe,
               upoštevaje naslednji stališči.</p>
               <p>Prvo stališče se glasi: "Ustava Republike Slovenije se v 80. členu dopolni z določbo,
               da se poslanci, razen poslancev narodni skupnosti, volijo po načelu sorazmernega
               predstavništva ob 4-odstotnem pragu za vstop v državni zbor, pri čemer mora biti
               zagotovljen neposredni vpliv volivcev na poimensko dodelitev mandatov kandidatom." To
               stališče je podprlo 15 članov komisije. 5 članov je glasovalo proti. Drugo stališče
               pa se glasi: "V izvedbenem delu ustavnega zakona o spremembi ustave se določi, da se
               volitve poslancev v državni zbor v letu 2000 oziroma do uveljavitve sprememb zakona,
               ki ureja volitve v državni zbor, izvajajo po veljavnem zakonu o volitvah v državni
               zbor, s tem da se pri delitvi mandatov zagotovi..." /Nemir v dvorani./ Prosim, da me
               poslušate, ker je to ključni element spremembe. "...da se pri delitvi mandatov ne
               upoštevajo tiste liste, ki so na ravni države dobile manj kot 4% glasov (90. in 92.
               člen), pri delitvi mandatov v volilni enoti se uporabi količnik, ki omogoča, da se
               neposredno v volilnienoti dodeli večje število mandatov listam kandidatov in poveča
               možnost neposredne pridobitve mandata (90. člen in Droppov količnik); da se pri
               delitvi mandatov na ravni države z uporabo Dontove metode namesto ostankov glasov
               upoštevajo seštevki glasov, oddanih za istoimenske liste (92. člen) in da se ne
               uporabi drugega odstavka 93. člena, ki omogoča dodelitev mandatov po nacionalni
               listi, ne glede na uspeh v volilnem okraju."</p>
               <p>To drugo stališče je podprlo 14 članov komisije, proti jih je glasovalo 5. Hvala
               lepa.</p>
            </sp>
            <sp xml:id="SDZ2-Izredna-52-2000-07-14.sp31">

               <speaker>PREDSEDNIK JANEZ PODOBNIK:</speaker>

               <p>Odpiram razpravo o predlaganih stališčih. Prvi se je k razpravi priglasil kolega
               Potrč, ki nastopa tudi v funkciji prvopodpisanega od skupine poslancev, ki predlagajo
               spremembo ustave.</p>
            </sp>
            <sp xml:id="SDZ2-Izredna-52-2000-07-14.sp32">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi! Podpiram predlog, kakor
               je bil oblikovan po ponovnem razgovoru med poslanskimi skupinami na komisiji za
               volilni sistem in ustavne spremembe. Dovolite mi, da ob tej podpori poudarim
               naslednje:</p>
               <p>Ponovno ugotavljam, da je 28 podpisnikov predloga 25. januarja ne samo pravočasno,
               ampak tudi dobronamerno vložilo predlog z željo, da se skladno z ustavo in skladno z
               mnenjem, ki so ga oblikovali strokovnjaki za ustavna vprašanja v okviru komisije za
               volilni sistem in ustavna vprašanja, predloži možna rešitev, na podlagi katere bi
               lahko državni zbor našel eno od poti za rešitev volilnih zagat, s katerimi smo se
               srečali v Sloveniji. Naš predlog je bil vsebinsko ustrezen, kar je po preteku
               polovice leta potrdil tudi včerajšnji dogovor in včerajšnje odločanje v državnem
               zboru. Moral pa je dozoreti in je pač takšen čas potreboval, k sreči je dozorel še
               vedno pravočasno.</p>
               <p>Pri tem pa bi želel posebej opozoriti na naslednje: da so bila končno ali pa še
               pravočasno na seji komisije za volilni sistem in ustavna vprašanja 5. julija in na
               državnem zboru 12. julija sprejeta opozorila predlagateljev ustavnih sprememb o
               potrebnem razmisleku o naslednjih vprašanjih. Prvič, da smo predlagatelji še vedno
               odprti za možno dograjevanje same vsebine, kar se je potrdilo. Drugič, da je potrebna
               ocena ali je v danem času sprememba ustave res še najrealnejša, da ne rečem tudi
               edina pot, po kateri je možno ustavne zagate razrešiti. In tretjič, da je v danem
               času potrebno oceniti, ali je še mogoče in smiselno izvajati referendum po
               kakršnikoli spremembi volilnega sistema, pa tudi ustavno potrditveni referendum, ali
               pa je treba storiti vse, da bi se s spremembami ustave in ustavnega zakona zagotovila
               pač možna rešitev in našle ustrezne dopolnitve volilne zakonodaje. Da bi vsaj to
               omogočili, smo predlagatelji 12. julija pred odločanjem predlagali odmor za
               razmislek, ki se je tudi pokazal za produktiven. Predstavniki poslanskih skupin v
               mojem imenu, moram reči, žal, ne vseh, vendar štirih, ki predstavljajo zadostno
               dvotretjinsko večino v državnem zboru, so uspeli oblikovati večinski dogovor o
               rešitvah, ki ga je predlagal oziroma v imenu komisije za volilni sistem in ustavna
               vprašanja obrazložil predsednik. Rad bi poudaril, da trdim, da je ta dogovor skladen
               zustavo in našim pravnim redom, da ta dogovor rešuje volilne zagate in kar je
               predvsem pomembno, ta dogovor je skladen tudi z vlogo in odgovornostjo državnega
               zbora, da ureja vprašanja volilne zakonodaje, in to, da ga ureja na način, ki
               zagotavlja uresničevanje interesov velike večine predstavnikov ljudstva, ki sedimo v
               tem državnem zboru.</p>
               <p>Predlagani dogovor pomeni spremembo ustave, pomeni predlog, da se v ustavnem zakonu
               za izvedbo ustave zapišejo tiste dopolnitve veljavnega zakona o volitvah v državni
               zbor, ki bi jih bilo nujno potrebno zagotoviti ob izvajanju volitev že za volitve v
               državni zbor leta 2000 in tudi kasneje, dokler veljavni zakon o volitvah v državni
               zbor ne bo spremenjen ali dopolnjen, pomenijo, preprosto povedano, če bodo sprejete
               danes in ko bo pripravljen tudi ustavni zakon, dokončno ureditev vprašanj volilne
               zakonodaje v tem času pred volitvami. Po mojem prepričanju pomenijo tudi odločitev,
               da uporabim besede predsednika vlade, ki jih je danes ponovno izrekel, zaradi katere
               dajem to sedaj naslednje v narekovaj "ne more pasti nobena senca na izvedbo volitev".
               Poudarjam, da dajejo možnost državnemu zboru, da se posveti svojim nalogam, zaradi
               katerih je bila po večinski odločitvi tega državnega zbora, po večinski, ne po vseh
               oblikovana nova vlada, to je evropski zakonodaji, in končno, predstavljajo tudi
               podlago, da se predsedniku države daje pravica presoje, da v okviru rokov, ki jih
               ima, v skladu z ustavo razpiše državnozborske volitve. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp33">

               <speaker>PREDSEDNIK JANEZ PODOBNIK:</speaker>

               <p>Hvala, gospodu Potrču. Besedo želi kolega Peče, za njim kolega Petan.</p>
            </sp>
            <sp xml:id="SDZ2-Izredna-52-2000-07-14.sp34">

               <speaker>SAŠO PEČE:</speaker>

               <p>Predsednik, spoštovani prisotni! Stališča, ki smo jih dobili na mizo niso odziv
               oziroma niso odmev celotnega konsenza v tem državnem zboru, kar je verjetno tudi
               skoraj, v bistvu, nemogoče dobiti. Smiselno v Slovenski nacionalni stranki pa bi se
               nam zdelo, da se do stališč zavzame le stališče, ki bi bolj izražalo voljo in pa
               željo posameznih političnih organizacij. Torej ne tako, kot so v bistvu oblikovana
               tale stališča, recimo s popolnimnestrinjanjem dveh političnih organizacij, ki sta v
               tem državnem zboru.</p>
               <p>Zato v Slovenski nacionalni stranki predlagamo svoja stališča oziroma dopolnitev
               stališč, ki smo jih prejeli na mizo. Predvsem bi se nam zdelo smiselno, da se vsaj, v
               oklepaju, pod drugim stališčem, v drugi alinei, beseda "Droopov" količnik nadomesti s
               količnikom "imperial". To bi po našem mnenju le dajalo eno večjo razpoznavnost temu
               državnemu zboru. Prav tako pa predlagamo, da bi se, oziroma naša stališča, da bi se
               2., 3. in pa 4. alinea obstoječega drugega stališča spremenila tako, da bi se
               združili, in sicer, da se pri delitvi mandata upošteva "d'Hintov" sistem ob
               upoštevanju same "Saint Largairove" formule.</p>
               <p>Po našem mnenju, torej s temi stališči, ki smo vam jih hoteli v tem trenutku
               predstaviti, hočemo povedati, da je preuranjeno, da se danes nekaj ur po nastanku teh
               stališč, z njimi sreča državni zbor. Jaz kot predstavnik Slovenske nacionalne
               stranke, v upanju, da boste ta stališča sprejeli na znanje in ob temu videli, da je
               šepreveč odprtih vprašanj glede spremembe ustave in pa izvedbenega dela, apeliram, da
               ne podpremo predlagane spremembe. Hvala.</p>
            </sp>
            <sp xml:id="SDZ2-Izredna-52-2000-07-14.sp35">

               <speaker>PREDSEDNIK JANEZ PODOBNIK:</speaker>

               <p>Hvala, kolega Peče. Če želite, da bi se državni zbor o vaših spremenjenih predlogih
               drugega stališča oziroma alinejskih vsebin pod točko 2, potem morate v obliki
               amandmaja vložiti.</p>
               <p>Besedo želi kolega Petan, nato dr.Franc Zagožen.</p>
            </sp>
            <sp xml:id="SDZ2-Izredna-52-2000-07-14.sp36">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovane kolegice in kolegi. Danes smo pred
               pomembno odločitvijo in zato je tudi potrebna dvotretjinska večina. Gre za spremembo
               ustave, v tem trenutku sicer začetek postopka za spremembo ustave, in ustava, kot
               vemo, je najpomembnejši pravni akt vsake države in s tem seveda zasluži tudi potrebno
               spoštovanje in pa upoštevanje.</p>
               <p>Naša ustava določa, da ima v Sloveniji oblast ljudstvo in mu daje pravico, da
               sprejema odločitve neposredno, torej na referendumu. Na osnovi ustave Republike
               Slovenije je bil konec leta 1996 izveden referendum. Pot do njega seveda, kot vemo,
               ni bila lahka. Prvič v zgodovini slovenske države se je zgodilo, da je bilo zbranih
               40 tisoč podpisov za referendumsko zahtevo, v tem primeru za dvokrožni večinski
               volilni sistem. Da je prišlo do referenduma, je večkrat presojalo ustavno sodišče.
               Kljub temu da se je tu v tem prostoru, v parlamentu, poskušalo z razpršitvijo glasov
               izigrati odločitev volilcev, je bil poduk tega referenduma jasen. Volilci Republike
               Slovenije, državljani in državljanke, so podprli dvokrožni večinski volilni sistem in
               seveda ker ga podpirajo, zato je tudi zmagal. Državni zbor je štirikrat glasoval
               proti uzakonitvi referendumske odločitve, da je potrebno odločitev na referendumu
               preliti v zakon.</p>
               <p>Člani socialdemokratske stranke smo ves čas spoštovali referendumsko odločitev, saj
               smo prepričani, da je to temelj demokracije in pravne države. Storili smo vse, kar je
               bilo v naših močeh, da bi o tem, da se podpre dvokrožni večinski volilni sistem, da
               se to prelije v zakon, smo skušali prepričati tudi druge. Priča smo situaciji, ko smo
               dve leti opozarjali na potrebo po spoštovanju odločitev ustavnega sodišča in tudi
               predlagali konkretne rešitve. To so bili zakoni. Očitno je bila taktika zavlačevanja
               odgovor na prizadevanja SDS in da se stvar pripelje v časovno stisko.</p>
               <p>90. člen ustave Republike Slovenije pravi, da je na referendumu izraženo voljo
               potrebno spoštovati. Odločitev, ki je danes pred nami, ne gre v to smer. Nedopustno
               je, da ko gre za kršenje človekovih pravic, rešitev tega rešimo s spremembo ustave.
               Nedopustno je, da ustavo prilagajamo stanju, ki trenutno vlada pri nas, in ne
               obratno. Nedopustno je, da parlament, kot predstavniško telo državljanov, ne preliva
               v zakone na referendumu izraženo voljo ljudstva. Ni sprejemljivo, da bi v ustavo
               zapisali rešitve, ki so na referendumu bile poražene. To se je zgodilo s predlogom, o
               katerem bomo odločali danes. Predlog, ki je danes pred nami, ne spreminja ničesar. To
               velja še posebej za poslance izvoljene na listi socialdemokratske stranke. Stališča,
               ki so tako pompozno predstavljena kot sprememba volilnega sistema, so veljale za
               izvolitev poslanca socialdemokratske stranke že leta 1996, in to zato, ker nismo
               imeli državne liste. Seveda tisti, ki so imeli državne liste, je bilo drugače. Za nas
               edina sprememba je to, da bo ta rešitev, ki je pred nami in ki je bila poražena na
               referendumu, vpisana v ustavo. To je nedopustno in o tem smo bili v Sloveniji poučeni
               od eminentnih strokovnjakov, kot sta bila predsednik ustavnega sodišča Avstrije in
               član vrhovnega sodišča združenih držav Amerike, ki ima statusustavnega sodišča.</p>
               <p>Zato bomo v SDS še vedno zastopali stališče 43 tisoč državljanov, podpisnikov za
               zahtevo po referendumu o dvokrožnem večinskem volilnem sistemu, in 259 687
               državljanov, ki so podprli referendumsko vprašanje za dvokrožni večinski volilni
               sistem. Verjetno tudi vsi tisti, ki so glasovali proti referendumskemu vprašanju "a"
               in "c", torej kombiniranemu sistemu in proti čistemu proporcionalnemu sistemu, se
               verjetno ne bi strinjali s to rešitvijo, ki je danes pred nami. Socialdemokratska
               stranka spoštuje voljo teh sto tisočev državljanov in državljank Republike Slovenije.
               Socialdemokratska bo to voljo spoštovala tudi v bodoče in s tem seveda tudi
               spoštovala odločitev ustavnega sodišča. Socialdemokratska stranka se tudi v bodoče ne
               bo bala preveriti svojih stališč in rešitev na najbolj demokratičen način -
               neposredno na referendumu - in s tem obdržala stik z mnenjem, stališčem prebivalcev,
               državljanov Republike Slovenije.</p>
               <p>Tudi rešitev, ki je danes pred nami, bi lahko preverili pri tistih, ki so nas, ki smo
               tukaj, izvolili. Zato menimo, da bi tudi do naše današnje predlagane rešitve lahko
               prišli po bolj zakoniti in z večjo stopnjo legitimnosti podprti poti. Predloga, ki je
               pred nami, ne bomo podprli. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp37">

               <speaker>PREDSEDNIK JANEZ PODOBNIK:</speaker>

               <p>Hvala, kolega Petan. Besedo želi dr. Franc Zagožen.</p>
            </sp>
            <sp xml:id="SDZ2-Izredna-52-2000-07-14.sp38">

               <speaker>DR. FRANC ZAGOŽEN:</speaker>

               <p>Spoštovani zbor! Poslanska skupina SLS-SKD, slovenska ljudska stranka bo podprla
               predlog sklepa z obema predlaganima stališčema. To je pravzaprav rešitev, ki smo jo
               predlagali kot variantno za zakonodajni referendum, ko se je pokazalo, ko je postalo
               očitno, da v državnem zboru ne bo zadostnega soglasja za zakonodajni referendum, je
               bilo pač treba rešiti ta gordijski vozel in ga presekati, sicer bi prišli v položaj,
               ko bi bile razpisane volitve na podlagi zakona, ki ni skladen z odločbo ustavnega
               sodišča. To je vsekakor lahko zelo sporen položaj, kakorkoli že ocenjujemo.
               Neprijeten problem bi se prenesel v naslednji mandat. V tej državi se ukvarjamo z
               volilnim sistemom, z zakonom o volitvah v državni zbor, pravzaprav od njene
               ustanovitve naprej. Ni bilo lahko priti leta 1992 do zakona o volitvah v državni
               zbor.</p>
               <p>Prav ta zakon je bil eden od razlogov za razpad takratne koalicije Demos. Mi smo
               ponudili takrat rešitev, ki je doslej veljala, ki pa je v postopku sprejemanja v
               državnem zboru leta 1992 pač zaradi amandmajev bila sprejeta z nekaterimi tudi
               očitnimi napakami, ki jih je bilo potrebno popraviti. Tudi nekatere druge določbe so
               bile v zadnjih letih deležne kritike. Te napake bo predlagana rešitev odpravila.
               Nekoliko se tudi dviga prag za vstop v državni zbor. Predlagali smo, da bi to bil 5
               odstotni prag, vendar je bilo treba poiskati zadostno soglasje za vse te spremembe,
               vključno z ohranitvijo volilnih okrajev, ki so, mislim da, bistveni za naš volilni
               sistem in jih nikakor ni mogoče odpraviti, razen s kako bolj temeljito spremembo, ki
               je pa vključevala tudi zahtevno revizijo zakona o volitvah v državni zbor, kjer bi
               bile kvečjemu zamenljive z zelo velikim številom volilnih enot. To je bilo v tem
               kratkem času nemogoče storiti. Predlagana ustavna sprememba pa dopušča tako možno
               rešitev kdaj v prihodnosti.</p>
               <p>Ne glede na to, mislim, to je moje osebno prepričanje, da je ta volilni sistem za
               Slovenijo zelo ustrezen. Zagotavlja zelo enakomerno pokrivanje vseh slovenskih
               volilnih okrajev in vseh volivcev s svojimi predstavniki v državnem zboru, ki pa so
               seveda hkrati predstavniki vsega ljudstva. Vsaka volilna enota bo imela 11 poslancev
               in le izjemoma se lahko zgodi, da bosta v katerem od volilnihokrajev izvoljena dva in
               da, recimo, v sosednjem ne bo nobeden. 4-odstotni prag je najbolj pogost v evropskih
               volilnih zakonih in tudi v ustavah, kjer so določeni temelji volilnega sistema in
               kjer so volilni sistemi proporcionalni. Torej ti odstotki za vstop v parlament se
               gibljejo med 4 in 5%, najbolj pogost je 4%. Jaz bi sicer raje imel 5%, ampak v paketu
               teh rešitev je 4% ustrezen.</p>
               <p>Da gre za bistvene spremembe, naj povem naslednje. Doslej je bilo mogoče in se je
               dvakrat tudi to že zgodilo; leta 1992 se je to zgodilo socialdemokratski strani, leta
               1996 pa nacionalni stranki, da sta s 3,1% glasov dobili po štiri mandate. Sedaj bo 4%
               prag omogočil 3 ali v skrajnem primeru največ 4 mandate. Po dosedanjem zakonu zaradi
               napake, ki je bila vnesena v določbi odelitvi mandatov, bi 4% glasov zagotavljalo že
               pet mandatov. Preprečuje se torej drobitev, preprečuje se tudi s tem, ker je ta prag
               vnesen v ustavno določbo in je torej absoluten. Tudi liste, ki bi po naključjih,
               recimo, lahko v posameznih volilnih enotahzaradi takih ali drugačnih razlogov, ki bi
               se med volilno kampanjo lahko dogajale, lahko bile uspešne, in seveda lahko tudi
               motnje v delovanju državnega zbora, ne bodo upoštevane, če ne bodo na državni ravni
               dobile štiri ali več odstotka glasov. Jaz mislim, da je to pomembno, ker kar smo
               lahko doživljali tudi v teh letih, to je spet moje osebno mnenje in ni treba, da se
               vsi s tem strinjate, ampak ravno stranke z najmanj poslanci lahko najbolj izsiljujejo
               celoten državni zbor. Manjše število, veliko večja preglednost za volivce in bolj
               resno delo, večja odgovornost parlamentarnih poslanskih skupin je gotovo pridobitev
               in te spremembe to zagotavljajo. Hvala.</p>
            </sp>
            <sp xml:id="SDZ2-Izredna-52-2000-07-14.sp39">

               <speaker>PREDSEDNIK JANEZ PODOBNIK:</speaker>

               <p>Hvala lepa. Anton Anderlič ima besedo, za njim Ivan Kebrič.</p>
            </sp>
            <sp xml:id="SDZ2-Izredna-52-2000-07-14.sp40">

               <speaker>ANTON ANDERLIČ:</speaker>

               <p>Spoštovani! Poslanska skupina Liberalne demokracije Slovenije bo podprla obe
               stališči. Menimo, da je to tisti dogovor, ki smo ga pričakovali dolgo časa, ki ponuja
               izhod iz mučnih usklajevanj in iskanj rešitev, ki so pač potekale predolgo. Iskanje
               2/3 večine v državnem zboru je na trenutke že zašlo tako rekoč v slepo ulico in se ni
               videlo izhoda. Bile so različne ocene, kaj se bo zgodilo, pojavljale so se tudi
               nekatere napovedi in grožnje, kaj vse da se bo zgodilo, če ne bo sprejeta ena sama in
               edina rešitev, ki se je ponujala. Očitno se je izkazalo, da v demokraciji ni dobro,
               da iščeš rešitev samo v eno smer in to v smer, ki bi odgovarjala samo ozki skupini,
               ne pa najširšemu zainteresiranemu telesu, kot je državni zbor v dveh tretjinah.</p>
               <p>Menimo, da je pot, ki so jo pokazali strokovnjaki zgodaj spomladi, tista, ki najlažje
               doseže dvotretjinsko večino v parlamentu in predvsem zagotavlja, da bo še vnaprej v
               Sloveniji sorazmerna zastopanost političnih interesov v državnem zboru, seveda jasno
               tistih, ki bodo v skupnem seštevku dosegli 4% kvoruma. To je tudi normalno, ker bi
               prevelika razpršitev verjetno delala posebne težave pri konstituiranju vlade, pri
               oblikovanju ustreznih koalicij in pri učinkovitem izvajanju oblasti v državi
               Sloveniji.</p>
               <p>Verjetno bi lahko našli še kakšno skupno točko, če bi bilo časa več in če bi si lahko
               za reševanje tega problema vzeli več časa. Bilo je še nekaj drugih predlogov v igri,
               vendar v življenju je pač tako, da je treba najti minimalni skupni imenovalec, se na
               tistem poenotiti in sprejeti odločitve ter mogoče v naslednjem koraku, ob drugi
               priložnosti, postoriti kaj več. Strinjam se s tistimi, ki pravijo, da bomo s temi
               spremembami v Sloveniji dobili enega bolj konsistentnih in bolj demokratičnih in,
               konec koncev, tudi poštenih zakonov, ko je govora o prenosu glasov volilcev na
               volitvah v sedeže v parlamentu, kar pa je tudi bistvo demokracije. Glede na to, da
               smo v Sloveniji šele tako rekoč deset let na tej poti, ko izgrajujemo pravni sistem,
               je to lep dosežek in zato v poslanski skupini Liberalne demokracije ni nobenega
               dvoma, da je ta pot ena od, recimo, dveh, zagotovo pa mogoče še kakšne mogočih poti
               pri spreminjanju volilne zakonodaje, in zato, ker bodo s tem odpravljeni vsi dvomi o
               legalnosti in legitimnosti in ker nam ne bo potrebno tožiti ne na beneško komisijo ne
               kamorkoli drugam, bo to seveda tisto, kar bo po mojem in po seveda našem ustrezna
               rešitev za volitve v letu 2000, pa verjetno tudi naprej. Hvala lepa.</p>
            </sp>
            <sp xml:id="SDZ2-Izredna-52-2000-07-14.sp41">

               <speaker>PREDSEDNIK JANEZ PODOBNIK:</speaker>

               <p>Hvala kolega Anderlič. Kolega Ivan, replika. Kolega Ivan Kebrič ima besedo, nato
               Miran Potrč.</p>
            </sp>
            <sp xml:id="SDZ2-Izredna-52-2000-07-14.sp42">

               <speaker>IVAN KEBRIČ:</speaker>

               <p>Hvala, gospod predsednik, za besedo. Spoštovane kolegice, kolegi.</p>
               <p>V naši poslanski skupini se zavedamo, ne samo odgovornosti za ta zelo pomemben akt,
               katerega sedaj sprejemamo, kot sopodpisniki 28-ih poslancev za spremembo 80. člena
               ustave smo ves čas razprav konstruktivno sodelovali in smo želeli prispevati k čim
               boljši rešitvi. Zavedamo se, da idealne rešitve, ki bi zadovoljila vse, skorajda v
               življenju ni.</p>
               <p>Menimo pa, da je ta predlog nek kompromis vsega tistega, ki bi naj zadovoljil večino,
               ne samo tega državnega zbora, ki bo to izglasoval z dvotretjinsko večino, temveč tudi
               večino volilcev, da bodo vedeli, po kakšnem sistemu, transparentnem, bodo letos na
               volitvah volili. Menimo, da je prav, da se določene spremembe izvršijo, zato jih bomo
               podpirali. Menimo, da je sedaj postalo, ko bo sprejet ta predlog teh stališč in
               spremembe 80. člena zakona, da se bodo volivci zavedali, da volijo po veljavnem,
               legitimnem, legalnem zakonu, zato bomo v naši poslanski skupini podprli ta predlog
               sprememb, ki so danes na dnevnem redu. Hvala za vašo pozornost.</p>
            </sp>
            <sp xml:id="SDZ2-Izredna-52-2000-07-14.sp43">

               <speaker>PREDSEDNIK JANEZ PODOBNIK:</speaker>

               <p>Hvala kolega Kebrič. Besedo ima kolega Potrč.</p>
            </sp>
            <sp xml:id="SDZ2-Izredna-52-2000-07-14.sp44">

               <speaker>MIRAN POTRČ:</speaker>

               <p>Hvala lepa gospod predsednik. Ne toliko zaradi vas in kolegov, ampak zaradi javnosti,
               da ne bi izgledalo, da poslanska skupina Združene liste socialnih demokratov nima
               stališča. Ima ga. To, kar sem govoril kot predlagatelj, eden od predlagateljev,
               pomeni, da je enaka vsebina tudi mnenje poslancev Združene liste socialnih demokratov
               in prosim, da to tako razumete. Hvala.</p>
            </sp>
            <sp xml:id="SDZ2-Izredna-52-2000-07-14.sp45">

               <speaker>PREDSEDNIK JANEZ PODOBNIK:</speaker>

               <p>Hvala gospodu Potrču. Ali želi še kdo besedo o predlaganih dveh stališčih? (Ne želi.)
               Zaključujem. Želi! Kolega Peče. Prosim.</p>
            </sp>
            <sp xml:id="SDZ2-Izredna-52-2000-07-14.sp46">

               <speaker>SAŠO PEČE:</speaker>

               <p>Spoštovani. V imenu poslanske skupine Slovenske nacionalne stranke prosim za eno uro
               odmora, zaradi posvetovanja. Hvala.</p>
            </sp>
            <sp xml:id="SDZ2-Izredna-52-2000-07-14.sp47">

               <speaker>PREDSEDNIK JANEZ PODOBNIK:</speaker>

               <p>Hvala lepa. Predlagam, da se najprej odločimo o sami razpravi. Torej, nihče ne želi
               več razpravljati. Predno bomo šli na odločanje, bi vas rad opozoril oziroma obvestil
               o načinu našega odločanja. O dveh stališčih bo državni zbor odločal, gre za vsebinsko
               vprašanje, z dvotretjinsko večino navzočih poslancev. Glasujejo lahko tisti, ki bodo
               prijavili svojo navzočnost. Sam predlog sklepa, da predlog akta o spremembi ustave
               Republike Slovenije pripravi komisija za volilni sistem in ustavne spremembe, pa je
               seveda navaden proceduralni predlog, o katerem bo dovolj navadna večina.</p>
            </sp>
            <sp xml:id="SDZ2-Izredna-52-2000-07-14.sp48">

               <speaker>PREDSEDNIK JANEZ PODOBNIK:</speaker>

               <p>Samo trenutek, da pojasnimo možni nesporazum. Kolega Peče je prej v razpravi
               napovedal nekakšne dodatke oziroma vsebinske spremembe k stališču. Razprava je
               zaključena.</p>
            </sp>
            <sp xml:id="SDZ2-Izredna-52-2000-07-14.sp49">

               <speaker>SAŠO PEČE:</speaker>

               <p>Torej, mi daste besedo ali ne.</p>
            </sp>
            <sp xml:id="SDZ2-Izredna-52-2000-07-14.sp50">

               <speaker>PREDSEDNIK JANEZ PODOBNIK:</speaker>

               <p>Prosim.</p>
            </sp>
            <sp xml:id="SDZ2-Izredna-52-2000-07-14.sp51">

               <speaker>SAŠO PEČE:</speaker>

               <p>Hvala. V temu trenutku sta vloženi še dve stališči Slovenske nacionalne stranke.
               Potem pa prosim, če nam dodelite to pavzo. Tako je vse v skladu s proceduro.</p>
            </sp>
            <sp xml:id="SDZ2-Izredna-52-2000-07-14.sp52">

               <speaker>PREDSEDNIK JANEZ PODOBNIK:</speaker>

               <p>Potem pa predlagam drugačno pot. Mi moramo vendarle videti, kakšen predlog bo
               dopolnjevalnega stališča. Gre za vsebinsko vprašanje. Jaz vas prosim, ali boste lahko
               v 15 minutah to naredili. Da opravimo razpravo. O predlaganih... Pravkar smo prejeli
               torej dva teksta s strani dveh poslancev oziroma poslanske skupine Slovenske
               nacionalne stranke, predlog sklepa k 3. točki dnevnega reda.</p>
               <p>Jaz bom sejo prekinil sedaj za 10 minut, da bomo ta stališča razmnožili poslankam in
               poslancem in se potem tudi opredelili, ali so sploh vložena v skladu s proceduro pri
               postopku, kadar se prične postopek za spremembo ustave. Sejo nadaljujemo čez 10
               minut. V tem času vam bomo ta gradiva razdelili.</p>
               <p>(Seja je bila prekinjena ob 11.56 uri in se je nadaljevala ob 12.17 uri.)</p>
            </sp>
            <sp xml:id="SDZ2-Izredna-52-2000-07-14.sp53">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi, nadaljujemo sejo. Ugotavljamo prisotnost! (70
               poslancev in poslank.)</p>
               <p>Državni zbor je sklepčen in lahko odloča.</p>
               <p>Točka dnevnega reda je pač predlog za začetek postopka za spremembo ustave. Menim, da
               moramo z maksimalno mero občutljivosti in pozornosti do procedure točko pač voditi.
               Imam najprej proceduralni predlog, ki ga dajem na glasovanje, da bo državni zbor
               danes odločal o predlogih stališč in s tem zaključil prvo fazo začetka postopka za
               spremembo ustave. Torej, da se danes to zgodi. Ta svoj proceduralni predlog dajem na
               glasovanje. Ugotavljamo prisotnost! (75 prisotnih.)</p>
               <p>Kdo je za tak predlog? (62 poslancev.) Kdo je proti? (7 poslancev.)</p>
               <p>Ugotavljam, da je predlog sprejet.</p>
               <p>V tej kratki pavzi smo s strani poslanske skupine Slovenske nacionalne stranke
               prejeli dve spreminjevalni stališči.</p>
               <p>Ocenjujem, da sta vsebinske narave. V vsebinskem smislu spreminjata nekatere predloge
               rešitev, ki so vsebovane v prvem in drugem stališču, in glede na dejstvo, da danes
               pač začenjamo postopek za spremembo ustave in se odločamo o vsebinskih spremembah
               le-te, ocenjujem, da so nastopili razlogi, da bi sedaj predlagal, da se seja prekine
               in da se za, morda, 30 minut v velikem salonu sestane komisija za volilni sistem in
               ustavne spremembe in se do teh obeh dveh amandmajev opredeli.</p>
               <p>Imate drugačen predlog kolega Bajc?</p>
            </sp>
            <sp xml:id="SDZ2-Izredna-52-2000-07-14.sp54">

               <speaker>JOSIP BAJC:</speaker>

               <p>Gospod predsednik, se opravičujem. Mogoče, ampak poglejte! Zdajle smo dobili dve
               spreminjevalni stališči, dogovorili smo se, da bomo danes delali in zaključili
               zadevo. Predsednik, zdaj pa se dajmo dogovoriti, do kdaj se lahko ta razna
               spreminjevalna stališča vlagajo in mi bomo prekinjali sejo, vračali se na komisijo za
               volilni sistem in ustavne spremembe. Ali pa rečemo, dobili smo še dve spreminjevalni
               stališči, gremo na komisijo, zavzeli bomo stališče, gremo na plenarno zasedanje in
               dokončno odločamo.</p>
            </sp>
            <sp xml:id="SDZ2-Izredna-52-2000-07-14.sp55">

               <speaker>PREDSEDNIK JANEZ PODOBNIK:</speaker>

               <p>Hvala lepa. Dejstvo je, da je čas za spreminjevalna stališča potekel. Ker je kolega
               Peče v svoji razpravi, ker jih je napovedal, so jih še vložili. Če karkoli še pride,
               jaz ne bom več sprejel proceduro. Seveda, o teh dveh, ki sta jih pa predlaga kolega
               Jelinčič in kolega Peče, pa bomo odločali, bili sta tudi napovedani v razpravi.</p>
               <p>Predlagam, da se kar takoj dobimo v velikem salonu člani komisije za volilni sistem
               in ustavne spremembe in predlagam, da se ob 13.15 sestanemo tukaj in nadaljujemo z
               razpravo.</p>
               <p>(Seja je bila prekinjena ob 12.21 uri in se je nadaljevala ob 13.24 uri.)</p>
            </sp>
            <sp xml:id="SDZ2-Izredna-52-2000-07-14.sp56">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi! Ugotavljamo prisotnost! (66 poslancev in poslank.)</p>
               <p>Zbor je sklepčen in lahko odloča.</p>
               <p>Nadaljujemo <title>prekinjeno 3. TOČKO DNEVNEGA REDA.</title> Na 6. izredni seji se je
               sestala komisija za volilni sistem in ustavne spremembe in se po krajši razpravi
               opredelila do vseh vloženih amandmajev.</p>
               <p>Sedaj bomo prešli na odločanje o posameznih stališčih. Amandmaje poslanskih kolegov
               Saša Pečeta in Zmaga Jelinčiča boste prejeli tudi na klop. V razpravo dajem torej
               stališče pod točko 1. V razpravo dajem torej obe stališči in amandmaje k stališčem.
               Če želita predlagatelja amandmajev besedo, ju sedaj vabim k besedi. Sašo Peče.
               Prosim.</p>
            </sp>
            <sp xml:id="SDZ2-Izredna-52-2000-07-14.sp57">

               <speaker>SAŠO PEČE:</speaker>

               <p>Spoštovani! V Slovenski nacionalni stranki sva dva poslanca vložila dve dopolnitvi
               oziroma spremembi stališč. Obe spremembi stališč bom zelo na kratko razložil, ker jih
               boste tudi sami videli, zelo na hitro spoznali.</p>
               <p>Namen teh stališč je samo to, da se zaščiti majhne stranke, to je tiste pod 10%, ker
               imam občutek, da v tem državnem zboru velja za majhno stranko samo tista, ki dosega
               nekje 3% do 5%. To ni res. Majhna stranke bodo zaščitene s tem, kar pa je še
               pomembnejše, amandmaja sta namenjena temu, da se omogoča tudi drugim političnim
               organizacijam, ki danes niso tu, da vstopijo v državni zbor. Torej, da je tisto, da
               ne poskrbimo tu samo za svoje stranke, ampak da omogočamo, da se enakovredno pomerimo
               na volitvah in da se enakovredno srečamo v tem državnem zboru, torej da se sreča
               mnogo različnih mnenj, kar je osnova demokracije.</p>
               <p>Zelo na kratko pri obeh amandmajih. Kar se tiče mojega amandmaja, kjer sta dva
               bistvena popravka. Prvi je popravek volilnega praga iz 4% na 3%. Mislim, da ni
               potrebna nobena razlaga. Drugi del, ki je prav tako pomemben, in to je sprememba
               končnega količnika iz Droopovega v količnik "imeperial". Razlika je samo v tem, ker
               se za razliko od Droopovega količnika v tem primeru prišteje še ena številka zraven
               in s tem omogoča bolj proporcionalen sistem.</p>
               <p>Drugi amandma, ki je v osnovnem delu, torej v zgornjem delu, enak prvemu, torej gre
               za zmanjšanje volilnega praga, pa je v drugem delu, recimo temu, še bolj
               proporcionalen, torej še bolj volilni sistem, ki omogoča enakomernejšo in pa
               pravičnejšo zastopanost v tem zboru. Gre za model Saint Langaire, ki omogoča to, da
               se po d'Hondtov izračunu, pa recimo, da poteka vodoravno in navpično in ob koncu
               dobimo trikotnik, delitev mandatov v osnovni vrstici enaka, to je 1 deljeno z 1, v
               drugi vrstici se spusti 1 deljeno z 2 in se preskoči na 1 deljeno s 3, takoj za tem
               gre na 1 s 5 in pa 1 s 7. Glede na to, da jaz upam, da poznate d'Hondtov sistem, da
               veste, kako zdaj potekazadeva, mislim, da je bilo to dovolj jasno razloženo.</p>
               <p>Predlagam seveda, da v imenu vseh tistih, ki pač nimajo pravice, vseh tistih
               političnih organizacij, ki nimajo pravice tule glasovati, da zadevo premislite in jo
               podprete. S tem se pač omogoči, da tudi tisti vstopijo v ta državni zbor. Hvala.</p>
            </sp>
            <sp xml:id="SDZ2-Izredna-52-2000-07-14.sp58">

               <speaker>PREDSEDNIK JANEZ PODOBNIK:</speaker>

               <p>Hvala kolega Peče. Kolega Peče je sedaj razpravljal in pravzaprav obrazložil oba
               amandmaja. Poročilo seje naše komisije je že v pisni obliki pripravljeno, sedaj je že
               v razmnoževanju. Lahko vam samo povem, da se je komisija z glasovanjem opredelila, da
               pa ni s potrebno večino podprla nobenega od amandmajev. Ali želi še kdo besedo? (Ne
               želi.) Zaključujem razpravo o stališčih.</p>
               <p>Najprej bomo glasovali torej o amandmajih, najprej k prvemu stališču in nato o prvem
               stališču v celoti. Nato bomo glasovali o amandmaju k drugemu stališču in nato o
               drugemu stališču v celoti. Predno preidemo na glasovanje, vas želim opozoriti, da je
               skladno z drugim odstavkom 168. člena ustave Republike Slovenije stališče oziroma
               spreminjevalni in dopolnjevalni predlog s stališčem sprejet, če zanj glasujeta dve
               tretjini navzočih poslancev na seji državnega zbora. In seveda opozorilo, o katerem
               smo že govorili, da v primerih, ko državni zbor odloča z dvotretjinsko večino
               navzočih poslancev, lahko glasujejo le poslanci, ki so prijavili svojo prisotnost
               pred glasovanjem.</p>
               <p>Na glasovanje dajem amandma, da v 1. točki se številka 4 nadomesti s številko 3. To
               je amandma k prvemu stališču. Predlagatelja identičnega amandmaja sta dva, Zmago
               Jelinčič in Sašo Peče. Glasujete lahko samo tisti, ki boste prijavili prisotnost.
               Ugotavljamo prisotnost! (79 prisotnih.)</p>
               <p>Kdo je za predlagani amandma? (7 poslancev.) Kdo je proti? (42 poslancev.)</p>
               <p>Ugotavljam, da amandma ni bil sprejet.</p>
               <p>Na glasovanje dajem prvo stališče, kot ga predlaga komisija za volilni sistem in
               ustavne spremembe. Ustava Republike Slovenije se v 80. členu dopolni z določbo, da se
               poslanci, razen poslancev narodni skupnosti, volijo po načelu sorazmernega
               predstavništva ob 4-odstotnem pragu za vstop v državni zbor, pri čemer mora biti
               zagotovljen neposredni vpliv volivcev na poimensko dodelitev mandatov kandidatom.
               Stališče bo izglasovano, če ga podpre dve tretjini navzočih poslancev. Ugotavljamo
               prisotnost! (85 prisotnih.</p>
               <p>Kdo je za predlagano prvo stališče? (63 poslancev.) Kdo je proti? (17 poslancev.)</p>
               <p>Ugotavljam, da je bilo prvo stališče sprejeto.</p>
               <p>Proceduralni predlog kolega Potrč.</p>
            </sp>
            <sp xml:id="SDZ2-Izredna-52-2000-07-14.sp59">

               <speaker>MIRAN POTRČ:</speaker>

               <p>Hvala lepa. Samo zaradi zapisnika. Nekaj kolegov, Pahor, Ribičič in jaz, smo govorili
               o vprašanju amandmaja in sem pojasnjeval, kaj je bilo na komisiji. Mi trije nismo
               glasovali za prvo stališče, čeprav se s prvim stališčem strinjamo - za magnetogram -
               drugače pa je dvotretjinska večina sprejeta. Hvala.</p>
            </sp>
            <sp xml:id="SDZ2-Izredna-52-2000-07-14.sp60">

               <speaker>PREDSEDNIK JANEZ PODOBNIK:</speaker>

               <p>Hvala lepa. To bo šlo v - ne v zgodovino, ampak na magnetogram, in tudi v
               zgodovino.</p>
               <p>Sedaj pa prehajamo k drugemu stališču. Imamo dva amandmaja. Bolj oddaljen je amandma,
               ki ga predlaga kolega Jelinčič in se glasi... Seveda še to: s tem, ko nismo podprli
               amandmaja, da se v 1. točki številka 4 nadomesti s številko 3, smo seveda tudi
               zavrnili... Ali ne? /Posvetovanje v vodstvu./ Torej, prebral bom amandma, ki ga
               predlaga kolega Jelinčič: "V prvi alinei 2. točke se številka 4 nadomesti s številko
               3. Druga alinea 2. točke se nadomesti s tekstom nove druge alinee, ki se glasi, 'da
               se pri dodelitvi mandatov upošteva delitev po Dontovem načelu, ob upoštevanju Saint
               Langairejeve formule'. Tretja in četrta alinea 2. točke se črtata."</p>
               <p>Ta amandma dajem na glasovanje. Glasuje lahko tisti, ki prijavi navzočnost. Ugotovimo
               prisotnost! (83 prisotnih.)</p>
               <p>Kdo je za ta amandma? (9 poslancev.) Je kdo proti? (54 poslancev.)</p>
               <p>Ugotavljam, da amandma ni bil sprejet.</p>
               <p>Na glasovanje dajem amandma kolega Pečeta, ki se glasi: "V prvi alinei 2. točke se
               številka 4 nadomesti s številko 3. V drugi alinei 2. točke se besedilo 'Droopov
               količnik' nadomesti z besedilom 'količnik Imperiali'." Ugotovimo prisotnost! (84
               prisotnih.)</p>
               <p>Kdo je za predlagani amandma? (6 poslancev.) Je kdo proti? (54 poslancev.)</p>
               <p>Ugotavljam, da amandma ni bil sprejet.</p>
               <p>Na glasovanje dajem stališče pod točko 2. Ker sem ga danes enkrat že prebral, mi
               dovolite, da ga ponovno ne berem. Ugotovimo prisotnost! (85 prisotnih.)</p>
               <p>Kdo je za drugo stališče? (64 poslancev.) Je kdo proti? (17 poslancev.)</p>
               <p>Ugotavljam, da je drugo stališče sprejeto.</p>
               <p>Na glasovanje dajem še predlog sklepa, ki se glasi: "Predlog akta o spremembi ustave
               Republike Slovenije pripravi komisija za volilni sistem in ustavne spremembe ob
               upoštevanju obeh sprejetih stališč." Gre za predlog sklepa za katerega izglasovanje
               je potrebna navadna večina poslank in poslancev. Ugotavljamo prisotnost! (83
               prisotnih.)</p>
               <p>Kdo je za tak sklep? (67 poslancev.) Kdo je proti? (8 poslancev.)</p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda.</p>
               <p>Že včeraj celo popoldne in da danes celo dopoldne je med nami svetovalka vlade, ki
               meni da je zelo pomemben zakon, in sicer <title>11. TOČKA,</title> in sicer <title>PREDLOG
                  ZAKONA O ZAPOSLOVANJU IN DELU TUJCEV - TRETJA OBRAVNAVA.</title>
               </p>
               <p>Predlagam, da opravimo še to točko dnevnega reda. Besedo dajem gospe Djokić.</p>
            </sp>
            <sp xml:id="SDZ2-Izredna-52-2000-07-14.sp61">

               <speaker>MARTINA DJOKIĆ:</speaker>

               <p>Hvala za besedo. Spoštovani gospod predsednik, spoštovane gospe in gospodje
               poslanci.</p>
               <p>Vlada Republike Slovenije je na podlagi sklepa 49. izredne seje državnega zbora
               pripravila predlog zakona za tretjo obravnavo. Vlada ni imela vsebinskih pripomb na
               besedilo predloga zakona, sprejetega v drugi obravnavi v državnem zboru, razen v
               primeru 7. točke drugega odstavka 7. člena.</p>
               <p>V navedenem primeru je vlada predložila amandma, s katerim dopolnjuje besedilo
               omenjene določbe, s čimer precizno določa, za katero vrsto državne pomoči se
               uveljavlja zakonska prepoved novega zaposlovanja tujcev.</p>
               <p>Vlada predlaga, da se ta prepoved veže na državno pomoč, ki jo dodeljuje ministrstvo
               za delo, družino in socialne zadeve, na podlagi zakona o zaposlovanju in zavarovanju
               za primer brezposelnosti in za namene ohranjanja produktivnih delovnih mest v okviru
               ukrepov aktivne politike zaposlovanja.</p>
               <p>Predlagatelj ocenjuje, da brez predlagane dopolnitve prepoved novega zaposlovanja ni
               utemeljena, saj s podeljevanjem državnih pomoči zasleduje država Slovenija širše
               cilje gospodarskega razvoja, ki pa niso izključno vezani in povezani s politiko
               zaposlovanja, katere del se ureja s tem zakonom.</p>
               <p>Poleg navedenega amandmaja je vlada priložila še amandma k 10. členu, ki pa ni
               vsebinske narave, je redakcijski. Predlagatelj se strinja tudi z amandmaji, ki jih je
               pripravil odbor na svojem matičnem zasedanju, ki so tudi vsi redakcijske narave.</p>
               <p>Zahvaljujem se vam za vašo pozornost in pripravljenost, da ste to točko še sprejeli.
               Hvala.</p>
            </sp>
            <sp xml:id="SDZ2-Izredna-52-2000-07-14.sp62">

               <speaker>PREDSEDNIK JANEZ PODOBNIK:</speaker>

               <p>Hvala, gospa Martina Djokič, svetovalka Vlade Republike Slovenije. Predlog zakona je
               obravnaval odbor za zdravstvo, delo, družino in socialno politiko. Želite besedo, na
               kratko prosim. Gospa Zbačnikova.</p>
            </sp>
            <sp xml:id="SDZ2-Izredna-52-2000-07-14.sp63">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav. Naš odbor je obravnaval ta predlog na 66. seji, in sicer 4.7.2000.
               Uvodno predstavitev je že povedala predstavnica vlade, sekretariat za zakonodajo in
               pravne zadeve pa v svojem mnenju ugotavlja, da je predlagatelj pri pripravi besedila
               predloga zakona za tretje branje upošteval in vgradil vse v predhodni fazi
               zakonodajnega postopka sprejete amandmaje. S pravnosistemske narave pa bi kazalo
               dopolniti tudi deseti odstavek 8. člena predloga zakona z besedilom amandmaja k 7.
               členu.</p>
               <p>Glede na to, da ni bilo posebne razprave v zvezi s predlaganim besedilom predloga
               zakona za tretje branje, so se člani odbora opredelili do vloženih amandmajev in
               sprejeli naslednje odločitve.</p>
               <p>Odbor je podprl oba amandmaja vlade in pa tudi na osnovi mnenja sekretariata in pa
               razprave ter na predlog potem skupaj z ministrstvom pripravil in oblikoval še sam dva
               amandmaja. Na koncu je sprejel sklep, da predlaga, da predlog zakona o zaposlovanju
               in delu tujcev, tretja obravnava, sprejme skupaj z amandmajem odbora in amandmajema,
               ki ju podpira. Hvala. lepa.</p>
            </sp>
            <sp xml:id="SDZ2-Izredna-52-2000-07-14.sp64">

               <speaker>PREDSEDNIK JANEZ PODOBNIK:</speaker>

               <p>Hvala lepa gospa Zbačnikova. Želi besedo predstavnica sekretariata. (Ne želi.) Želite
               besedo predstavniki poslanskih skupin? (Ne želite.) O zakonskem predlogu v celoti
               dajem besedo poslankam in poslancem. Pisnih razprav ni bilo. Zaključujem splošno
               razpravo in prehajamo na odločanje o posameznih amandmajih. Razpravo bomo vodili na
               podlagi pregleda vloženih amandmajev z dne 10.7.</p>
               <p>V razpravo dajem amandma k 7. členu, predlagatelj je vlada, delovno ga podpira. Je
               povezano z amandmajem k 8. členu. Prehajamo na odločanje. Ugotavljamo prisotnost! (53
               prisotnih.)</p>
               <p>Kdo je za ta amandma? (51 poslancev.) Kdo je proti? (2 poslanca.)</p>
               <p>Amandma je sprejet. To pa pomeni, da sedaj lahko glasujemo o amandmaju k 8. členu.
               Predlagatelj je odbor, vlada ga podpira. Ugotavljamo prisotnost! (47 prisotnih.)</p>
               <p>Kdo je za ta amandma? (46 poslancev.) Kdo je proti? (Nihče</p>
               <p>Amandma je sprejet.</p>
               <p>V razpravo dajem amandma k 10. členu, ki je redakcijske narave. Predlagatelj je
               vlada, delovno telo ga podpira. Dajem ga na glasovanje. Ugotavljamo prisotnost! (52
               prisotnih.)</p>
               <p>Kdo je za ta amandma? (45 poslancev.) Kdo je proti? (2 poslanca.)</p>
               <p>Amandma je sprejet.</p>
               <p>V razpravo dajem amandma k 11. členu, ki je redakcijske narave. Predlagatelj je
               odbor, vlada ga podpira. Amandma dajem na glasovanje. Ugotovimo prisotnost! (50
               prisotnih.)</p>
               <p>Kdo je za? (43 poslancev.) Je kdo proti? (Nihče.</p>
               <p>Ugotavljam, da je amandma sprejet.</p>
               <p>Zadnji amandma k 41. členu predlaga odbor; je redakcijske narave, vlada ga
               podpira.</p>
               <p>Amandma dajem na glasovanje. Ugotovimo prisotnost! (51 prisotnih.)</p>
               <p>Kdo je za? (44 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih. Na podlagi tretjega odstavka 198. člena
               poslovnika sprašujem sekretariat za zakonodajo in pravne zadeve, ali je zaradi
               sprejetih amandmajev porušena medsebojna skladnost določb zakona? (Ni.)</p>
               <p>Prehajamo na glasovanje o zakonu v celoti. Ugotovimo prisotnost! Svoj glas bo
               obrazložil kolega Peče.</p>
            </sp>
            <sp xml:id="SDZ2-Izredna-52-2000-07-14.sp65">

               <speaker>SAŠO PEČE:</speaker>

               <p>Spoštovani! Kot predstavnik Slovenske nacionalne stranke v tem državnem zboru bom
               glasoval proti predlaganemu zakonu, kajti imamo občutek, da so sprejeti amandmaji v
               današnji fazi povzročili to, da zakon ni več usmerjen v reševanje problematike
               zaposlovanja domače delovne sile, ampak se je ravno skozi nove amandmaje omogočilo,
               da se sprosti pritok tuje delovne sile in s tem zmanjševanje možnosti domačega
               zaposlovanja. Hvala.</p>
            </sp>
            <sp xml:id="SDZ2-Izredna-52-2000-07-14.sp66">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ugotovimo prisotnost! (60 prisotnih.)</p>
               <p>Kdo je za predlog zakona o zaposlovanju in delu tujcev? (51 poslancev.) Je kdo proti?
               (1 poslanec.)</p>
               <p>Ugotavljam, da smo zakon sprejeli.</p>
               <p>S tem zaključujem to točko dnevnega reda.</p>
               <p>Rad bi vas obvestil, da bo državni zbor sejo nadaljeval v torek ob 14.00 uri. Najprej
               se bo lotil točke 5, to je predlog zakona o potrošniških kreditih, nato točke 12, in
               po dnevnem redu dalje. Ob 15.30 uri nas bo nagovoril evropski komisar Guenter
               Verheugen, nato bomo nadaljevali z delom državnega zbora, po dnevnem redu, kot je
               pripravljen.</p>
               <p>Proceduralni predlog ima kolega Hvalica.</p>
            </sp>
            <sp xml:id="SDZ2-Izredna-52-2000-07-14.sp67">

               <speaker>IVO HVALICA:</speaker>

               <p>Hvala lepa, gospod predsednik. Imam proceduralni predlog, in sicer, da bi v torek
               obravnavali tudi predlog zakona o spremembi zakona o pokojninskem in invalidskem
               zavarovanju, ki se tiče ponovne uveljavitve 7. člena azbestnega zakona. Gre za
               izjemno dramatično situacijo, zato vas lepo prosim, gospod predsednik, da to točko
               uvrstite na dnevni red. Sedaj je to na dnevnem redu 13. točka oziroma ne vem koliko.
               Ker je to zelo pomembna materija, soška dolina dobesedno zahteva, da se naredi konec
               temu, kar je izničil pokojninski zakon, skratka, da se uveljavi azbestni zakon v
               celoti, so ljudje, ki so bolni, ki umirajo in ne morejo iti na podlagi azbestnega
               zakona v pokoj. Lepo vas prosim, gospod predsednik, da bi v torek obravnavali ta
               zakon. Hvala.</p>
            </sp>
            <sp xml:id="SDZ2-Izredna-52-2000-07-14.sp68">

               <speaker>PREDSEDNIK JANEZ PODOBNIK:</speaker>

               <p>Hvala lepa. Glede vrstnega reda obravnave, kolegice in kolegi, ne predlagam sedaj, da
               prihajate s proceduralnimi predlogi. Ko smo sprejeli dnevni red, sem vam zagotovil,
               da bom prek vodij poslanskih skupin, bomo dosegli dogovor, če bo potrebno, bomo
               kakšno od točk obravnavali prednostno, torej prednostno, kot pridejo po vrstnem redu.
               Tudi predlog kolega Hvalica bom pri nadaljevanju torkove ali sredine seje
               upošteval.</p>
               <p>S tem prekinjam sejo in vas pozdravljam do torka ob 14.00 uri. <title>(SEJA JE BILA
                  PREKINJENA 14. JUNIJA 2000 OB 13.47 URI.)</title>
               </p>
            </sp>
         </div>
      </body>
   </text>
</TEI>

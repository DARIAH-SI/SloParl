<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-18-1998-01-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|8287F338A92A73CDC125658A004D37D1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=8287F338A92A73CDC125658A004D37D1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-18-1998-01-08.DZ" n="18">
               <name>Izredna</name>
               <date when="1998-01-08"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-18-1998-01-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">18. izredna seja</stage>
            <stage type="date">(8. januar 1998)</stage>
            <stage type="chairman"> Sejo sta vodila Janez Podobnik, predsednik državnega zbora in Andrj Gerenčer,
            podpredsednik državnega zbora.</stage>
            <stage type="time"> Seja se je pričela ob 14.10 uri.</stage>


            <sp xml:id="SDZ2-Izredna-18-1998-01-08.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi poslanke in poslanci! Gospe in gospodje! Pričenjam 18.
               izredno sejo državnega zbora Republike Slovenije, ki sem jo sklical na podlagi prvega
               in drugega odstavka 51. člena in 54. člena poslovnika državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Roberto Battelli, Bojan Kontič, Miroslav Mozetič, mag. Marijan
               Schiffrer, gospa Eda Okretič-Salmič od 15. ure dalje.</p>
               <p>Prosim, da ugotovimo prisotnost v dvorani! <stage>(78 poslancev in poslank.)</stage> Državni zbor
               je sklepčen in lahko odloča.</p>
               <p>Na sejo sem povabil predstavnike državnega sveta Republike Slovenije. Lepo jih
               pozdravljam! Prav tako tudi predstavnike vlade Republike Slovenije. Od ministra
               Gasparija sem prejel pisno opravičilo: Obveščamo vas, da zaradi opravičene odsotnosti
               ministra za finance ne bo prisoten na 18. izredni seji državnega zbora, sklicani za
               8. januar 1998. Skladno s 25. členom in četrtim odstavkom 276. člena poslovnika
               državnega zbora ga bodo pri obravnavi nadomeščali državni sekretarji in vodilni
               uslužbenci na ministrstvu za finance.</p>
               <p>Prehajamo na določitev dnevnega reda 18. izredne seje državnega zbora. Sklical sem
               jo na podlagi dogovora na kolegiju predsednika državnega zbora, ki je bil 6. januarja
               1998. Predlog dnevnega reda ste prejeli s sklicem 6.1.1998. O predlogu dnevnega reda
               bomo odločali v skladu z določbami poslovnika.</p>
               <p>Predlagane so štiri točke dnevnega reda. Kot je rečeno, ste predlog prejeli s
               sklicem 6. januarja.</p>
               <p>Najprej prehajamo na predloge za umik. Predlogov za umik nismo prejeli. Želi v zvezi
               s tem kdo besedo? <stage>(Nihče.)</stage></p>
               <p>Prehajamo na razširitve. Predlogov za širitev dnevnega reda nismo prejeli. Predloge
               za umik smo že končali. Niste slišali? Gospod Špiletič prosim, imate besedo.</p>
            </sp>
            <sp xml:id="SDZ2-Izredna-18-1998-01-08.sp2">

               <speaker>BOGOMIR ŠPILETIČ:</speaker>

               <p>Hvala lepa za besedo. Spoštovani! V naši poslanski skupini predlagamo, da se zakon o
               poroštvu za restrukturiranje obveznosti podjetij s področja elektrogospodarstva
               umakne z dnevnega reda in da se obravnava takrat, ko bo vlada pripravila celovito
               področje elektrogospodarstva oziroma ko bodo tudi jasno znani načini odprave sedanjih
               težav, s katerimi se elektrogospodarstvo spopada, kar je razvidno tudi iz
               obrazložitve k predlaganemu zakonu.</p>
               <p>Ne nazadnje na to dejstvo, da se s tem predlogom zakona ne urejajo zadeve, temveč da
               se zgolj podaljšuje obstoječe stanje opozarja tudi sekretariat za zakonodajo
               državnega zbora, ki je v svojem mnenju zapisal takole: Da predlagani zakon ne rešuje
               dejanskih problemov elektrogospodarstva, temveč da odlaša njihovo reševanje. Menimo,
               da bi kdolgoročnejšemu reševanju te problematike lahko prispevala le zakonska
               ureditev elektrogospodarstva z jasno ureditvijo gospodarske javne službe in tako
               naprej.</p>
               <p>Zato smo prepričani, da vlada se za pripravo tega zakona ne bo odlašala in da bo na
               ta način zagotovljeno hitrejše reševanje tega perečega problema. Glasovanje oziroma
               izglasovanje tega zakona pa bi pomenilo odlašanje reševanja, tako da predlagamo umik
               do sistemskega predloga zakona.</p>
            </sp>
            <sp xml:id="SDZ2-Izredna-18-1998-01-08.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Špiletič. Predlog gospoda Špiletiča v skladu s poslovnikom dajem
               v obravnavo.</p>
               <p>Želi predstavnik predlagatelja besedo? <stage>(Ne želi.)</stage> Želi besedo poročevalec matičnega
               delovnega telesa? <stage>(Ne želi.)</stage> Želi besedo predstavnik sekretariata za zakonodajo in
               pravne zadeve? <stage>(Ne želi.)</stage> Želijo besedo predstavniki poslanskih skupin? <stage>(Ne želijo.)</stage>
               Na glasovanje dajem predlog, ki ga je v imenu poslanske skupine socialdemokratov
               podal gospod Bogomir Špiletič, da se umakne 4. točka 18. izredne seje državnega
               zbora, predlog zakona o poroštvu Republike Slovenije za restrukturiranje obveznosti
               podjetij s področja elektrogospodarstva. Ugotavljamo prisotnost! <stage>(79 prisotnih.)</stage></p>
               <p>Kdo je za to, da se ta točka umakne z dnevnega reda? <stage>(26 poslancev.)</stage> Je kdo proti?
               <stage>(49 poslancev.)</stage></p>
               <p>Ugotavljam, da predlog za umik 4. točke z dnevnega reda izredne seje ni bil
               sprejet.</p>
               <p>Želi še kdo besedo v zvezi z umiki? <stage>(Nihče.)</stage></p>
               <p>Prehajamo na razširitve. Kot sem že prej povedal, predlogov za razširitev ni bilo,
               nismo prejeli. Želi v zvezi s tem kdo besedo? <stage>(Nihče.)</stage> Zaključujem razpravo.</p>
               <p>Prehajamo na odločanje o hitrih postopkih. Vlada Republike Slovenije je zboru
               predložila predlog zakona o poroštvu Republike Slovenije za alocirane obveznosti Nove
               Ljubljanske banke delniška družba, Ljubljana in Nove Kreditne banke Maribor, delniška
               družba iz naslova kreditov, ki jih je Sklad za financiranje povečanja zaposlovanja v
               gospodarsko manj razvitih in izrazito emigracijskih področjih SFRJ najel pri Skladu
               Sveta Evrope za socialni razvoj in predlaga zboru, da ga sprejme po hitrem postopku.
               Matično delovno telo podpira sprejem po hitrem postopku. Želi besedo predstavnik
               vlade? <stage>(Ne želi.)</stage> Želi besedo poročevalec matičnega delovnega telesa? <stage>(Ne želi.)</stage> Želi
               besedo predstavnik sekretariata? <stage>(Ne želi.)</stage> Želijo besedo predstavniki poslanskih
               skupin? <stage>(Ne želijo.)</stage></p>
               <p>Na glasovanje dajem predlog za sprejem navedenega predloga zakona po hitrem
               postopku. Ugotavljamo prisotnost! <stage>(77 prisotnih.)</stage></p>
               <p>Kdo je za navedeni predlog? <stage>(57 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je predlog za sprejem zakona po hitrem postopku sprejet.</p>
               <p>Vlada Republike Slovenije predlaga zboru, da se predlog zakona o poroštvu Republike
               Slovenije za restrukturiranje obveznosti podjetij s področja elektrogospodarstva
               sprejme po hitrem postopku. Matično delovno telo podpira sprejem tega zakona po
               hitrem postopku.</p>
               <p>Želi besedo predstavnik vlade? <stage>(Ne želi.)</stage> Poročevalec matičnega delovnega telesa?
               <stage>(Ne želi.)</stage> Predstavnik sekretariata za zakonodajo in pravne zadeve? <stage>(Ne želi.)</stage> Želijo
               besedo predstavniki poslanskih skupin? <stage>(Ne želijo.)</stage></p>
               <p>Na glasovanje dajem torej predlog za sprejem navedenega predloga zakona po hitrem
               postopku. Ugotovimo prisotnost! <stage>(78 prisotnih.)</stage></p>
               <p>Kdo je za navedeni predlog? <stage>(52 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je predlog za sprejem navedenega predloga zakona po hitrem postopku
               sprejet.</p>
               <p>Prehajamo na glasovanje o predlogu dnevnega reda v celoti. Za današnjo sejo tako
               predlagam dnevni red, kot ste ga prejeli s sklicem, in ga dajem na glasovanje v
               celoti. Ugotovimo prisotnost! <stage>(78 prisotnih.)</stage></p>
               <p>Kdo je za predlagani dnevni red? <stage>(57 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je predlagani dnevni red 18. izredne seje državnega zbora
               sprejet.</p>
               <p>Prehajamo na obravnavo posameznih točk. Kolegice in kolegi, predlagam tudi, da
               državni zbor danes dela do zaključka te izredne seje. Ali kdo temu predlogu
               nasprotuje? <stage>(Ne.)</stage></p>
               <p>Prehajamo torej na <title>1. TOČKO DNEVNEGA REDA - PONOVNO ODLOČANJE O ZAKONU O
                  SPREMEMBAH IN DOPOLNITVAH ZAKONA O PRISPEVKIH ZA SOCIALNO VARNOST.</title>
               </p>
               <p>Državni svet Republike Slovenije je na 2. seji, dne 23.12.1997, sklenil, da na
               podlagi tretje alinee prvega odstavka 97. člena ustave Republike Slovenije zahteva od
               državnega zbora, da ponovno odloča o zakonu o spremembah in dopolnitvah zakona o
               prispevkih za socialno varnost.</p>
               <p>Želi besedo predstavnik državnega sveta, gospod svetnik, Dušan Rebolj? <stage>(Želi.)</stage> Dajem
               vam besedo.</p>
            </sp>
            <sp xml:id="SDZ2-Izredna-18-1998-01-08.sp4">

               <speaker>DUŠAN REBOLJ:</speaker>

               <p>Hvala lepa. Spoštovani predsednik, spoštovane poslanke, spoštovani poslanci!
               Dovolite, da na kratko obrazložim razloge za to, da je državni svet predlagal
               odložilni veto k zakonu o spremembah zakona o prispevkih za socialno varnost.</p>
               <p>Razlogi, da je državni svet sprejel takšno odločitev, so naslednji - vsebinske
               narave:</p>
               <p>Prvič. Predlog zakona o prispevkih za socialno varnost, tako kot je opredeljen,
               lahko pomeni dodatno obremenjevanje gospodarskih subjektov, dodatno obremenitev
               gospodarstva, podjetij, kolikor bi osnova, ki je v 3. členu tega zakona zapisana, nad
               katero se plačujejo prispevki za socialno varnost, bila nižja, kot je ta opredeljena
               v splošni kolektivni pogodbi za gospodarstvo oziroma v kolektivnih pogodbah
               dejavnosti. Mi smo ugotovili, da nekateri prejemki in osnove za plačevanje prispevkov
               na te prejemke, ki so opredeljeni v uredbi, so nižji, kot jih določajo splošna
               kolektivna pogodba in pa kolektivne pogodbe dejavnosti.</p>
               <p>Tukaj je treba povedati, da kolektivne pogodbe so dvostranski akt, soglasje dveh
               partnerjev in ta akt je iztožljiv, torej prejemki, ki so zapisani v kolektivnih
               pogodbah, so iztožljivi. Kolikor bi torej v uredbi in to smo ugotovili v dveh
               primerih, osnova za plačevanje prispevkov bila nižja, kot so prejemki, opredeljeni v
               kolektivnih pogodbah, torej bi delodajalec za to razliko moral plačati prispevke. To
               pomeni, da bi to pomenilo dodatno obremenjevanje podjetij glede na to, da so te
               pogodbe, kakor sem prej povedal, iztožljive.</p>
               <p>In drugo. Kolikor bi se plačilo teh prispevkov prevalilo na zaposlenega, pomeni, da
               bi lahko zaposleni zaradi tega, ker bi ta osnova v uredbi bila nižja kot je v
               kolektivnih pogodbah, lahko dobil nižjo vrednost prispevkov, ki mu pripadajo po
               kolektivnih pogodbah. Skratka, problem je sistemske narave. Zakon, tako kot je bil
               zapisan, je posegel v direktne dogovorjene standarde v kolektivnih pogodbah
               dejavnosti. Zaradi tega smo mi tudi predlagali, da se 3. člen dopolni. Da je veto
               upravičen, je dokazala razprava včeraj na seji ekonomsko-socialnega sveta, ko se je
               med socialnimi partnerji iskala možnost, kako iz te zagate ven.</p>
               <p>In tretji vsebinski razlog za to, da je državni svet predlagal na podlagi predlogov
               vseh sindikatov odložilni veto, je dejstvo, da je vlada Republike Slovenije v državni
               zbor poslala, posredovala zakon mimo volje, dogovora in interesov socialnih
               partnerjev. Namreč, na seji ekonomsko-socialnega sveta je bilo izrecno dogovorjeno,
               da naj se zakon sicer posreduje v razpravo v državni zbor, vendar pa, da je pred
               odločanjem o tem zakonu potrebno uskladiti stališča med socialnimi partnerji glede 3.
               člena. Da je ta uskladitev bila možna, dokazuje včerajšnji pogovor, ko smo v bistvu v
               pol ure zadevo uskladili. Skratka, vlada je s to potezo, ko je predlagala državnemu
               zboru nekaj, kar ni bilo med socialnimi partnerji dogovorjeno oziroma mimo dogovora
               socialnih partnerjev, v bistvu posegla tudi v osnovne principe ureditve, to je, da
               naj se vsa tako pomembna vprašanja, ki zadevajo zaposlene, urejajo s socialnim
               partnerstvom. Že tako je to socialno partnerstvo dokaj načeto, takšna poteza pa ga
               seveda spravlja še bolj na stranski tir.</p>
               <p>Moram pa ob tem uvodu, ker bi tukaj lahko končal, povedati, kaj se je dogajalo
               včeraj na seji ekonomsko-socialnega sveta, na izredni seji, ki je bila sklicana z
               namenom, da se poizkuša ta zaplet, da se poizkuša ta zaplet razrešiti. Včeraj v
               pogajanjih med socialnimi partnerji je bilo dogovorjeno naslednje. Dogovorjeno je
               bilo, da je pri določanju osnov za prispevke za socialno varnost, torej pri določanju
               osnov v uredbi potrebno spoštovati višino teh prejemkov in osnov, določenih v
               kolektivnih pogodbah. Skratka, sprejet je bil predlog in zahteva državnega sveta in
               tudi posameznih socialnih partnerjev. Prav tako je včeraj zato, da se izide iz teh
               problemov, ker dejansko mi smo ugotovili, da v dveh primerih bi zaposleni bili
               direktno udarjeni in podjetja bi morala več plačevati, in to sicer za solidarnostno
               pomoč in za jubilejno nagrado. Oboje je v uredbi bistveno nižje opredeljeno, kot je v
               nekaterih kolektivnih pogodbah. Zaradi tega smo mi včeraj, da bi torej prešli te
               probleme, spremenili oziroma se z vlado dogovorili, da se uredba spremeni. Tri
               spremembe so bile določene, in sicer vse tiste, ki bi kakorkoli pomenile, da bi
               nespremenjene sicer pomenile poseganje v pridobljene pravice v kolektivnih pogodbah.
               In sicer, spremenjeni so vsi neto zneski v bruto, spremenjena je višina osnov za
               solidarnostno pomoč in spremenjena je osnova - vsaj dogovorjena, bom rekel,
               spremenjena še ne, ker tega ni v Uradnem listu - je tudi osnova za plačevanje
               prispevkov, kar zadeva jubilejne nagrade.</p>
               <p>Na koncu v zvezi s tem naslednje. Na vprašanje, ali je ob takšnem dogovoru socialnih
               partnerjev včeraj še vedno aktualen veto, ker to je bilo tudi posebno vprašanje na
               odboru, na zakon, trdim, da, in to iz naslednjih razlogov:</p>
               <p>Prvič. Ekonomsko-socialni svet je včeraj soglasno sprejel sklep, da bo vlada
               predlagala spremembe tega zakona v 3. členu, to je v točki 5. Torej, zakaj? Zaradi
               tega, ker je to vprašanje potrebno urediti v sistemskem zakonu. Namreč, nič ne pomaga
               sprememba uredbe - uredba se lahko jutri ali pojutrišnjem spremeni ponovno, mimo
               volje socialnih partnerjev, in to lahko pomeni ponovno poseganje v pridobljene
               pravice v kolektivnih pogodbah.</p>
               <p>Skratka, včeraj je bil izrecen sklep ekonomsko-socialnega sveta, da bo vlada
               predlagala spremembe zakona, ki se na to nanašajo in ki so danes na dnevnem redu.
               Hvala lepa.</p>
            </sp>
            <sp xml:id="SDZ2-Izredna-18-1998-01-08.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa državnemu svetniku, gospodu Dušanu Rebolju. Želi besedo predstavnik vlade?
               Besedo ima minister, gospod mag. Anton Rop.</p>
            </sp>
            <sp xml:id="SDZ2-Izredna-18-1998-01-08.sp6">

               <speaker>MAG. ANTON ROP:</speaker>

               <p>Spoštovane poslanke, spoštovani poslanci! Želel bi povedati samo to, da so vse
               rešitve usklajene s socialnimi partnerji, da je naše mnenje, da veto ni potreben, da
               smo uskladili vse sporne točke in da je tisto, kar je izjemno pomembno, da smo
               določili, da se socialni partnerji strinjajo, da uredba, ki opredeljuje višino
               posameznih prejemkov, v prihodnosti ne bo spreminjana, kolikor ne bo doseženega
               popolnega soglasja med socialnimi partnerji. To pomeni, da smo vse konkretne
               probleme, povezane z uredbo, povezane z obračunavanjem prispevkov, uredili, smo se
               glede njih dogovorili. Za naprej smo se pa prav tako dogovorili, da te uredbe ne bomo
               spreminjali, kolikor ne bo doseženega polnega soglasja.</p>
               <p>Jaz bi vas želel seznaniti tudi s tem, da je bila danes vlada s tem posebej
               seznanjena in da je vlada danes podprla in sprejela tiste uskladitve, ki smo jih tudi
               včeraj uskladili na sami seji ekonomsko-socialnega sveta. To pomeni, da so vsebinsko
               vse rešitve, ki so predlagane v tem zakonu, zlasti pa v uredbi, ki je najpomembnejša,
               usklajene med socialnimi partnerji, in da vsebinsko ni prav nobenega razloga za to,
               da bi bil veto na to izglasovan. Je pa tudi to res, da smo se dogovorili na
               ekonomsko-socialnem svetu, da bomo nekatere zakone, v katere posega ta zakon s temi
               spremembami v 7a. členu, dopolnili ob tem, ko se bodo zakoni dopolnjevali, da bomo v
               njih eksplicitno zapisali tiste rešitve, ki so bile dogovorjene. Dogovorili smo se
               tudi, da bo tudi ta zakon predmet sprememb, ko se bodo urejale tudi tiste stvari, ki
               so povezane sicer s to uredbo takrat, ko bo potrebno spreminjati zakon o
               dohodnini.</p>
               <p>Torej, vlada meni, da ni prav nobene potrebe po vetu, da je zakon in pa predvsem
               uredba usklajena med socialnimi partnerji in da ni nobenega razloga, da zakon ne bi
               začel veljati. Hvala.</p>
            </sp>
            <sp xml:id="SDZ2-Izredna-18-1998-01-08.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu ministru. Zadevo je obravnaval odbor za finance in monetarno
               politiko kot matično delovno telo. Prosim poročevalca odbora, da predstavi mnenje.
               Besedo ima mag. Janez Kopač.</p>
            </sp>
            <sp xml:id="SDZ2-Izredna-18-1998-01-08.sp8">

               <speaker>MAG. JANEZ KOPAČ:</speaker>

               <p>Hvala za besedo. Spoštovani! Poskušal bom biti čisto kratek. Odbor je bil seznanjen z
               včerajšnjim dogovorom na ekonomsko-socialnem svetu in na ta način tudi ugotovil, res,
               da ne čisto soglasno, ampak z veliko večino, da so vzroki, ki so botrovali
               odložilnemu vetu, že zgodovina, skratka jih ni več, in da zato vzroka za veto tudi
               več ni. Zato odbor predlaga državnemu zboru, da pri ponovnem glasovanju o zakonu ta
               akt tudi podpre.</p>
               <p>Pri tem pa moram opozoriti še na eno posebnost oziroma dilemo, s katero se je odbor
               srečal, in je bolj proceduralne narave. Uveljavitvena določba tega obravnavanega
               zakona pravi, da zakon začne veljati 1. januarja 1998. Državni zbor takrat, ko je
               sprejemal ta predlog zakona, ni verjetno vedel, sicer bi z nekim amandmajem to
               spremenil. Ni vedel, da se bo zgodil odložilni veto in da se ne bo moč sestati več do
               konca decembra lanskega leta. Zato je uveljavitvena določba 1. januar 1998. Glede na
               to, da zakon na podlagi odložilnega veta obravnavamo 8. januarja 1998, je treba po
               mnenju odbora ugotoviti, da je uveljavitvena določba nična. Torej taka sicer je,
               ampak je nična. V takem primeru se lahko uporablja na sugestijo sekretariata za
               zakonodajo in pravne zadeve določba 154. člena ustave Republike Slovenije, ki pravi,
               da kolikor ni določbe o uveljavitvi v nekem aktu, se šteje, da vactio legis, torej to
               obdobje do uveljavitve, traja petnajst dni po objavi tega akta.</p>
               <p>Torej, po mnenju odbora je potrebno pri izvajanju zakona izhajati iz določba 154.
               člena ustave Republike Slovenije in šteti, da akt začne veljati petnajsti dan po
               objavi v Uradnem listu. Gre za neko dilemo, s katero se državni zbor srečuje prvič v
               svoji zgodovini. Nikoli do sedaj nismo bili v takem nerodnem položaju. Resnici na
               ljubo je treba povedati, da je sekretariat za zakonodajo posebej na dolgo in obširno
               poskušal osvetliti to dilemo, da bi najbolj enostavni izhod bil, če zakon pri
               ponovnem glasovanju ne bi bil sprejet, vendar ga po vsebini vsaj odbor podpira,
               podpira njegovo ponovno sprejetje. Tudi kot smo slišali s strani pobudnikov za
               odložilni veto, teh razlogov več ni. V primeru, da bi nekdo sprožil pobudo za oceno
               ustavnosti, je po mnenju sekretariata edina razlaga, ki se jo da braniti na ustavnem
               sodišču, ta, da se direktno sklicujemo na 154. člen ustave Republike Slovenije in na
               ta petnajstdnevni odložilni uveljavitveni rok.</p>
               <p>To se mi je zdelo pomembno posebej poudariti, ker gre za nek precedens, ki se nam
               utegne v prihodnje še kdaj zgoditi, če bodo uveljavitvene določbe naravnane na
               konkretne datume, ki bodo potem pod vprašajem zaradi morebitnega odložilnega
               veta.</p>
               <p>Torej v imenu odbora predlagamo ponovno glasovanje za zakon. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kopač. Preden bomo prešli na glasovanje oziroma prehajamo na
               glasovanje. <gap n="..."/> Gospod Potrč se je prijavil tudi, da izkoristi poslovniško možnost in
               obrazloži svoj glas, tudi dr. Ribičič. Ob tem vas želim opozoriti, da mora pri
               ponovnem odločanju skladno z drugim odstavkom 91. člena ustave Republike Slovenije za
               sprejem navedenega zakona glasovati večina poslancev državnega zbora, to je 46 ali
               več.</p>
               <p>Glas bo obrazložil gospod Potrč, prosim.</p>
            </sp>
            <sp xml:id="SDZ2-Izredna-18-1998-01-08.sp10">

               <speaker>MIRAN POTRČ:</speaker>

               <p>Hvala lepa, gospod predsednik. Spoštovane kolegice in kolegi poslanci.</p>
               <p>Ker se prvič vidimo, še enkrat na ta način vsem srečno, uspešno, zdravo leto 1998.
               Kar zadeva državni zbor bi mu želel še uspešnejše kot leto 1997. Osebno bo pa vsak
               sam zase presodil.</p>
               <p>Jaz bom poprosil, če lahko pol minute izven okvira moje obrazložitve glasu. Hvala
               lepa.</p>
            </sp>
            <sp xml:id="SDZ2-Izredna-18-1998-01-08.sp11">

               <speaker>PREDSEDNIK JANEZ PODOBNIK:</speaker>

               <p>Imate pet minut.</p>
            </sp>
            <sp xml:id="SDZ2-Izredna-18-1998-01-08.sp12">

               <speaker>MIRAN POTRČ:</speaker>

               <p>Osebno in moji kolegi v poslanski skupini bomo ob ponovnem odločanju o zakonu
               glasovali proti sprejemu zakona.</p>
               <p>Prvič. Zakon vsebinsko še vedno posega v materialne pravice zaposlenih, ki so
               določene s kolektivnimi pogodbami. Prepričani smo, da je treba v pravni državi
               kolektivne pogodbe spoštovati, da mora to veljati tudi za vlado in da mora to veljati
               tudi za državni zbor in da enostranski predlogi vlade in odločitve v državnem zboru,
               ki slepo sledijo nesprejemljivim predlogom vlade, pomenijo kršitev načel pravne
               države. Poleg tega pa so grobo v nasprotju tudi s Slovenijo kot socialno državo.</p>
               <p>Trditi danes, da kasnejša uskladitev pomeni razlog, da se veto ne sprejme, je seveda
               čisto sprenevedanje. Prej bi se bilo treba uskladiti, prej bi bilo treba najti
               spremembo, možnosti za spremembo kolektivne pogodbe in potem priti s predlogom
               zakona. Ne pa najprej z odločitvijo spremeniti kolektivno pogodbo, potem pa prisiliti
               socialne partnerje, da to dejstvo sprejmejo, ker nič drugega tudi ne morejo.</p>
               <p>In drugič. Poslanska skupina združene liste je na nesprejemljivost enostranskega
               kršenja kolektivnih pogodb opozarjala že na 17. izredni seji, res da še posebej ob
               predlogu zakona o višini povračil. Poslanci vladajoče koalicije enostavno tega niso
               želeli slišati in biti na to pozorni, niso želeli sprejeti dejstvs, da je nekorektno
               kršiti veljavne kolektivne pogodbe. Na nesmiselnost takšnega ravnanja kažeta dve
               dejstvi. Prvič, da so se v zvezi z zakonom o socialni varnosti naknadno socialni
               partnerji uskladili, in drugič, da vlada po dogovoru z negospodarskimi sindikati zdaj
               obljublja na enak način spremeniti zakon o določenih stroških, kot smo to v opoziciji
               predlagali, preden je bil sprejet. In, ker smo to predlagali mi v opoziciji decembra,
               vi, koalicija, tega niste mogli sprejeti. Ker to zdaj predlaga vlada, boste obrnili
               ploščo in boste čez teden dni, ko bo to na dnevnem redu, zagovarjali predlog zakona z
               istimi argumenti. To je, gospodje, brez zamere, neodgovorno delo.</p>
               <p>Iz vseh teh razlogov smo poslanci združene liste prepričani, da moramo ponovno jasno
               in odločno opozoriti na skrajno ignoranco, neodgovornost, in kar je najhujše,
               neresnost, s katero ta vlada in koalicija, ki jo slepo podpira, predlaga in sprejema
               zakone v državnem zboru. Ne moti jo, da s tem enostransko krši in spreminja
               kolektivne pogodbe. Ne moti jo, da s svojim ravnanjem negira celo obljube predsednika
               vlade. Gluha je za vse argumente, razen za glasovalno moč svoje večine. Ne sramuje se
               dejstva, da v 14-ih dneh sprejema in zagovarja tisto, čemur je pred tem najodločnejše
               oporekala samo zato, ker je to predlagala opozicija. Tako ravnanje vlade in vladne
               koalicije nam ne daje garancije za sprejem vsebinsko kvalitetnih zakonodajnih
               rešitev. Tudi argumenti, ki jih predstavlja odbor, so neresni. Trditi namreč, da se
               državni zbor pred novim letom ni mogel sestati, je brez argumentov. Seja ni bila
               sklicana. Šele, če bi bila, bi lahko ugotovili, ali bi se lahko sestal ali ne. Vem
               pa, da ni bila sklicana zato, ker ni bilo dovolj koalicijskih poslancev za potrebno
               večino glasov. In govoriti o tem, da bo odbor za finance po novem tolmačil 154. člen
               ustave, prav tako. Vse to so razlogi, zaradi katerih bom glasoval proti temu, da bi
               državni zbor ponovno potrdil predlagani zakon.</p>
            </sp>
            <sp xml:id="SDZ2-Izredna-18-1998-01-08.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Potrč. Glas bo obrazložil doktor Ribičič.</p>
            </sp>
            <sp xml:id="SDZ2-Izredna-18-1998-01-08.sp14">

               <speaker>DR. CIRIL RIBIČIČ:</speaker>

               <p>Spoštovani! Rad bi dodaten razlog navedel, zaradi katerega bom glasoval proti temu
               zakonu pri ponovnem odločanju in zaradi katerega mislim, da bi proti morali glasovati
               tudi tisti, ki se vsebinsko strinjate z njegovimi določbami. Gre seveda za vprašanje
               zadnjega člena tega zakona, ki se glasi, da začne veljati ta zakon s 1. januarjem
               1998. Če pogledamo tja gor, vidimo, da smo danes 8. januarja. Ustava pravi o tem
               naslednje: zakon začne veljati najprej potem, ko je objavljen, praviloma 15 dni, če v
               zakonu ni določeno drugače. V tem zakonu je določeno drugače, in sicer je določeno,
               da je to 1. januarja. Mi naj bi danes torej sklepali o sprejemu zakona, ki bi veljal
               že od 1. januarja. Mislim, da niti ne gre za to, da bi tukaj bil namen
               predlagateljev, da velja zakon za nazaj, ampak gre za kršitev določbe, da noben zakon
               ne more veljati prej, preden je objavljen. Seveda je ena od možnih rešitev, da nekdo
               tolmači, da je neka določba nična. Samo tukaj bi vas jaz rad na nekaj opozoril.
               <stage>(Prosil bi za malo miru, ker nihče ne posluša.)</stage></p>
            </sp>
            <sp xml:id="SDZ2-Izredna-18-1998-01-08.sp15">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi, prosim, da poslušate razpravo dr. Ribičiča! Prosim, gospod
               Ribičič.</p>
            </sp>
            <sp xml:id="SDZ2-Izredna-18-1998-01-08.sp16">

               <speaker>DR. CIRIL RIBIČIČ:</speaker>

               <p>Jaz bi tudi koalicijske poslance prosil, da prisluhnejo. Jaz verjamem, da je težko
               poslušati argumente proti, če nameravate glasovati za, ampak bi vas prosil, da
               prisluhnete. Eden od argumentov, ki ga bom navedel, je naslednji: Velikokrat je bilo
               slišati, da je ustavno sodišče posegalo v pristojnost državnega zbora; tokrat gre za
               obraten poskus, da bi državni zbor odločal o nečem, o čemer odloča ustavno sodišče,
               čeprav tudi ustavno sodišče ne more reči, da je neka zakonska določba nična, jo pa
               lahko razveljavi. Tukaj je pa kar mnenje, če prav razumem, enega odbora, da lahko kar
               odbor reče, kaj bo v zakonu veljalo, kaj pa ne - tukaj bomo uporabljali zakon, tukaj
               bomo pa rekli, ta določba je nična in bomo zato direktno uporabljali ustavo, in smo
               se kar opredelili, da bomo vzeli 15-dnevni rok glede tega. Tako, seveda, po domače,
               stvari ne gredo - zakon mora povedati, kdaj začne veljati; če tega ne pove, potem
               imamo pač 15-dnevni rok iz ustave, če pa to pove, kot pove v tem primeru, mora pa
               seveda povedati, da ta rok začne najprej po objavi, ne pa pred objavo tega zakona.
               Rešitev je torej protiustavna, na ustavnem sodišču seveda ne more zdržati.</p>
               <p>Zato posebej pozivam še vas, gospod predsednik, podpredsednike državnega zbora in
               vse vas, poslance, ki vam je kaj do ugleda tega državnega zbora, da take rešitve ne
               podprete in ne glasjete za ponovni sprejem zakona. Toliko bolj, ker bi stvar lahko
               sanirali s tem, da bi se pred novim letom sestali, ali pa s tem, da bi po hitrem
               postopku sprejeli ta zakon, ponovno, potem, ko je bila narejena takšna napaka, kot je
               bila pač storjena.</p>
               <p>To so razlogi, zaradi katerih bom glasoval proti zakonu pri ponovnem odločanju.
               Hvala lepa.</p>
            </sp>
            <sp xml:id="SDZ2-Izredna-18-1998-01-08.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa dr. Ribičiču. Želi še kdo obrazložiti svoj glas? <stage>(Nihče.)</stage></p>
               <p>Prehajamo na glasovanje. Kdo želi? Gospod Sovič, želite obrazložiti svoj glas?
               Prosim.</p>
            </sp>
            <sp xml:id="SDZ2-Izredna-18-1998-01-08.sp18">

               <speaker>BORIS SOVIČ:</speaker>

               <p>Cenjene dame, spoštovani! Tudi sam bi želel obrazložiti svoj glas.</p>
               <p>Poleg tega, kar je bilo že rečeno, mislim, da je treba zelo jasno povedati, da je ta
               zakon pravzaprav primer neevropskega početja. To je toliko bolj zaskrbljujoče, ker
               smo ravno ob koncu lanskega leta dobili povabilo k pogajanjem o vključitvi v Evropsko
               zvezo. Marsikdo med vami bo vedel, da je eden od temeljev evropske zgradbe socialno
               partnerstvo; če se socialno partnerstvo ne spoštuje, se s tem ne spoštuje eden od
               temeljnih evropskih principov. Ravno to se je pri tem zakonu zgodilo: socialno
               partnerstvo ni bilo upoštevano in celo bi se dalo reči, da je kredibilnost koalicije
               pri spoštovanju socialnega partnerstva s tem pravzaprav definitivno izgubljena.
               Vsakršna napoved, da se bo dogovor socialnih partnerjev upošteval, je seveda
               vprašljiva, ker se že zdaj, pri tej točki ni.</p>
               <p>Izgovor je tudi v časovni stiski. Ni utemeljen, ta ni bila. Tudi zelo jasno je bilo
               to utemeljeno, če bi koalicija želela, bi zakon lahko bil obravnavan še pred novim
               letom. Če pa to ni bilo zaradi bojazni, da ne bi bila zagotovljena ustrezna udeležba
               poslancev, pa je to problem koalicije, ne kogar koli drugega.</p>
               <p>Kar je najhujše. Ta izgovor na 154. člen ustave je seveda nesprejemljiv. V drugem
               odstavku zelo natančno piše, kaj pravzaprav pomeni. Uveljavitev predpisa začne
               veljati petnajsti dan po objavi, če ni v njem drugače določeno. Ta poskus odbora je
               samo poskus, da bi z enim delom drugega odstavka 154. člena utemeljil to. To je eden
               od najnižjih trenutkov - po mojem - v delu tega odbora sploh, ko je posegal v
               področje, ki ni njegovo, in je poskušal tolmačiti ustavo na nesprejemljiv način.</p>
               <p>Torej, komurkoli je kaj do ustavnosti, ta seveda tega ne bo mogel sprejeti. Torej to
               ni proceduralni zaplet, kot je bilo slišati, niti neroden položaj, ampak pot v
               neustavnost. Jaz plediram pri vseh poslancih za to, da poti v neustavnost ne
               sprejmemo. Zato mislim, da je najbolj smiselno sprejeti pot, ki jo je tudi
               sekretariat nakazal, da se ta zakon ne sprejme in da se takoj za tem pravzaprav, če
               je takšna namera, vloži nov zakon. Prej smo že slišali, da je takšen tudi namen, da
               bi se 5. člen tega zakona tako ali tako spremenil. Če bo potrebno to obravnavati,
               potem bi bilo smiselno že takrat priti s čistopisom zakona.</p>
               <p>Torej, v imenu ustavnosti in zakonitosti - jaz upam, da je parlamentu do tega, da že
               na samem začetku leta ne bi ravnal drugače - predlagam, da se ta zakon ne sprejme. In
               jaz bom glasoval proti. Hvala.</p>
            </sp>
            <sp xml:id="SDZ2-Izredna-18-1998-01-08.sp19">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Sovič. Svoj glas bodo obrazložili gospod Henigman, gospod
               Kelemina in gospod Kopač.</p>
            </sp>
            <sp xml:id="SDZ2-Izredna-18-1998-01-08.sp20">

               <speaker>BENJAMIN HENIGMAN:</speaker>

               <p>Hvala za besedo. Spoštovani! Vse dobro v letu, ki je pred nami. Sam zakona ne bom
               podprl. Kot ga ne bi bil že prvič, če bi bil navzoč, pa žal me ni bilo. Ne bi se
               spuščal v proceduralne in ustavnopravne kategorije, ki so tako in tako sporne in ki
               nam ne omogočajo, da bi še enkrat glasovali za ta zakon. Je pač napisan tako, da na
               ustavnem sodišču enostavno pade.</p>
               <p>Rad bi poudaril nekaj drugega, in sicer sledeče: Filozofija vlade, ki predlaga
               takšne zakone, kot je ta, je nekje iz prejšnjega časa. Zakaj? Zato, ker v bistvu
               obdavčuje tisto, kar je najlažje in kar zna vsak petošolec, če bi mu dali v roke
               možnost, da odloča in da jemlje denar davkoplačevalcev oziroma da jemlje denar tam,
               kjer ga je evidentno najlažje vzeti. To pa je seveda pri dohodnini, pri plačah in pri
               vseh tistih osnovah javnih prihodkov, ki jih imamo že zdaj evidentirane. In ta zakon
               je praktično napad na socialno kategorijo ljudi, ki že zdaj v Sloveniji ne živi
               dobro.</p>
               <p>Ne vem, kakšne informacije imate ministri in strokovnjaki v vladi, vendar
               razslojevanje v Sloveniji, ki je posledica spremembe ekonomskega sistema, kar je
               logično, je preveliko.</p>
               <p>Preveč je ljudi, ki se iz dneva v dan borijo za obstoj, ki delajo za izredno nizke
               plače in ki so pred upokojitvami ali pred določenimi obdobji, ko jim pripada določena
               nagrada, sedaj jim pa želimo še to, za kar so trdo delali, obdavčiti.</p>
               <p>Mislim, da je v miselnosti, v filozofiji tukaj zelo zgrešeno. Hkrati ne bi želel ne
               vem kako podpirati mnenja državnega sveta, vendar mislim, da je zadel bistvo. Ni pa
               opozoril na to, recimo, da se ni za obrtnike ali za male podjetnike storilo ničesar
               pri plačilni disciplini ali pa pri razbremenitvi njihovega deleža na ta način, da bi
               se poiskali šušmarji in tisti, ki izigravajo naš davčni sistem oziroma ki jih država
               nikjer ne evidentira. In na račun teh naj bi sedaj obdavčili vse državljane, posebej
               pa tiste, ki pri poslovanju podjetij nimajo nobenega vpliva. Mislim, da to ni pošteno
               in ni fer do velike večine ljudi.</p>
               <p>Seveda je problem tudi nespoštovanje socialnih partnerjev, če se vlada gre
               pogovarjat z ljudmi, z delodajalci in delojemalci. Seveda je v tem monopolnem
               položaju, če imaš za sabo večino v parlamentu, zelo elegantno sprejeti zakon in potem
               na osnovi tega zakona izsiljevati mnenje drugih partnerjev v pogajanjih. Samo to niso
               pogajanja, to je izsiljevanje in to je monopolni položaj, ki kaže na to, da nimaš
               druge ideje in da moraš s prisilo uresničevati svojo ekonomsko politiko.</p>
               <p>Menim, da je to nekaj dodatnih razlogov, ki bi morali prepričati poslance, da ne bi
               dali glasu za tak način polnjena državnega proračuna in da v bistvu, če ne sprejmemo
               tega zakona, praktično pomagamo vladi, da začne razmišljati, kako bo na
               enakopravnejši in pošten način obdavčila vse sloje prebivalstva. Za moje pojme je
               treba obdavčiti tudi tam, kjer se ustvarja kapital in še ni bil obdavčen. In da to
               breme varčevanja prenašamo pošteno na vse sloje prebivalstva. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp21">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Henigmanu. Svoj glas bo obrazložil pred glasovanjem tudi gospod
               Kelemina. Dajem mu besedo.</p>
            </sp>
            <sp xml:id="SDZ2-Izredna-18-1998-01-08.sp22">

               <speaker>BRANKO KELEMINA:</speaker>

               <p>Hvala lepa. Spoštovani zbor! Upam, da mi ne boste zamerili, če ob tej priložnosti še
               vsem, ki jim še nisem, zaželim resnično najlepše vse v novem letu, pri tem pa seveda
               veliko modrosti temu državnemu zboru, da bi resnično uspešno vodil to našo državo v
               letošnjem letu.</p>
               <p>Glasoval bom proti temu, danes, proti zakonu, o katerem moramo ponovno odločati, in
               sicer iz več razlogov.</p>
               <p>Eni izmed razlogov seveda so tudi ti, ki jih je že navedel gospod Potrč. Slučajno
               sem bil prisoten na tisti seji delovnega telesa. Mislim, da sem naredil neko
               zamenjavo in je resnično bilo takrat s strani socialnega partnerja obrazloženo, da to
               ni usklajeno in da se ne more na tak način izsiljevati dejansko parlamenta in potem
               tudi vseh ostalih. In koalicija tega oziroma vlada tega ni upoštevala.</p>
               <p>Jaz osebno tudi smatram, da to ni demokratičen način, če se že hočemo na nek način
               dogovoriti o nekih pravilih igre in da je potrebno dejansko upoštevati tista načela,
               za katera smo se dogovorili. In seveda ne moremo nikakor pristati, da bi se s
               sprejemom tega zakona na kakršnekoli način obremenilo gospodarstvo ali pa celo
               zaposleni v delovnih organizacijah in vsepovsod drugje. Seveda se tudi strinjam z
               gospodom Ribičičem glede protiustavnosti. Mogoče resnično zadeva lahko na ustavnem
               sodišču pade. No, bi pa pač ga prosil, da bi resnično vedno, kadar gre za take
               protiustavne zakone, da bi bil pri teh dosleden in načelen tudi pri drugih zadevah,
               pri katerih bi se bilo včasih potrebno nasloniti na to ustavnost.</p>
               <p>Torej, kot socialdemokrat, ker se moram zavzemati za pravice delavcev, ker imam tudi
               to v svojem programu, bom pač glasoval proti sprejetju tega zakona. Hvala.</p>
            </sp>
            <sp xml:id="SDZ2-Izredna-18-1998-01-08.sp23">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kelemina. Glas bo obrazložil gospod Janez Kopač.</p>
            </sp>
            <sp xml:id="SDZ2-Izredna-18-1998-01-08.sp24">

               <speaker>MAG. JANEZ KOPAČ:</speaker>

               <p>Hvala za besedo. Glasoval bom za zakon pri ponovnem glasovanju in rad bi zelo bežno
               povedal, zakaj, čeprav je bilo nekaj vsebinskih razlogov razloženih že poprej. Prvič
               ni res, da bodo obdavčena izplačila po kolektivni pogodbi, kot je bilo tukaj razumeti
               poslanca gospoda Henigmana, ker so te stvari izločene do višine, določene v
               kolektivni pogodbi oziroma v glavnem je vedno vezano na stvari, ki so sicer zavezane
               v kolektivni pogodbi. Bodo pa seveda dodatno obremenjeni drugi prejemki nad določeno
               višino, nad višino, ki ne pomeni več po vsebini nadomestila stroška itn. Gre za to,
               da se tudi drugi prejemki, ki velikokrat predstavljajo ventil za izplačilo plač mimo
               oblik, ki se obremenjujejo z javnimi dajatvami, izenačijo po vsebini s tistim, kar po
               vsebini pravzaprav tudi zares predstavljajo, torej plače v širšem pomenu besede.
               Tisto, kar ne predstavlja plače, seveda je to arbitriranje, kateri znesek to je,
               ampak zakon govori o tem znesku, pa torej ne sodi pod kategorijo dodatnih
               obremenitev.</p>
               <p>In drugo, zakaj bom glasoval vseeno zanj, navkljub pomislekom v zvezi z rokom
               uveljavitve. Na odboru za finance, ko smo to tehtali, se seveda nismo postavili v
               vlogo presojevalcev ustavnih določb, nikakor ne, tega si ne drznemo. Poslušali pa smo
               različna mnenja pravnikov. Ni nobena skrivnost, da so pravniška mnenja različna in da
               med seboj niso usklajena in sam osebno sem se naslonil na tisto pravniško mnenje, ki
               se mi je zdelo bolj primerno in ga povzel kot svojega, če že govorim o svojem osebnem
               stališču v odnosu do stališča odbora. Treba pa je povedati tudi to, da se mi zdijo
               argumenti, da je torej treba glasovati proti zakonu zato, ker je v njem določba, da
               začne veljati s 1. januarjem, ki se je v praksi potem ne bi zares uporabljala, ker se
               ne more, ker je evidentno protiustavno, ampak bi se uporabljalo v praksi izvajanje od
               15. dne po uveljavitvi dalje - skratka, da argument, da je zato treba glasovati proti
               zakonu, se mi zdi pa sprevržen. To bi bil argument pri glasovanju o dnevnem redu.
           </p>
            </sp>
            <sp xml:id="SDZ2-Izredna-18-1998-01-08.sp25">

               <speaker>PREDSEDNIK JANEZ PODOBNIK:</speaker>

               <p>Gospod Kopač, pri obrazložitvi glasu ni dovoljena polemika. Prosim, da samo poveste
               svoje argumente. Prosim za mir v dvorani!</p>
            </sp>
            <sp xml:id="SDZ2-Izredna-18-1998-01-08.sp26">

               <speaker>MAG. JANEZ KOPAČ:</speaker>

               <p>Bom, tudi zelo hitro. Se opravičujem, če sem bil morda žaljiv do koga; verjetno je
               dr. Ribičič mislil, da sem žaljiv do njega, in se opravičujem, če je to tako
               izgledalo.</p>
               <p>Rad bi pa rekel samo to, da bi bil tak argument primeren, če bi nekdo predlagal, da
               stvari ne uvrstimo na dnevni red, ker se o njej sploh ne da odločati. Imeti tovrstni
               argument kot argument za glasovanje proti zakonu, pa ni primerno. Potem, to
               razglašati za protiustavno - na ta način pomeni razglašati za protiustavno to, da
               sploh kdo glasuje za, glasovanje za pa avtomatično samo po sebi seveda ne more biti
               protiustavno. Zato bom, seveda, glasoval za zakon. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolegice in kolegi, če bo še kdo obrazložil svoj glas, mora biti potem
               toliko korekten, da pove samo argumente za ali proti, kajti če s komerkoli
               polemizira, sam dobro ve, da mu kolega ne more odgovoriti. Je pa res, da ste se tudi
               drugi poslanci pri svojih stališčih - ko sem vas pač poslušal - nekako citirali med
               seboj, niste pa polemizirali. Prosim torej, da se ne polemizira.</p>
               <p>Želi še kdo besedo, preden glasujemo, v smislu obrazložitve glasu? <stage>(Nihče.)</stage> Torej
               smo v fazi glasovanja.</p>
               <p>Na glasovanje dajem predlog, kdo je za! Ugotovimo prisotnost! <stage>(75 prisotnih.)</stage></p>
               <p>Kdo je za zakon o spremembah in dopolnitvah zakona o prispevkih za socialno varnost?
               <stage>(49 poslancev.)</stage> Je kdo proti? <stage>(23 poslancev.)</stage></p>
               <p>Ugotavljam, da je zakon sprejet.</p>
               <p>Izčrpali smo 1. točko dnevnega reda.</p>
               <p>Prehajamo na <title>2. TOČKO DNEVNEGA REDA - NA PONOVNO ODLOČANJE O ZAKONU O SPREMEMBI
                  ZAKONA O PROMETNEM DAVKU.</title>
               </p>
               <p>Državni svet Republike Slovenije je na 2. seji, dne 23. decembra 1997, sklenil, da na
               podlagi tretje alinee prvega odstavka 97. člena ustave Republike Slovenije zahteva od
               državnega zbora, da ponovno odloča o zakonu o spremembi zakona o prometnem davku.</p>
               <p>Predstavnik državnega sveta je državni svetnik, gospod Jože Ilc. Ali želi besedo?
               <stage>(Želi.)</stage> Dajem mu besedo.</p>
            </sp>
            <sp xml:id="SDZ2-Izredna-18-1998-01-08.sp28">

               <speaker>JOŽE ILC:</speaker>

               <p>Spoštovani gospod predsednik, poslanke in poslanci! Ta zakon me spominja na tiste
               čase, ki jih želimo pozabiti.</p>
               <p>Pred 20 leti, leto gor ali dol, je tisti nekdanji sistem sprejel zakon o obdavčitvi,
               in sicer prometni davek na odvetnike. Po nekaj letih ga je ukinil; ne zaradi tega,
               ker bi se država branila davka, denarja, ampak ker je povzročil toliko stroškov,
               komplikacij, različnih tolmačenj, da uspeha ni bilo. Enako se mi dozdeva tudi sedaj.
               Že samo način, kako ga skuša prikazati, da bodo storitve obdavčene, da se bo ta
               prometni davek obračunaval v znesku tarife, je zame nesprejemljiv, v nasprotju z
               ostalimi načini, ko se ta davek prišteva. Pa če vzamemo dikcijo tako, kot je, zopet
               pridemo v nasprotje z zakonom o odvetništvu in zakonom o notariatu, po katerih je
               točno predpisan postopek, kako se tarifa sprejema in spreminja. To pa pomeni, če se
               prometni davek všteva, v bistvu dohodek odšteva od tarife, pomeni znižanje tarife, za
               kar je lahko samo predpisan postopek, ki ga ta zakona sprejemata. Če so zakoni
               sprejeti, naj bodo usklajeni, ne pa da bo eden govoril nekaj, drugi pa ne bo vedel.
               Iz tega razloga se mi zdi ta dikcija nesprejemljiva.</p>
               <p>Podobno bi veljalo tudi za povišanje prometnega davka za storitve od 5 na 6,5%.
               Zakon ni zato, da se ga sprejme in podpiše, zakon je zato, da se izvaja. V
               obrazložitvah pa smo stalno poslušali podton, ker ne moremo obdavčiti v bistvu
               storitev avtorjev in podobnega, moramo nekaj novega poiskati. To ni res! To je samo
               potuha nedejavnosti in v bistvu generator inflacije. Koliko je ravno na avtorskem
               področju, če rečemo, nepobranih davkov? Ne vem, če ima državna uprava o tem evidenco,
               je pa že samo v nebo vpijoč primer, na primer estradna umetnost, ki ima lep denar, pa
               ga nihče ne kasira. Zakaj se zakon ne izvaja in pobere davek tam, kjer je, ne pa da
               se udari tiste, ki jih je najlažje?! In zakon bo udaril tiste, pri katerih je evideca
               najlažja in pri katerih je v bistvu vprašljivo, kakšna je njihova solventnost. Tako
               je državni svetnik, gospod Bibič, izračunal, da bo ta podražitev 1,5% davka prizadela
               izvajalce na področju kulture za približno 69 milijonov tolarjev. Kako bo to z
               vprašanji, da tako rečem, naših komunalnih storitev ali športnih - je podobno. Če pa
               gremo na neke storitvene dejavnosti, ki naj bi bile profitabilne, bo pa to samo
               strošek in dodatna obremenitev, kar kaže na to, da bo to samo podražilo inflacijo,
               stroške, bo pa zelo vprašljiv efekt. V tem zakonu nimamo nobenega izračuna, ali bo
               zaradi podražitve tudi zmanjšana kupna moč, ponudba in povpraševanje.</p>
               <p>Iz tega razloga v imenu državnega sveta vztrajam pri vetu, pri tem pa samo še
               opozarjam, da pri tem zakonu obstaja ista napaka kot pri prejšnjem, da naj bi veljal
               od 1. januarja letos. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp29">

               <speaker>PREDSEDNIK JANEZ PODOBNIK:</speaker>

               <p>Hvala lepa državnemu svetniku, gospodu Jožetu Ilcu. Želi besedo predstavnik vlade?
               Gospa Kolarjeva.</p>
            </sp>
            <sp xml:id="SDZ2-Izredna-18-1998-01-08.sp30">

               <speaker>MILOJKA KOLAR:</speaker>

               <p>Hvala za besedo, gospod predsednik. Naj mi bo dovoljeno, da mogoče tudi jaz
               izkoristim tole priliko, pa vsem zaželim zdravo, uspešno in pa veliko, bom rekla
               bistroumnosti in strokovnosti v vašem in jaz bom rekla, lahko tudi v našem skupnem
               delu z vlado.</p>
               <p>Bom skušala biti zelo kratka in podati argumente na predloge oziroma na veto
               državnega sveta. Prvič. Sedanji položaj, sedanja uredba o prometnem davku, kjer so v
               bistvu odvetniške in notarske storitve oproščene plačila prometnega davka v višini
               5%, bi lahko označili kot protiustavno vis-á-vi vseh ostalih rezidentov, državljanov
               Republike Slovenije, ki so zavezanci za prometni davek za plačilo storitev. Toliko
               glede ustavnosti, da se, bom rekla tudi ta del populacije zavezancev vključi v enak
               tretma, v enakopraven položaj zavezancev za plačilo prometnega davka.</p>
               <p>Drugič. Povečanje prometnega davka od storitev iz 5 na 6,5% je bilo že ob predlogu
               zakona obrazloženo, da pač financiranje potreb javnofinančnih blagajn seveda terja to
               podražitev oziroma da je glavni, osnovni namen predloga te spremembe povišanje te
               tarife na tem prometnem davku bil fiskalnega oziroma prihodkovnega namena prihodkov v
               državni proračun. Če bi seveda veljala trditev, da se stopnje prometnega davka
               povečujejo oziroma usklajujejo v skladu, bodisi z nekim indeksom drobno prodajnih cen
               ali življenjskih stroškov, bi seveda to pomenilo, da bi vsako leto morali enkrat vse
               tarifne stopnje oziroma vse stopnje prometnega davka po vseh tarifnih razredih
               povečevati. Seveda temu ni tako. Kot sem že rekla, osnovni je bil fiskalni namen.</p>
               <p>In tretja argumentacija glede tega, kaj je v osnovi, ali je v osnovi prometni davek
               že vključen ali je nadgrajen na ceno storitve in seveda zaračunan in s tem prenesen
               na končnega kupca ali potrošnika, naj povem, da to ni izjemen ali pa poseben primer
               že v sedanji ureditvi. Imamo že sedaj primere, ko recimo - tudi sami verjetno v
               praksi ste že srečali pogodbe in fakture, kjer piše, da je cena oziroma prometni
               davek storitve vključen že v ceno oziroma v skupni znesek storitve. Podoben primer je
               recimo pri prometnem davku na tobačne izdelke, kjer je seveda v maloprodajni ceni
               cigarete tudi že vključen prometni davek in se v bistvu retrogradno nazaj izračunava
               po preračunani stopnji. Hvala.</p>
            </sp>
            <sp xml:id="SDZ2-Izredna-18-1998-01-08.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa državni sekretarki, gospe Kolarjevi. Zadevo je obravnaval odbor za
               finance in monetarno politiko kot matično delovno telo. Prosim poročevalca odbora, da
               predstavi mnenje.</p>
            </sp>
            <sp xml:id="SDZ2-Izredna-18-1998-01-08.sp32">

               <speaker>MAG. JANEZ KOPAČ:</speaker>

               <p>Hvala za besedo. Tudi na odboru je odvetnik gospod Ilc predstavil podobno kot tu
               stališča državnega sveta, ki so bila podlaga za odložilni veto.</p>
               <p>Brez dvoma je edini vzrok za veto, glede na to obrazložitev, odpor skupine odvetnikov
               in notarjev za začetek plačevanja prometnega davka od - pa ne nasploh - ampak
               prometnega davka, ki bi se odračunaval od obstoječe višine njihove tarife. Torej, ta
               zakon res posega v njihove obstoječe dohodke, res jih zmanjšuje za 6,5%. Res je pa
               tudi to, da v primeru, če bo zakon sprejet in bo začel veljati, lahko tako odvetniška
               kot notarska zbornica, predlagata ministru za pravosodje povišanje svojih tarif za
               6,5%, kot nadomestek, če bi bil sprejet uvedeni prometni davek. Seveda drugo
               vprašanje je, če bo minister za pravosodje dal soglasje za tako povišanje, ker po
               zakonu ga daje on, ne vlada. To je pa tudi res.</p>
               <p>No, kakor koli, odbor je bil mnenja, da ta partikularni interes skupine državljanov,
               sicer povsem legitimen, ki predstavlja verjetno - to je moje osebno mnenje - nekaj
               deset milijonov tolarjev prihodkov, glede na finančni učinek celega zakona, ki je
               petnajst milijard tolarjev, kar je pol odstotka bruto domačega proizvoda ni zadosten
               razlog za to, da bi glasovali proti zakonu. Sploh pa je odbor, glede na izid
               glasovanja lahko to z zagotovostvjo trdim, ponovno bil zavestno za to, da se s 6,5%
               poseže v obstoječe dohodke odvetnikov in notarjev.</p>
               <p>Zato odbor predlaga zboru, da pri ponovnem odločanju v skladu z 91. členom Ustave
               Republike Slovenije zakon o spremembah in dopolnitvah zakona o prometnem davku
               sprejme. Tudi ob tem, kot je bilo že uvodoma rečeno, je obstajala enaka zagata, kot
               pri glasovanju o prejšnjem zakonu v zvezi z uveljavitveno določbo 1. januarja. Tudi v
               tem primeru je odbor na podlagi utemeljitve Sekretariata za zakonodajo in pravne
               zadeve, ki je obširneje obrazložena tudi z njihovimi pomisleki vred, resnici na
               ljubo, v poročilu odbora. Skratka, tudi v tem primeru je odbor bil mnenja, da je
               potrebno pri izvajanju zakona izhajati iz določb 154. člena Ustave Republike
               Slovenije, ki se nanaša na veljavnost predpisov in njihovo objavljanje in torej pri
               ravnanju državnih organov, pri uveljavljanju tega zakona v praksi upoštevati, da ta
               člen pravi, da če ni določbe o začetku veljavnosti, potem akt začne veljati petnajsti
               dan po objavi v Uradnem listu. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa predsedniku Odbora za finance in monetarno politiko. Prehajamo na
               glasovanje. Želi kdo izkoristiti možnost in obrazložiti svoj glas.</p>
               <p>Dr. Ribičič. Želi še kdo?</p>
            </sp>
            <sp xml:id="SDZ2-Izredna-18-1998-01-08.sp34">

               <speaker>DR. CIRIL RIBIČIČ:</speaker>

               <p>Spoštovani. Ne bom ponavljal tistega, kar sem prej govoril, čeprav velja za ta zakon
               popolnoma isto, glede uveljavitve 1. januarja. Bom povedal nekaj dodatnih argumentov,
               ki veljajo pri tem zakonu.</p>
               <p>Prej bi pa rad omenil, da je tukaj iz klopi vladajoče stranke prišlo dobrohotno
               opozorilo, da se letos volijo še ustavni sodniki. Opozorilo verjamem, da je bilo
               mišljeno bolj šaljivo, zabavno in tako kot pripombica. Ampak naj resno odgovorim v
               tem smislu, da upam, da boste pri volitvah ustavnih sodnikov šteli v dobro, kadar se
               nekdo zavzema za ustavnost in pravno državo, in slabo, če je proti temu. Če kdo
               misli, da je treba ustavne sodnike po nekih drugih kriterijih, da delajo uslugo neki
               stranki, tudi takrat, ko gre za očitno protiustavnost, potem pač ni treba podpirati
               takšnega kandidata, ki ne dela v skladu z tako strankarsko disciplino proti ustavi in
               proti načelu pravne države.</p>
               <p>Tisto, kar je pri tem zakonu posebno, je to, da se tudi samemu zakonu očita
               protizakonitost in protiustavnost s strani odvetniške zbornice in mimo grede bi tukaj
               rekel seveda, da jaz izhajam, kadar državni svet da veto, v načelu pozitivno od
               takšnega veta, da je treba te pomisleke resno preučiti. Državnem svetu, so iste
               državljanke in državljani, ki so tudi nas izvolili v državni zbor, in tudi gospod Ilc
               tukaj ni predstavnik odvetniške zbornice in ni tukaj kot odvetnik, ampak je tukaj kot
               državni svetnik, kot član tistega organa, ki je s predpisano večino vložil veto.</p>
               <p>Rad bi samo še eno stvar rekel. Morda bo sedaj kdo bolj zlahka glasoval drugič, pa
               bo rekel, saj sem že enkrat glasoval za protiustavnost, bom pa še enkrat glasoval.
               Moram reči, da ta logika vsaj v pravu ne vzdrži. Če nekoga nekdo okrade ali ubije, to
               ne pomeni, da lahko potem še drugega in da to ni kaznivo dejanje. Tisto, kar pa tukaj
               ubijamo, je pa pravna država.</p>
            </sp>
            <sp xml:id="SDZ2-Izredna-18-1998-01-08.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Ribičič. V prvem delu vaše razprave sem skoraj imel vtis, da ste
               suptilno polimiziral s stališči nekaterih poslancev, kot sem vas razumel, potem ste
               pa svoje argumente našteval naprej. Gospod Veber, bo obrazložil svoj glas.</p>
            </sp>
            <sp xml:id="SDZ2-Izredna-18-1998-01-08.sp36">

               <speaker>JANKO VEBER:</speaker>

               <p>Hvala in lep pozdrav vsem. Tudi srečno v tem letu.</p>
               <p>Oglašam se za to, ker sem tudi član odbora za finance in želim svoj glas tukaj še
               enkrat obrazložiti. Obrazložil sem ga tudi že na odboru in seveda sem bil proti temu,
               da se zakon o spremembah in dopolnitvah zakona o prometnem davku sprejme. Moja
               obrazložitev je bila v tej fazi predvsem ta, da je bila možnost, da se v decembru
               vendarle ponovno glasuje o tem zakonu, pa ta ni bila izkoriščena.</p>
               <p>Danes si pa izmišljamo mnoge argumente, da opravičimo to dejanje in vsi ti
               argumenti, ki so bili navedeni, dejansko niso niti sprejemljivi, niti opravičljivi za
               ta državni zbor.</p>
               <p>Zato bi rad še enkrat jasno in glasno povedal, da bom glasoval iz tega razloga proti
               takemu početju in seveda tudi proti takemu zakonu. Hvala.</p>
            </sp>
            <sp xml:id="SDZ2-Izredna-18-1998-01-08.sp37">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Veber. Gospod Demšar bo obrazložil svoj glas.</p>
            </sp>
            <sp xml:id="SDZ2-Izredna-18-1998-01-08.sp38">

               <speaker>VINCENCIJ DEMŠAR:</speaker>

               <p>Hvala lepa in pa seveda želim lepo leto vsem skupaj. Glasoval bom proti takim
               rešitvam iz preprostega razloga, ker tisti, ki smo že kdaj bili v kakšnih občinskih
               službah in smo spremljali, finance vemo, da se davki niso pobirali, da so procenti
               izterjave davkov bili zmeraj veliko procentov pod 100. Če so sedaj govorili tu
               ljudje, ki so v Odboru za finance in če se oglašajo ti ljudje, ki se bolj razumete na
               finance kot se sam, mislim, da bi bila prva stvar, ki bi jo bilo treba rešiti, ta, da
               se poberejo davki od tistih, ki bi jih bili dolžni plačevati. V tem primeru spet
               iščemo neke drobnarije, velike stvari pa izpadajo. Moj nastop je usmerjen v tej
               smeri, četudi bo sedaj predlog državnega sveta zavrnjen, da bi vendar država
               poskrbela, da bi se davki normalno pobirali, kot se povsod drugod, čeprav vemo, da so
               tudi drugod po Evropi, pa imajo večjo tradicijo v demokraciji tudi utaje davkov.</p>
               <p>Želel bi tudi opozoriti na to, da ta država sedaj ni samo država od koalicije, ta
               država je tudi od opozicije. Zato je moja pripomba v smeri, da bi res davke pobrali,
               vendar pa ne pobirali drobtin. Lotimo se velikih stvari. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp39">

               <speaker>PREDSEDNIK JANEZ PODOBNIK:</speaker>

               <p>Hvala gospodu Demšarju. Prehajamo na glasovanje. Preden dam predlog na glasovanje
               ugotovimo sklepčnost! Gospod Sovič bo obrazložil svoj glas.</p>
               <p>Gospod Sovič, ko sem vprašal, če želi še kdo, takrat nisem videl vaše roke. Takrat je
               gospod Sovič gledal nek papir. Predlagam, da dobi besedo. <gap n="..."/><stage>(Vmes glasovi iz
               dvorane.)</stage><gap n="..."/></p>
               <p>Gospod Sovič, prosim.</p>
            </sp>
            <sp xml:id="SDZ2-Izredna-18-1998-01-08.sp40">

               <speaker>BORIS SOVIČ:</speaker>

               <p>Hvala lepa. Se opravičujem, če je to vzbudilo kakršnokoli nelagodje pri kom. Mislim,
               da je nujno tudi pri tem zakonu opozoriti še enkrat na ustavo. Svoj glas bi
               obrazložil na ta način, da bi povedal, zakaj je nemogoče biti za ta zakon. 154. člen
               ustave jasno govori naslednje: Prvič, predpisi morajo biti objavljeni, predno začnejo
               veljati. Ta predpis govori drugače. In drugič, predpis začne veljati 15 dan po
               objavi, če ni v njem drugače odločeno. V tem predpisu ni tako. Zato mislim, da je
               najbolj smiselno upoštevati mnenje, ki ga je tudi Odbor za finance zapisal, žal ne
               upošteval, in to je, da je najčistejša rešitev, da se ta zakon ne sprejme in vlada,
               če to želi, po hitrem postopku predlaga nov zakon, ki je lahko sprejet tudi na
               izredni seji. To bi bila pravno gledano najčistejša rešitev.</p>
               <p>Mnenje, da pa je možno 154. člen ustave upoštevati tako,da tudi če zakon določa
               drugače, je pa ustava tista, ki to razveljavi, mislim, da ni sprejemljivo, ker naša
               ustava ne pozna principa ničnosti. Zato takšnega izgovora ali vej outa? zakonodajalec
               nima. Še enkrat poudarjam, da se mi zdi nesprejemljivo, da državni zbor sprejema
               zakon, ki je evidentno v nasprotju z ustavo. Zato plediram, da v imenu ustavnosti, v
               imenu zakonitosti, seveda tega zakona ne sprejmemo in da s tem vendarle damo nek
               jasen signal, da želi ta dom, da želi ta državni zbor ustavo respektirati. Drugačno
               tretiranje, mislim, da bi bilo nevredno tudi, če hočete, naše ustavne ureditve. Zato
               mislim, da je nujno, da smo proti temu zakonu. Jaz bom zato glasoval proti. Hvala.
           </p>
            </sp>
            <sp xml:id="SDZ2-Izredna-18-1998-01-08.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo obrazložiti svoj glas? <stage>(Ne.)</stage> Obrazložitev glasu ni več
               možna.</p>
               <p>Prehajamo na glasovanje. Ugotavljamo prisotnost! <stage>(71 prisotnih.)</stage></p>
               <p>Kdo je za zakon o spremembi zakona o prometnem davku? <stage>(49 poslancev.)</stage> Je kdo proti?
               <stage>(17 poslancev.)</stage></p>
               <p>Ugotavljam, da je zakon sprejet.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - PREDLOG ZAKONA O POROŠTVU REPUBLIKE
                  SLOVENIJE ZA ALOCIRANE OBVEZNOSTI NOVE LJUBLJANSKE BANKE IN NOVE KREDITNE BANKE
                  MARIBOR.</title>
               </p>
               <p>Predlog zakona je v obravnavo zboru predložila Vlada Republike Slovenije. Ali želi
               predstavnik vlade besedo? <stage>(Ne.)</stage> Predstavnik vlade ne želi besede.</p>
               <p>Predlog zakona je obravnaval odbor za finance in monetarno politiko kot matično
               delovno telo. Prosim poročevalca, da predstavi mnenje odbora. Prosim za mir v
               dvorani! Ali poročevalec želi besedo? <stage>(Ne želi.)</stage></p>
               <p>Želi besedo predstavnik sekretariata za zakonodajo in pravne zadeve? <stage>(Ne želi.)</stage>
               Želijo besedo predstavniki poslanskih skupin? <stage>(Ne želijo.)</stage> Besedo dajem poslankam in
               poslancem. Pisnih prijav nismo prejeli. Razpravljati želi gospod Špiletič, zato mu
               dajem besedo.</p>
            </sp>
            <sp xml:id="SDZ2-Izredna-18-1998-01-08.sp42">

               <speaker>BOGOMIR ŠPILETIČ:</speaker>

               <p>Hvala za besedo, gospod predsednik. Ob obravnavi omenjenega predloga zakona na
               matičnem delovnem telesu sem predstavnikom vlade kot predlagateljem zastavil
               vprašanje, da me čudi, da te terjatve, na katere se nanaša poroštvo v predlaganem
               zakonu, niso bile prenešene na Agencijo za sanacijo bank in hranilnic, kajti večina
               tega porabljenega kredita je bila dodeljena podjetjem, ki so danes v stečajnem
               postopku. Vsaj teoretično namreč obstaja možnost, da je bil vsaj del terjatev že
               prenešen na Agencijo za sanacijo bank in hranilnic, za kar je država že izdala
               obveznice Republike Slovenije, in da bi v primeru nezmožnosti plačila tega dolga po
               tem zakonu ponovno isti zneski prešli v javni dolg. Predlagatelji oziroma
               predstavniki vlade takrat niso imeli odgovora oziroma ga niso znali posredovati, zato
               jih je odbor zadolžil, da ta odgovor, ali je bilo kaj od vseh teh zneskov prenešenega
               na Agencijo za sanacijo bank in hranilnic ali ne, podajo v državnem zboru, vendar še
               pred glasovajem o tem zakonu, zato me čudi, da se danes ni nihče priglasil k besedi.
               Tokrat ponovno prosim za odgovor na to zastavljeno vprašanje, k čemur jih je zadolžil
               tudi matični odbor. Hvala.</p>
            </sp>
            <sp xml:id="SDZ2-Izredna-18-1998-01-08.sp43">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Špiletič. Želi še kdo razpravljati? Želi še kdo razpravljati?
               Morda kakšen odgovor? Gospa državna sekretarka. Prosim.</p>
            </sp>
            <sp xml:id="SDZ2-Izredna-18-1998-01-08.sp44">

               <speaker>META BOLE:</speaker>

               <p>V zvezi z vprašanjem gospoda poslanca Špiletiča bi rada v imenu vlade dala odgovor.
               Predstavniki vlade so odboru, pristojnemu za obravnavo tega vprašanja, posredovali
               odgovor, da ne v primeru Ljubljanske banke oziroma Nove Ljubljanske banke, ne v
               primeru Nove Kreditne banke Maribor, ki predstavljata banki, ki bosta po osnovnih
               pogodbah poravnali to obveznost, da ta dolg ni bil vključen v sanacijski postopek,
               torej ob izdaji sanacijskih obveznosti. Torej, da sanacijske obveznice, ki jih je,
               bodisi NLB dobila preko Agencije za sanacijo bank, niso bile namenjene poravnavi teh
               obveznosti, obveznosti, ki se poravnavajo iz tega naslova. Enako torej velja tudi za
               Novo Kreditno banko Maribor.</p>
            </sp>
            <sp xml:id="SDZ2-Izredna-18-1998-01-08.sp45">

               <speaker>PODPREDSEDNIK ANDREJ GERENČER:</speaker>

               <p>Hvala, gospa državna podsekretarka. Če ne želi nihče več besede, zaključujem
               razpravo.</p>
               <p>Prehajamo na <title>drugo obravnavo</title>, to je odločanje o posameznih členih
               predloga zakona. Zboru predlagam, da skladno z zadnjo alineo 189. člena poslovnika
               razpravlja in glasuje o vseh tistih členih skupaj, h katerim niso bili vloženi
               amandmaji. Ugotovimo prisotnost! <stage>(63 prisotnih.)</stage></p>
               <p>Kdo je za ta predlog? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet.</p>
               <p>Prehajamo na amandmaje in obravnavo členov. Dobili ste pregled. V poročilu so
               amandmaji, in sicer imamo en amandma k 1. členu. Vložil ga je odbor. Želi kdo
               razpravljati? <stage>(Ne želi.)</stage> Zaključujem razpravo. Prehajamo na odločanje. Ugotovimo
               prisotnost! <stage>(55 prisotnih.)</stage></p>
               <p>Kdo je za amandma? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Kdo je za amandma? Na glasovanje dajem 1. člen v celoti. Ugotavljamo prisotnost! <stage>(58
               poslancev.)</stage></p>
               <p>Kdo je za 1. člen? <stage>(42 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 1. člen sprejet.</p>
               <p>Prehajamo k amandmaju k 2. členu. Želi kdo razpravljati? <stage>(Ne.)</stage> Zaključujem razpravo.
               Prehajamo na odločanje. Ugotavljamo prisotnost! <stage>(64 poslancev.)</stage></p>
               <p>Kdo je za amandma? <stage>(41 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 2. člen v celoti. Ugotavljamo prisotnost! <stage>(64 poslancev.)</stage></p>
               <p>Kdo je za 2. člen? <stage>(38 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 2. člen sprejet.</p>
               <p>Prehajamo k 3. členu in amandmaju k 3.členu. Želi kdo razpravljati? <stage>(Ne.)</stage>
               Zaključujem razpravo. Prehajam na odločanje. Ugotavljamo prisotnost! <stage>(59
               poslancev.)</stage></p>
               <p>Kdo je za amandma? <stage>(47 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Prehajamo k 5. členu v celoti. Ugotavljamo prisotnost! <stage>(60 poslancev.)</stage></p>
               <p>Kdo je za 5. člen? <stage>(45 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 5. člen sprejet.</p>
               <p>Prehajamo na odločanje o ostalih členov, h katerim niso bili vloženi amandmaji. Želi
               kdo besedo? <stage>(Ne.)</stage> Zaključujem razpravo. Na glasovanje dajem preostale člene, h
               katerim niso bili vloženi amandmaji. Ugotovimo prisotnost! <stage>(63 poslancev.)</stage></p>
               <p>Kdo je za ta predlog? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da so preostali členi sprejeti.</p>
               <p>Opravili smo razpravo in glasovanje o posameznih členih in glasovati moramo še
               naslovu zakona. Ali želi kdo razpravljati o naslovu zakona? Ker ne želi nihče
               razpravljati, zaključujem razpravo. Prehajamo na glasovanje.</p>
               <p>Na glasovanje dajem naslov zakona v celoti. Ugotavljamo prisotnost! <stage>(65
               poslancev.)</stage></p>
               <p>Kdo je za naslov zakona v celoti? <stage>(46 poslancev.)</stage> Je kdo proti <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo na <title>tretjo obravnavo</title>. Izglasovali smo zakon po členih in naslov
               zakona. Odpiram razpravo k predlogu zakona v celoti. Želi kdo besedo? <stage>(Ne.)</stage>
               Zaključujem razpravo. Ugotavljam, da k predlogu zakona so bili sprejeti amandmaji,
               zato je možno vlaganje amandmajev, če želi kdo vložiti. <stage>(Ne želi.)</stage> Predlog zakona
               dajem v celoti v sprejem. Ugotavljamo prisotnost? <stage>(? prisotnih.)</stage></p>
               <p>Kdo je za predlog v celoti? <stage>(41 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da smo sprejeli zakonski predlog.</p>
               <p>Sprašujem na podlagi člena. Smo usklajeni. Hvala lepa.</p>
               <p>S tem smo tudi končali to točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O POROŠTVU REPUBLIKE
                  SLOVENIJE ZA RESTRUKTURIRANJE OBVEZNOSTI PODJETIJ S PODROČJA ELEKTROGOSPODARSTVA,</title> hitri postopek.</p>
               <p>Predlog zakona je v obravnavo zboru predložila Vlada Republike Slovenije. Želi
               predstavnik vlade besedo? Gospod minister Dragonja.</p>
            </sp>
            <sp xml:id="SDZ2-Izredna-18-1998-01-08.sp46">

               <speaker>METOD DRAGONJA:</speaker>

               <p>Hvala lepa, gospod predsednik. Spoštovane poslanke in poslanci!</p>
               <p>Hvala za besedo. Dovolite, da v osnovnih obrisih predstavim glavne poudarke pri
               sprejemu predlaganega zakona. Elektroenergetski sistem Slovenije danes posluje kot
               gospodarska javna služba. Manj kot 1% električne energije, ki se proizvaja v
               Sloveniji, se danes proizvede oziroma, ki se pojavi na trgu v Sloveniji, se danes
               proizvede v privatni sferi. Sem sodijo predvsem male hidroelektrarne, v katerih je
               privatni kapital prisoten že daljše obdobje, ter posamezni objekti v industriji, ki
               sodijo v splet tako imenovane kogeneracije. Ta energija se pretežno uporablja pri
               porabnikih.</p>
               <p>To se pravi, da je 99% energije, ki se jo danes porabi na trgu v Sloveniji,
               proizvedene v javnem sektorju, zato lahko govorimo pretežno o tem, da je
               elektrogospodarstvo danes praktično v celoti gospodarska javna služba in je tudi še v
               celoti v državni lasti.</p>
               <p>Ob tem je treba poudariti, da država vodi in usmerja delovanje elektrogospodarstva
               po principih postopnega prilagajanja evropskim principom poslovanja in zahtevam, ki
               izhajajo iz pridružitvenih procesov Evropski uniji, v tem smislu želimo ta sektor
               postopno demonopolitirati, ustvarjati konkurenco, tržna pravila obnašanja in tudi
               postopno izvesti lastninsko preoblikovanje tega sistema. V prvi vrsti predvsem na ta
               način, da želimo aktivirati privatni kapital pri vlaganjih, pri modernizaciji in pri
               novih projektih privatni kapital, bodisi domači bodisi tuji privatni kapital - v
               naslednji fazi pa postaviti tudi načelna izhodišča in usmeritve za privatizacijo
               obstoječih podjetij, ki so v javni oziroma v državni lasti v tem momentu.</p>
               <p>Računamo, da bomo ustrezne sistemske podlage za te transformacije opredelili v
               zakonu o energiji, lahko da bo to celo več zakonov, ki se pripravlja vzporedno s
               strategijo vključevanja v Evropsko unijo za področje energetike. Na tem področju so
               tudi spremembe v evropskem prostoru na osnovi strategije politike in direktiv
               Evropske unije, relativno zelo dinamične in nam koncipiranje pravil delovanja in
               poslovanja tega sistema v tem trenutku na nek način tudi ustreza, ker sistemsko
               zakonodajo sproti prilagajamo tudi trendom in procesom, ki so širše prisotni v
               evropskem prostoru in tudi globalno. V tem sklopu želim še posebej izrecno poudariti,
               da energetski sektor danes ni več subvencionirana gospodarska dejavnost. To
               utemeljeno trdim na tej osnovi, ker je v celoti prihodek, ki ga je ustvarila
               energetika v letu 1997, ustvarila s svojo dejavnostjo na trgu. Niti tolarja državnih
               subvencij v letu 1997 ni bilo porabljenega za subvencioniranje, bodisi cen energije
               ali posredno, za posredne oblike subvencij. To se je v preteklih letih sicer
               dogajalo, ob tem, da cenovna politika ni v celoti mogla pokriti stroškov proizvodnje
               energije in je posredno subvencioniranje v glavnem potekalo skozi zalaganja Republike
               Slovenije za odplačilo s strani države garantiranih, fiksnih in garantiranih
               obveznosti. Z reprogramiranjem teh obveznosti, na osnovi posebnega zakona, ob koncu
               leta 1996 tudi z državnimi poroštvi na tako reprogramirane kredite, smo uspeli
               zagotoviti, da je bil velik del fiksnih in garantiranih obveznosti refinanciran;
               tisti del, ki pa ni bil refinanciran, pa se je tudi sproti servisiral. To isto
               politiko načrtujemo tudi za leto 1998. V naši operativni tekoči politiki izrecno
               poudarjamo, da energetika mora poslovati po tržnih principih poslovanja in na te
               principe profiliramo tudi vse operativne inštrumente.</p>
               <p>Z 31.12.1997 je potekel odlog glavnic in obresti z naslova zakona, ki je
               restrukturiral te kredite v obdobju zadnjega leta in pol, zato državnemu zboru
               predlagamo, da se sprejme nov zakon, ki bo nadalje odložil glavnice in obresti
               zapadlih kreditov v obdobju naslednjih dveh let. Obseg teh zapadlosti je tak, da v
               letu 1998 zapade za 8 milijard 935 milijonov glavnic in 4 milijarde 522 milijonov
               tolarjev obresti. Skupaj v letu 1998 13,4 milijarde obveznosti, ki so garantirane s
               strani države po obstoječih zakonih. V letu 1999 pa je obseg teh zapadlosti na nivoju
               10,2 milijarde. Skupaj ta zakon pokriva za predlagano obdobje naslednjih dveh let 23
               milijard 675 milijonov obveznosti po kreditih, na katere so že danes oziroma so bila
               v preteklosti dana državna jamstva.</p>
               <p>V obrazložitvi zakona je to nazorno prikazano tudi z grafičnimi prikazi. Potrebno je
               poudariti, da je velik del teh obveznosti skoncentriran na posameznih podjetjih, ker
               odraža predvsem tudi strukturo graditve oziroma financiranja teh objektov v času
               njihove izgradnje. 23% obveznosti, ki se restrukturirajo po tem zakonu, se nanaša na
               Termoelektrarno Šoštanj, kar 70% teh obveznosti pa na Nuklearno elektrarno Krško,
               skupaj je to 93%. To se pravi, da se samo 7% teh obveznosti nanaša na ostala podjetja
               iz elektroenergetskega sistema. To po svoje odraža specifiko financiranja in graditve
               teh objektov v času njihove izgradnje in predvsem tudi dejstvo, da podjetja, bodisi
               niso bila v stanju odplačevati teh kreditov ali jim to ni bilo omogočeno na osnovi
               zakonskih določil. To posebej velja za Nuklearno elektrarno Krško, ki je bila
               pretežno financirana z investicijskimi krediti s strani EKSIM banke v 70-ih in v
               začetku 80-ih let in so te kreditne obveznosti zapadale pod različne državne
               moratorije in restrukturiranja kreditnih obveznosti še po zakonodaji bivše države v
               obdobju od začetka leta 1990, po osamosvojitvi Slovenije pa se je precej velik del
               teh obveznosti reprogramiral oziroma odlagal tudi naprej, ne pa več v celoti.</p>
               <p>Razlogi zakaj predlagamo sprejem zakona oziroma tak poseg in tak ukrep, ki ima
               deloma tudi še prehodno interventno naravo, so predvsem na dveh področjih. Prvi
               razlog je v tem, da zatečena cena energije še ne pokriva v celoti stroškov
               proizvodnje, prenosa in distribucije energije. To je poznan in pereč problem
               celotnega področja bivšega socializma, kjer je cena električne energije na bistveno
               nižjih nivojih, kot so tržne cene v Evropi. To na drugi strani ne pomeni, da so tudi
               proizvodne cene te energije v teh proporcih nižje. Strategija oskrbe in porabe
               energije v Sloveniji je opredelila obdobje, v katerem bo Republika Slovenija
               harmonizirala cene s primerljivimi evropskimi cenami. Po zadnjih korekcijah cen
               energije današnja cena pokriva približno 83% povprečne evropske cene, tukaj je
               mišljeno povprečje držav v Evropski uniji. Politika nadaljnje harmonizacije cen je
               jasno začrtana. Računamo, da bomo celotno harmonizacijo lahko izvedli do konca leta
               2000, to se pravi vključno v obdobju naslednjih treh let in ta harmonizacija upošteva
               trend postopnega relativnega povečevanja domačih cen, hkrati pa se pričakuje tudi
               zniževanje cen v evropskem prostoru zaradi delovanja principov konkurence zaradi
               tega, ker ti procesi na ta način prispevajo tudi k zniževanju teh cen. To se pravi,
               da se to relativno razmerje v obdobju naslednjih treh let po naših ocenah v tem
               obdobju harmonizacija cen mora izvesti.</p>
               <p>Drugi pomemben razlog, zakaj predlagamo zakon in pa refinanciranje obveznosti
               oziroma njihovo restrukturiranje je struktura financiranja elektroenergetskih
               objektov v preteklosti. V veliki meri so bili ti objekti v preteklosti grajeni s
               posojili. Samo to dejstvo, ki sem ga uvedel v preteklosti, da se preko 90% teh
               obveznosti nanaša na dve podjetji iz elektroenergetskega sistema, potrjuje, da je to
               dejstvo tako, tega ni možno spremeniti oziroma ga je možno spremeniti samo na ta
               način, da ustvarjamo postopne pogoje za to, da so ta podjetja v stanju tudi
               servisirati svoje obveznosti in s tem vzpostaviti normalno strukturo financiranja in
               strukturo stroškov in pa cene energije, ki jim doseganje tega cilja omogoča.</p>
               <p>Sprejem tega zakona, bi se lahko reklo, je sicer v interesu elektrogospodarstva, bi
               pa rad posebej poudaril, da vsako restrukturiranje oziroma vsak reprogram, ki poteka
               po teh principih, kot je predlagan tu, tu je pa restrukturiranje na ta način, da se
               refinancirajo tako zapadle glavnice, kot tudi zapadle obresti, se pravi zadolžujemo
               se za glavnice in za obresti in s tem povečujemo obseg zadolžitve, potencialno, ne
               povečujemo sicer obsega potencialnega državnega jamstva za poravnavanje teh
               obveznosti, povečuje udeležbo stroškov financiranja v strukturi cene električne
               energije. Če je ta udeležba danes nekje na nivoju nekaj pod 5%, bo ta reprogram
               stroške financiranja dvignil za približno 1% točko oziroma bodo za obdobje trajanja
               tega reprograma stroški financiranja v tem segmentu povečani. V tem segmentu je naša
               stroškovna cena energije neprimerljiva z evropsko ceno. Resnici na ljubo je sicer
               treba priznati, da je neprimerljiva tudi še v enem drugem delu, da naše
               elektrogospodarstvo, glede na to, da je še pretežno v državni lastni, ne zagotavlja
               tudi donosov na vložena sredstva lastnikom. To se pravi, da v tem delu beleži <stage>(?red.)</stage>
               določene prihranke, ki pa jih pretežno privatizirani elektroenergetski sistemi morajo
               v svoji stroškovni strukturi zagotavljati.</p>
               <p>To se pravi, da osnovni razlogi za predlaganje zakonskih rešitev izhajajmo iz
               objektivnih dejstev in omejitev, ki so dolgoročnejše narave. Cenovne omejitve, kjer
               je prisoten izključen konflikt kratkoročnih ciljev ekonomske politike države, in pa
               omejitve, ki so prisotne na področju javnih financ. Te omejitve so rezultirale v tem,
               da v proračunih za leto 1997, 1998 in tudi o proračunih, ki jih bomo predlagali
               državnemu zboru v bodoče, ne bomo predvidevali subvencioniranja cene električne
               energije, ampak bomo predlagali ukrep oziroma predlagamo ukrep, kot je ta, da država
               v tem prehodnem obdobju, v katerem se postopno zagotovi sposobnost podjetij, da
               servisirajo te obveznosti, te obroke pomaga restrukturirati in ustvariti potrebne
               pogoje, da se to prestrukturiranje znotraj energetskega sektorja lahko tudi izvede. V
               tem delu vlada sledi ciljem in usmeritvam energetske strategije, postopno prilagaja
               cene energije. Mislim, da v obdobju zadnjih treh let imamo prisotne pozitivne premike
               na letnem nivoju 2-4%, ne dosegamo v celoti usmeritev iz strategije, ki je dala
               orientacijo 7% realne rasti. Vendar pa je treba upoštevati tudi trend postopnega
               zniževanja cen električne energije v Evropski uniji.</p>
               <p>Na osnovi predlaganega zakona zagotavljamo, da ne predvidevamo negativnih finančnih
               posledic na proračun oziroma na javne finance. Obseg poroštev, ki se odobrava s tem
               zakonom, dejansko pomeni podaljšanje obstoječih poroštev za obstoječe zadolžitve.</p>
               <p>Na ta način se sicer obseg zadolženosti sistema poveča, obseg eksponiranja oziroma
               tega <q>"ekspovžerja"</q> države pa se v tem delu ne podaljšuje v luči zagotavljanja pogojev
               za to, da bodo podjetja v stanju oziroma celotni sistem v stanju servisirati te
               obveznosti. To je po naši oceni razumen ukrep za prilagajanje na tržne pogoje
               konkuriranja in na evropske pogoje konkuriranja tudi na področju energetike.</p>
               <p>Na tej osnovi lahko rečemo, da ne predvidevamo vnovčevanja poroštva oziroma limita
               poroštev, ki je predviden s tem zakonom, na nivoju teh 23 milijard tolarjev. Interno
               celo načrtujemo, da bomo kljub temu, da bo del kreditov restrukturiran že v tem času,
               zagotovili odplačevanje dela te obveznosti, posebej iz naslova zadolžitev Nuklearne
               elektrarne Krško in da bi na ta način še v tem vmesnem obdobju ustvarjali dodatne
               pogoje za to, da podjetja lahko sama poravnavajo te obveznosti oziroma, da bodo tudi
               del restrukturiranih obveznosti, kljub temu, da ne bodo zapadla, poravnavala že v
               času do njihove zapadlosti. Lahko rečem, da bomo pretežni del učinkov podražitve
               električne energije, ki je uveljavljena v začetku letošnjega leta, z veljavnostjo 1.
               januar 1998, uporabili ravno s tem namenom, ne glede na to, da poskušamo z
               restrukturiranjem teh obveznosti vzpostaviti potem tudi ustrezne pogoje za vstop in
               za izvajanje nekaterih projektov na področju modernizacije in pa obnove nekaterih
               elektroenergetskih objektov na tem področju.</p>
               <p>Zakon je v tej luči možno ocenjevati tudi širše, ne samo z vidika financiranja
               elektrogospodarstva in trenutne ekonomske situacije, treba ga je ocenjevati tudi v
               smislu procesov in aktivnosti, ki jih izvajamo na področju energetike, da zagotovimo
               postopno prilagajanje na mednarodne konkurečne pogoje. Nekaj osnovnih usmeritev
               politike naše delovanja na energetskem področju je sledečih.</p>
               <p>Težimo predvsem k postopni demonopolizaciji tega sistema, to se pravi z uvajanjem
               konkurence, predvsem privatnih ponudnikov, privatnih producentov, privatnih generacij
               energije, uvajanja tržnih pravil, konkurence, dereguliranja te dejavnosti,
               vključevanja v evropske integracije. Pomemben element naših usmeritev predstavljajo
               lansirani projekti modernizacij in razvoja ter obnove kapacitet, pomemben element
               vladne politike je harmonizacija cen, o kateri sem govoril v preteklosti, pomemben
               element notranjega delovanja v energetskem sistemu je zniževanje stroškov, večanje
               produktivnosti, večanje učinkovitosti, zniževanja zaposlenih <stage>(v preteklem letu smo
               uspeli znižati število zaposlenih v elektroenergetskem sistemu za 300 delavcev, kar
               je približno 1,6%)</stage>. Pomemben element naših aktivnostih, je tudi učinkovita priprava
               in izvedba investicij, ki bistveno vplivajo na stroške generirane energije. Delamo na
               prilagoditvi tarifnega sistema na evropski tarifni sistem in delamo predvsem tudi na
               tem, da pomagamo razrešiti del problema preteklosti. Ravno razreševanje delov
               problema preteklosti je tudi restrukturiranje zadolžitev, ki so bile v preteklosti
               najete in ki jih v tem momentu zaradi omejitev, ki so bile podane, v celoti ne moremo
               zagotavljati.</p>
               <p>V ta sklop razreševanja problemov preteklosti sodi tudi zelo pomembna aktivnost,
               kateri smo namenili veliko pozornosti v obdobju zadnjega kvartala, to je razreševanje
               vprašanja plačevanja oziroma neplačevanja in odnosov med elektrogospodarstvom in med
               nekaterimi večjimi uporabniki, predvsem na področju tako imenovanega direktnega
               odjema. Ti uporabniki so trije: Slovenske železnarne, ki tekoče in v skladu s pogoji
               dobave plačujejo energijo in nimajo znatnejših zapadlih obveznosti; drugi direktni
               odjemalec so podjetja v sestavi Tovarne dušika Ruše in tretji največji je podjetje
               Talum Kidričevo. Za Tovarno dušika Ruše je vlada v mesecu decembru obravnavala pogoje
               ureditve teh odnosov in tudi pogoje dobave električne energije za naslednje obdobje.
               V teku je prisilna poravnava tega podjetja. Izvedena je bila narodnogospodarska ocena
               upravičenosti nadaljnjega poslovanja in potrebnih pogojev za to, in opravljeno je
               tudi reguliranje preteklih obveznosti skozi proces prisilne poravnave,
               kapitalizacije, preteklih obveznosti iz naslova dobavljene električne energije. Potem
               je predvidena tudi nadaljnja privatizacija tega podjetja in vključitev strateškega
               partnerja, ki bi zagotovil predvsem razvoj.</p>
               <p>Za proizvodnjo aluminija v Sloveniji in za problematiko podjetja Talum se ti
               problemi izrazito kopičijo že vse od leta 1991. Ocena ekonomske upravičenosti
               proizvodnje aluminija v Sloveniji in pa potrebni ukrepi za nadaljnje poslovanje
               podjetja Talum je elaborirana, je v vladni proceduri. V tem tednu so jo obravnavali
               vladni odbori, v naslednjem tednu jo bo obravnavala vlada. Tukaj je pristop pri
               reševanju tega problema nekoliko drugačen. Lahko pa napovem, da obstoji strokovno
               soglasje in tudi konsenz znotraj vlade, da bomo na osnovi teh pristopov zagotovili
               tudi reguliranje starih obveznosti iz naslova tokovine in pripadkov za dobavljeno
               električno energijo za Talum in to na osnovi, ki bo zagotavljala tudi kvalitetno
               dolgoročno poslovanje proizvodnje aluminija. Ugotovljeno je bilo namreč in ocenjeno,
               da je ta proizvodnja za Slovenijo ekonomsko upravičena v določenih okvirih in pod
               določenimi predpostavkami, kar se tiče pogojev plasiranja in pogojev dobave energije.
               Ta problem rešuje vlada v okviru svojih pristojnosti, svojih pooblastil in upam, da
               bomo to aktivnost lahko kvalitetno izvedli že do konca tega meseca. To je ena tudi od
               najbolj nevralgičnih točk, ki je bila tudi v veliki meri predmet različnih kritik o
               premajhni aktivnosti vlade na tem področju. Tukaj moram reči, da je analiza teh
               nakopičenih hipotek dejansko pokazala tudi obdobja različnih politik, v katerih je
               vlada oblikovala svoj odnos do tovrstne proizvodnje, predvsem proizvodnje aluminija.
               Problematika je celo tako plastična, da se da to politiko celo dosti jasno opredeliti
               v posameznih obdobjih od začetka leta 1990 glede na to, katere osebe so bile
               gospodarski ministri v teh posameznih oziroma energetski ministri, bom rajši rekel, v
               teh posameznih obdobjih.</p>
               <p>Prosim, da državni zbor v tem smislu podpre zakon o restrukturiranju in o državnih
               poroštvih za restrukturiranje obveznosti podjetij elektrogospodarstva in da ta zakon
               smatra kot del širših naporov in usmeritev vlade za to, da ustvari ustrezne pogoje za
               nadaljnje prilagajanje energetskega sistema evropskim in globalnim trendom in kot
               napor za to, da se uredi del problemov, ki predstavljajo probleme preteklosti. V tem
               smislu želim tudi posebej poudariti, da amandmaji odbora, ki so bili obravnavani in
               izoblikovani s strani odbora po naši oceni predstavljajo izboljšanje in redakcije
               tekstov, katerim vlada ne nasprotuje, predlaga poslancem, da jih potrdite oziroma
               sprejmete in to izrabljam predvsem za to, da ne bi posebej zavzemal stališče tudi
               glede oblikovanih amandmajev odbora za gospodarstvo. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp47">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod minister. Predlog zakona je obravnaval tudi odbor za gospodarstvo
               kot matično delovno telo. Prosim poročevalca, doktorja Jožeta Zagožna, za besedo.</p>
            </sp>
            <sp xml:id="SDZ2-Izredna-18-1998-01-08.sp48">

               <speaker>DR. JOŽE ZAGOŽEN:</speaker>

               <p>Spoštovani gospod podpredsednik, drage kolegice in kolegi! Odbor za gospodarstvo je
               danes obravnaval predlog zakona in po oceni sekretariata z ustavnega vidika sam zakon
               ni sporen. Meni pa, da bi k dolgoročnejšemu reševanju problematike v tem delu
               gospodarstva lahko prispevala zakonska ureditev področja elektrogospodarstva z jasno
               ureditvijo gospodarske javne službe na tem področju in določitvijo obveznosti države.</p>
               <p>Sekretariat je k predlaganim členom podal pripombe in predloge, ki jih je odbor za
               gospodarstvo povzel v svojih amandmajih. V razpravi so člani odbora poudarili več
               stvari, ki so bolj natančno navedene v pisnem gradivu. Odbor je podprl hitri postopek
               in sprejel sklep, da predlaga vladi, da do obravnave predloga zakona o poroštvu
               Republike Slovenije za restrukturiranje obveznosti podjetij s področja
               elektrogospodarstva na seji državnega zbora poslance seznani s prikazom učinkov
               predlaganega restrukturiranja obveznosti za leto 1998 ter s prikazom učinkov, če bi
               restrukturiranje zajelo tudi obveznosti za leto 2000 ter za leto 2001.</p>
               <p>Odbor za gospodarstvo predlaga državnemu zboru v sprejem tudi dva dodatna sklepa, in
               sicer:</p>
               <p>"1. Vlada Republike Slovenije naj državni zbor čimprej seznani s projekcijo
               harmonizacije cen električne energije.</p>
               <p>2. Državni zbor predlaga vladi, da do konca prvega tromesečja tega leta državnemu
               zboru predloži v obravnavo predlog zakona, ki bo sistemsko urejeval oskrbo z energijo
               v Republiki Sloveniji. Vlada naj državnemu zboru predloži tudi na njegovi podlagi
               pripravljen nacionalni energetski program."</p>
               <p>Na koncu je odbor za gospodarstvo predlagal državnemu zboru, da predlog zakona s
               področja elektrogospodarstva obravnava in sprejme po hitrem postopku, skupaj z
               amandmaji odbora in predlogoma dodatnih sklepov, ki sem ju navedel. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp49">

               <speaker>PODPREDSEDNIK ANDREJ GERENČER:</speaker>

               <p>Hvala lepa, dr. Zagožen. Kolegice in kolegi poslanci! Zahtevane sklepe oziroma
               podatke ste dobili na mizo, tako da tudi v tem smislu lahko razpravljate.</p>
               <p>Želi besedo predstavnik sekretariata za zakonodajo in pravne zadeve? <stage>(Ne želi.)</stage>
               Želijo besedo predstavniki poslanskih skupin? <stage>(Ne želijo.)</stage> Besedo dajem poslankam in
               poslancem. Pisnih prijav nimam, zato prosim, da se držimo petih minut. Gospod Rejc,
               prosim.</p>
            </sp>
            <sp xml:id="SDZ2-Izredna-18-1998-01-08.sp50">

               <speaker>IZIDOR REJC:</speaker>

               <p>Spoštovani gospod podpredsednik, gospe in gospodje! Kot je bilo iz obrazložitve
               gospoda ministra povedano in seveda na odboru za gospodarstvo, kjer smo to
               obravnavali, nam je jasno in tudi meni je jasno, da je potrebno nekaj napraviti in da
               je predlog tega zakona tak, da bi ga sprejeli. Res pa je nekaj, da pri problemih, ki
               smo jih ali ki jih poznamo iz te pretekle zgodovine, mlajše vsaj je večina problemov
               ostala odprtih.</p>
               <p>Eno največjih vprašanj oziroma največja groza tega dogajanja na elektrogospodarstvih
               je gotovo neplačevanje. Če je kumulativna izguba v letih 1993 - 1996 54 in nekaj
               milijard in seveda, če je bilo v lanskem letu tudi že evidentiranih preko 16
               milijard, kar pomeni skupaj 70 milijard, je to gotovo zelo resen problem. Res pa je
               tudi nekaj. Gospod minister je povedal, da se je že marsikaj zgodilo, da se, je
               zaposlenost zmanjšala za 1,5%. Če mi pogledamo to zaposlenost, ki je 1,5% manjša od
               prejšnje, pri tem pa pogledamo kar tako na palec vprašanje racionalizacijo in iskanje
               notranjih rešitev in racionalizacija poslovanja, potem vemo, da smo povprečno v vseh
               gospodarskih panogah morali zmanjševati od 20 naprej, se pravi procentov, in
               zmanjševati delovno silo.</p>
               <p>To je sedaj zelo trda ugotovitev. Vendar menim, da je tudi v tistem, kar je bilo
               povedano, da naša cena predstavlja 83% evropske harmonizirane cene. Kar poglejte, 83%
               pa do 100 je zelo majhna razlika in menim, da je bilo veliko premalo storjenega na
               področju elektrogospodarstva Slovenije, da bi se tej Evropi približali. Samo vedno
               znova pričakujejo, ni zahtevajo, da bi se cene povišale in potem bo vse v redu. Nič
               ne bo v redu. Bo za 1 leto ali za pol leta.</p>
               <p>Menim, da je tudi problem zakona, o katerem se govori, in tudi smo sklepali o tem,
               naj bi se sprejel neki zakon, ki bi to zadevo urejeval. Bojim se, čeprav bi kmalu
               prišel, da bo čisto mimo udaril, ker iz strateških študij, ki so na voljo, pa jih je
               bilo devet, ena, dva in tri in podobno, kot smo slišali. V tem primeru bi prav rad
               pohvalil gospoda Kopača, kot predsednika Odbora za finance, ki je izzval nek bolj
               temeljite odgovore s strani ministrstva za gospodarske dejavnosti, ki pokriva to
               področje, in seveda ugovarjal nekaterim trditvam. Te trditve so predvsem v tem, da so
               neke stvari že opredeljene. Menim, da so veliko premalo opredeljene strateško, ker ko
               gledamo področje termoelektrarn, se mi zdi, da je zelo nedorečeno, jedrsko področje
               podobno, področje hidroelektrarn, kjer smo praktično stali in stojimo 7 let, področje
               malih central, ki predstavlja morda samo 1% vrednosti. Slučajno vem, kako se borijo
               vsi tisti, ki bi radi delali male centrale pa ne morejo priti do teh pravic, lokacij
               in podobno. Skratka, to zadevo bo potrebno povsem drugače sprejeti, povsem drugače
               ovrednoti, povsem drugačen odnos imeti.</p>
               <p>Zadnje čase smo dobili kar dva zakona ali dvoje predlogov, enega smo sprejeli,
               drugega pa še nismo, na temo elektrarn iz plinskih virov. To je zopet novost, ki jo
               bo treba uskladiti. Ko človek to gleda in ko vidi na eni strani veliko neplačevanje,
               po drugi strani tudi še nedorečena strategija, potem nam je jasno, da tudi ta
               harmonizacija cen ne bo rešila. Ker ni veliko denarja, menim, da bo treba posebej se
               spoprijeti s strategijo, ki naj nam pove, v kateri smeri bomo šli in zakaj bomo šli.
               Ne zaradi tega, da bomo posamezne, kot temu rečemo, grofije pustili, da bodo po svoje
               širile oziroma po svoje se uveljavile, ampak, da bomo ugotovili, po kateri poti bo
               nam potrebna nujna energija čimbolj poceni, ker smo tudi slišali, da se v Evropi cena
               znižuje, in seveda, da nam bo zagotovljena poraba. Nič ali pa zelo malo je seveda
               povedanega in narejenega na področju varčevanje in na področju tistih največjih
               porabnikov, ki so bili prej omenjeni, Slovenske železarne, Ruše in seveda Talum.
               Danes ne bom komentiral teh zadev, menim pa, da je in podpiram, da se ta zakon
               sprejme. Gotovo pa je res, da se mora zelo zelo hitro prikotaliti oziroma priti v
               parlamentarno razpravo in na posamezne odbore in komisije, strategija, ki nas bo vsaj
               primerno usmerila v prihodnje. Menim pa, da so vse te osnove, ki so bile storjene,
               več ali manj naročene strategije, ki so bile pač take, kot smo jih želeli, v grobem,
               v čistem ali pa v daljnem pogledu pa gotovo ne predstavljajo temeljnih izhodišč.
               Menim, da bo potrebno še marsikaj napraviti, da bomo dobili pravo strategijo, ki nam
               ustreza, ki nas tudi disciplinira, nas spravlja na nivo nižje porabe, racionalne
               porabe, seveda ustrezno temu pa tudi izrednih cen. Podpiram ta zakon, vendar, kot
               pravim, sem tisti, ki bom podprl, da se čimprej pojavi strategija in pa čimprej, da
               se o tem opredelimo. Če bi pa zakon zdaj prišel, ki bi to urejal, pa sem 100%-ten, da
               bo udaril mimo, ker se bomo šli preglasovanje, pri tem bomo pa izpustili tisto
               temeljno debato, razgovor o tem, kaj je res in zakaj nekdo trdi, da je ta del
               energije cenejši in zakaj nekdo trdi, da je tisti cenejši. Ker ko gledam podatke,
               vidim, recimo pri rudnikih, ko pravijo, da je potrebno za ekologijo, se pravi za
               sanacijo okolja, recimo nek velik znesek. V vsakem primeru bo to velik znesek, v
               vsakem primeru, prej ali slej, tako da glejmo stvari objektivno, pošteno in seveda
               odgovorno. Hvala.</p>
            </sp>
            <sp xml:id="SDZ2-Izredna-18-1998-01-08.sp51">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Rejc. Besedo dajem gospodu doktorju Zagožnu.</p>
            </sp>
            <sp xml:id="SDZ2-Izredna-18-1998-01-08.sp52">

               <speaker>DR. JOŽE ZAGOŽEN:</speaker>

               <p>Drage kolegice in kolegi! Na seji odbora za gospodarstvo sem kljub nekaterim
               kritičnim pomislekom podprl ta zakon. Dovolite pa mi, da sedaj izrazim tudi nekaj
               dvomov v zvezi in okoli njega. Menim, da po tej poti podaljšujemo čas velike
               obveznosti Elesa za 2 leti naprej, v upanju, da bo Eles takrat v stanju brez
               vnočevanja državnih poroštev poravnati svoje dolgove. Če tega ne bomo storili, bo
               sledilo vnovčenje državnih poroštev. Odločamo se torej med dvema slabima možnostima
               in vprašanje je, katera je boljša. Z odlogom bo nujno nastal dodatni strošek obresti,
               kar pa ni najhuje, če bi bila različica odloga realno utemeljena. Če varianta z
               odlogom ne uspe, potem je bolje, da se takoj vnovčijo državna poroštva, ker se bodo
               vsaj prihranili stroški obresti. Ne nazadnje pa bi to prisililo vlado in njene
               ustanove, da bi to področje čimprej uredila. Morda tudi cena unovčenja poroštev ne bi
               bila prevelika. Že na prvi pogled je namreč žal jasno, da je malo verjetno, da bi
               ELES čez 2 leti bil v stanju bistveno bolje poravnavati svoje obveznosti kot danes. V
               letu 1997 je ob 102 milijardah prihodkov namreč zabeležil kar 20 milijard izgube.</p>
               <p>Tudi iz vseh ostalih podatkov je razvidno, da je stanje na tem področju zelo
               zaskrbljujoče, celo alarmantno. Najprej je tu vprašanje cen v energetiki oziroma
               njihova harmonizacija, na kar smo bili posebej opozorjeni tudi v Agendi 2000. Kje je
               torej resnični vir izgub, ali v ELES-u ali v nekih parasocialističnih gospodarskih
               sistemih, ki niso v stanju pozitivno poslovati brez neposredne ali posredne državne
               pomoči? To še posebej takrat, ko gre tudi preprosto za neplačevanje električne
               energije. Kako je z dubiozami oziroma s polnimi in dvomljivimi terjatvami Taluma,
               Tovarne dušika Ruše in še posebno Nuklearne elektrarne Krško? Gre za ogromne vsote,
               ki niso regulirane oziroma urejene. Potrebna je torej celostna ureditev odnosov med
               ELES-om in njegovimi komitenti, in to na dolgoročnih osnovah, vključno s pogodbami,
               ki bodo regulirale cene za obdobje pet do deset let. Drugače se ne bo vedelo, kdo bo
               pil in kdo bo plačal.</p>
               <p>Zato bi bilo v resnici nujno v najkrajšem času sprejeti zakon in nacionalni program
               s področja energetike, in to je bila tudi zahteva odbora za gospodarstvo. Vlada pa bi
               morala po moji presoji redno in natančno potem poročati o tem, kako se zakon in
               program uresničujeta. Brez tega je odločanje o tako pomembnem vprašanju veliko
               tveganje in tudi lahko velika slabost za slovensko državo. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp53">

               <speaker>PODPREDSEDNIK ANDREJ GERENČER:</speaker>

               <p>Hvala lepa, dr. Zagožen. Želi še kdo besedo? <stage>(Nihče.)</stage> Gospod minister - se
               opravičujem! - prosim.</p>
            </sp>
            <sp xml:id="SDZ2-Izredna-18-1998-01-08.sp54">

               <speaker>METOD DRAGONJA:</speaker>

               <p>Hvala lepa. Želel bi dati samo nekaj odgovorov na diskusije, katere smatram kot
               konstruktivne in kot prispevek k temu, da najdemo pozitivne pristope k temu, da
               zagotovimo pravilno funkcioniranje in delovanje podjetij s področja
               elektrogospodarstva.</p>
               <p>Najprej kar se tiče problematike zgodovine neplačevanja. Mislim, da sem v uvodnem
               izvajanju poudaril, da upam, da imamo koncipirane rešitve, ki bodo predstavljale
               narodnogospodarsko optimalne variante rešitve preteklih problemov in tudi v
               kombinaciji s pogoji dolgoročnejše oskrbe teh proizvajalcev z energijo. Pri tem pa
               baziramo na evropskih modelih tarifnih sistemov za tovrstne proizvajalce v bodoče.</p>
               <p>Kaj je eden od glavnih problemov teh starih obveznosti oziroma neplačil? Eden
               glavnih problemov je ta, da je v posameznih obdobjih cena te energije bila dvakrat
               večja, kot je cena za primerljive evropske proizvajalce. Na tej osnovi so se
               kumulirali nerealno visoki obsegi terjatev oziroma neplačil, ki jih ta proizvodnja ne
               bi bila v stanju plačevati oziroma jih je potem enostransko samo delno plačevala. To
               se pravi, da velik del, skoraj ena polovica teh dolgovanj iz preteklosti bazira na
               osnovi neprimerljivih, enostransko diktiranih cen za tovrstno proizvodnjo, ki nimajo
               neke realne podlage za sprejemljive pogoje poslovanja tovrstnih industrij. Če pogoje
               poslovanja primerjamo s pogoji, kot jih ima tovrstna industrija drugje po svetu,
               oziroma s primerljivimi evropskimi tarifnimi sistemi.</p>
               <p>Zanimivo je to, da praktično, če pogledamo vprašanje Taluma, obstajajo do tega
               sistema terjatve treh subjektov, ki so vsi v 100%-ni lasti države, ELES-a, Agencije
               za sanacijo bank in pa bivše samoupravne interesne skupnosti za energetiko. V bistvu
               vsi ti subjekti, ki so v državni lasti, so te terjatve, ki so bile že same po sebi
               delno fiktivne, obrestovali. Kdor pozna obrestno obrestni princip, v devetih letih
               kaj nastane iz tolarja, glavnice, je velik del tega praktično čista fikcija in
               bistveni del pristopa je praktično spraviti te subjekte v odnos, ki odgovarja realni
               situaciji, hkrati pa oceniti pogoje, narodnogospodarske vidike smotrnosti tovrstne
               proizvodnje v bodoče. Tako kot sem rekel, upam, da imamo tukaj uravnotežene
               kvalitetne rešitve. Za vašo informacijo pa še enkrat. Velik del teh neplačil je po
               svoje fikcija, ki odraža nerealne politike vlad oziroma ministrov skozi tarifni
               sistem do tovrstne industrije v preteklosti.</p>
               <p>Kar se tiče strategije, ki je bila tudi postavljena. Republika Slovenija ima
               strategijo učinkovite rabe in oskrbe z energijo. Sprejel jo je državni zbor v začetku
               leta 1996. Menimo, da je ta strategija v celoti realna, aktualna in na tej strategiji
               pripravljen tudi nacionalni energetski program, ki je v tem momentu še vedno v
               usklajevanju v vladi; ministrstvo ga je predložilo. Ta program konkurira za del, v
               enem delu za obseg investicij, ki jih država lahko nameni v javno infrastrukturo,
               posebej na področju avtocestnega programa. Usklajevanje v tej javni infrastrukturi je
               še v teku in ta program je do te faze sprofiliran, da je lahko realno ravnotežje
               avtocestnemu programu.</p>
               <p>Kar se tiče bojazni, ki jo je dr. Zagožen izrazil, da dejansko je možno, da se bodo
               ta poroštva unovčevala. Naša politika je in poskušamo skozi našo dejavnost tudi
               elektroenergetski sistem pripeljati do tega, da posluje po ekonomski logiki. To se
               pravi, da ne konkurira za državne subvencije, ampak da se usmeri na trg in na trgu
               ustvari vse prihodke in te prihodke dobi tudi plačane. V tem je bil eden od mojih
               osnovnih poudarkov in znotraj tega je treba pogledati restrukturiranje obveznosti
               tudi kot enega od ukrepov za to, da podpremo programe, ki so inicirani na področju
               razvoja oziroma obnove energetskih kapacitet. Verjetnost, da bi bila ta poroštva
               unovčena, je majhna zaradi tega, ker je obseg amortizacije, ki je obračunana, in
               obseg amortizacije, ki je že na današnjem nivoju cen plačana, zadosten, da bi
               podjetja lahko servisirala te obveznosti. Vendar če bi jih servisirala, potem ne bi
               mogla vstopiti oziroma ne bi mogla nadaljevati razvojnih projektov, ki jih peljejo.
               Se pravi, da bi bila možna tudi politika, kjer bi dali visoko prioriteto servisiranju
               ostalih obveznosti in bistveno bolj omejili nove razvojne projekte in obnovitve ter
               modernizacije. Nismo se odločali za tak princip, ampak za nek uravnotežen princip,
               kjer za dvoletno obdobje poskušamo pomagati odpraviti del teh problemov preteklosti
               in hipotek preteklosti. V vmesnem obdobju pa podjetja usposobiti za to, da bodo te
               obveznosti servisirala. Tudi bi povedal izrecno to, ker eden od amandmajev predlaga
               štiriletni odlog. Po naši oceni bi morali zagotoviti v obdobju naslednjih dveh let,
               ko bo ta moratorij oziroma restrukturiranje veljalo, da bodo podjetja v stanju te
               obveznosti servisirati. In to je naš cilj, da zagotovimo tako kondicijo po vseh
               parametrih, da bo to zagotovljeno. In na tej osnovi bi si upal z veliko stopnjo
               gotovosti trditi, da je verjetnost unovčevanja teh poroštev, če bomo dosledno
               izvajali te politike in te usmeritve, majhna. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp55">

               <speaker>PREDSEDNIK ANDREJ GERENČER:</speaker>

               <p>Hvala gospod minister. Želi še kdo besedo? <stage>(Nihče.)</stage> Zaključujem splošno razpravo.</p>
               <p>Prehajamo na <title>drugo obravnavo</title> in k amandmajem, ki smo jih dobili v drugi
               obravnavi. Dobili ste pregled. K 1. členu imamo dva amandmaja, in sicer odbora in
               gospoda Borisa Soviča. Želi kdo razpravljati o amandmajih? Gospod Sovič, prosim.</p>
            </sp>
            <sp xml:id="SDZ2-Izredna-18-1998-01-08.sp56">

               <speaker>BORIS SOVIČ:</speaker>

               <p>Hvala. Najprej bi rad vljudno predlagal, da bi ta moj amandma bil amandma na amandma.
               Ker zaradi opombe, ki je na prvi strani, kolikor bi bil sprejet osnovni amandma, bi
               potem ta bil brezpredmeten. In vljudno prosim, da se to upošteva.</p>
               <p>Rad bi pa utemeljil ta amandma. Kot je razvidno iz tabel, ki smo jih naknadno
               dobili, omogoča ta zakon na nek način razbremenitev elektroenergetskega sistema za
               približno štiriindvajset milijard v dveh letih. Torej, v letih 1998 in 1999. Vi ste
               sami iz obrazložitve tudi videli, da to pomeni približno 11% v prvem in 6% v drugem
               letu, ki jih ta zakon obravnava, procenta v ceni električne energije. Torej, za
               približno za 17% cene električne energije, pri tem gre. Torej, drugače rečeno, če
               tega ne sprejmemo in če vlada ne bi drugačnih ukrepov zagotovila, bi seveda cena
               morala biti za toliko višja, če bi želeli doseči enake učinke. Zakon je utemeljen.
               Moj predlog pa se nanaša na to, da bi ta reprogram ali pa sanacija, če hočete, morala
               biti vsaj srednjeročna. Morala bi obsegati daljše obdobje. Mislim, da so štiri leta
               primerno obdobje za to, da bi elektrogospodarstvo lahko pripravilo neke realne osnove
               za svojo sanacijo. Kakršnakoli sanacija elektrogospodarstva pač bo, ne bo možna, ne
               da bi se uredil tudi problem teh obveznosti, ki jih obravnava ta zakon. Mislim, da ni
               smiselno, da se to dela vedno na zelo kratek rok. Če se spomnite, je zadnji zakon
               govoril o dvoletnem obdobju in ta tudi. Jaz garantiram, da če ne bomo sprejeli
               amandmaja, da bi se to vendarle storilo vsaj za štiri leta, bo vsaj čez eno leto
               verjetno predlagatelj prišel z novim predlogom, ki bo enak. Torej, spet reprogram za
               približno dve leti. S tem reprogramom se namreč ne dela nič drugega kot to, da se te
               obveznosti še malo potisnejo naprej. V nobenem pogledu se ne zmanjšujejo.</p>
               <p>S tega vidika mislim, da je predlog, da se reprogram podaljša, torej, da se
               obveznosti, ki se reprogramirajo - bi rekel - da se pri teh obveznosti upoštevajo ne
               samo obveznosti iz let 1998 in 1999, ampak tudi obveznosti iz let 2000 in 2001. To je
               ne nazadnje tudi rok, ki sovpada z na nek način koncem legislativne periode, in ker
               izhajam iz predpostavke, da ta koaliacija računa, da bo verjetno do konca tega
               obdobja, se mi zdi še toliko bolj utemeljeno, da to podpre. Če pa se to ne bi
               zgodilo, pa je razlog enak. Hvala.</p>
            </sp>
            <sp xml:id="SDZ2-Izredna-18-1998-01-08.sp57">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Sovič. Želi še kdo besedo? Gospod Kopač.</p>
            </sp>
            <sp xml:id="SDZ2-Izredna-18-1998-01-08.sp58">

               <speaker>MAG. JANEZ KOPAČ:</speaker>

               <p>Hvala za besedo. Nisem se nameraval oglasiti, ko pa je prišel svoje predloge
               utemeljit gospod Sovič, sem se odločil, da bom utemeljil svoje argumente proti
               njegovima dvema amandmajema.</p>
               <p>Kot je omenil sam, vlada predlaga zamik zapadlosti jamstev za dve leti. Ta zamik
               seveda ne more nastati kar tako, če mi pritisnemo na sivo tipko; ta zamik lahko
               nastane samo na podlagi pravne podlage, ki se zgodi s tem zakonom v dogovorih z
               bankami. Ta zamik, sicer v poglavju <q>"Ocena finančnih posledic"</q> nič ne piše, da kaj
               stane, ampak v resnici pa stane; nič ni takega kot zastonj kosilo, velja neko reklo v
               ekonomiji. Ta zamik stane; za eno leto stane toliko - ne vem, koliko - za dve leti
               stane toliko, za štiri leta, kot predlaga gospod Sovič, pa stane toliko več, verjetno
               približno dvakrat več kot za dve leti. Če ta strošek ni potreben, potem ne vidim
               nobenega smisla, da bi ta strošek naprtili na grbo ali državi ali slovenskemu
               elektrogospodarstvu, če ni potrebe. In če minister ocenjuje, da je dve leti zadosten
               rok, da se elektrogospodarstvo samo usposobi z reorganizacijami, torej ali z nekim
               združevanjem proizvajalcev električne energije ali z neko dokapitalizacijo privatnega
               kapitala, domačega ali tujega, ali z nekimi drugimi ukrepi - skratka, če je dve leti
               zadosten rok, potem se mi zdi seveda primerno pritisniti ta hip na sivo tipko za ta
               dveletni odlog, ki nekaj stane. V resnici to ni zakon, ki bi - seveda posredno pomaga
               slovenskemu elektrogospodarstvu, ker mu daje še nek čas, v resnici pa ta hip pomaga
               predvsem državnemu proračunu, zato, da teh 13 ali 14 milijard tolarjev jamstev ne bo
               zapadlo letos, ampak da bodo zapadla neko drugo leto, čez dve leti, ko pa morda res
               ne bodo zapadla, če bo ta, za katerega so dana jamstva, torej elektrogospodarstvo, že
               kaj bolj usposobljeno plačevati svoje obveznosti, kot je ta hip. Zato bi razumel, če
               bi predlagal podaljšanje tega odloga nek minister, ki bi problem preložil na
               naslednji mandat. Problem namreč je razreševanje konfliktnih situacij, ki zahtevajo
               reorganizacijo in konkretne reze. Razumel bi, če bi to predlagal nek direktor
               elektrogospodarstva na čas po svoji upokojitvi. Težko pa razumem, če to predlaga nek
               poslanec iz opozicije. Ampak, prav, tudi če predlaga, jaz nisem za to. Menim,
               skratka, da je ta dvoletni odlog zadosten, kot ga predlaga vlada, in zato bomo čez
               dve leti morda res ponovno morali še kaj odlagati - morda. Ampak, če bomo morali,
               potem dajmo takrat, ne pa zdaj, ker to pomeni štiri leta predaha, v katerem ni
               časovnega pritiska, takega kot je pri dvoletnem obdobju, da se kaj
               resnega naredi. Zato ne podpiram teh dveh amandmajev gospoda Soviča. Hvala.</p>
            </sp>
            <sp xml:id="SDZ2-Izredna-18-1998-01-08.sp59">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Sovič želi besedo, prosim.</p>
            </sp>
            <sp xml:id="SDZ2-Izredna-18-1998-01-08.sp60">

               <speaker>BORIS SOVIČ:</speaker>

               <p>Hvala. Mislim, da je zelo korektno bilo, da je razpravljalec pred menoj povedal, da
               ne pozna pravzaprav podatkov o tem, kaj ta zakon pomeni in kaj bi pomenil odlog za
               eno ali dve leti naprej.</p>
               <p>Izračuni, ki so iz tabel razvidni - in vsak si jih lahko pogleda sam, tabele smo vsi
               dobili in si vsak lahko tudi izračuna - ta izračun pokaže, da bi zajetje tudi
               obveznosti, ki zapadajo leta 2000 in leta 2001, pomenile približno 15 milijard
               slovenskih tolarjev. Jaz mislim, da ni smiselno razmišljati na ta način, da bi to
               pomenilo razbremenitev pritiska na elektrogospodarstvo. Kdor razmišlja tako, potem
               razmišlja pač očitno v političnih kategorijah. Jaz mislim, da je smiselno ob
               dogajanjih v elektrogospodarstvu seveda upoštevati tudi strokovne, finančne, tehnične
               in ostale vidike.</p>
               <p>Elektrogospodarstvo potrebuje razbremenitev. Ali se bo reorganiziralo ali ne, je
               seveda drugo vprašanje, in tudi, če se bo, bo nekdo moral poskrbeti za to
               razbremenitev. In zelo dvomim, da bi novi lastniki, kdorkoli bi pač bil, tudi če jih
               boste v tujini našli, bili to pripravljeni storiti. Razen, če seveda bi kdo upošteval
               madžarski model, vendar to vljudno odsvetujemo vsakomur.</p>
               <p>Jaz mislim, da je zelo korektno, da se zavedamo, da če ta problem ne bo razrešen na
               ta način, da bi vsaj na srednji rok elektrogospodarstvo imelo možnost za svojo
               sanacijo, potem ni doseženo nič. V zadnjem obdobju se je pač vedno kratkoročno to na
               nek način ocenjevalo in razreševalo. Če pa se hkrati zavedamo tudi dejstva, da je že
               pripravljen nacionalni raziskovalni energetski program in da tudi predvideva nekatere
               obveznosti, kar se vlaganj tiče, je še toliko bolj razumljivo, da bo potrebno na nek
               način razrešiti tudi problem teh obveznosti.</p>
               <p>Moj predlog je samo ta, da če se to že dela, da naj se to naredi na srednji rok. Se
               pa strinjam s tistim delom pripombe, da je pravzaprav po svoje neobičajno, da to
               opozicijski poslanec naredi. Vendar ta pripomba šteje samo, če izhajamo iz
               predpostavke o nekonstruktivni opoziciji. Mi takšna opozicija nismo in tudi jaz se
               nikdar za kaj takega nisem štel. Predloge, ki jih dajemo, dajemo pač zato, ker
               mislimo, da je treba izhajati iz takšnih predlogov, ki lahko nekaj pozitivnega
               naredijo za to državo, in predlagam, da se upošteva dejstvo, da elektrogospodarstvo
               kot pomemben segment državnega gospodarstva potrebuje na nek način tudi realne
               možnosti za svoje delovanje. In sanacija teh obveznosti je pač eden od prispevkov k
               temu. Hvala.</p>
            </sp>
            <sp xml:id="SDZ2-Izredna-18-1998-01-08.sp61">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Sovič. Gospod Rejc želi besedo, prosim.</p>
            </sp>
            <sp xml:id="SDZ2-Izredna-18-1998-01-08.sp62">

               <speaker>IZIDOR REJC:</speaker>

               <p>Spoštovani gospod podpredsednik. Tudi jaz se ne bom pridružil temu, da bi ta dva
               amandmaja podprl, iz preprostega razloga. Jaz razumem gospoda kolega Borisa Soviča,
               saj je gotovo veliko delal na tem področju. Najbrž veliko pozna, vendar, ko se trudi
               in razlaga, mi nekako daje odgovor v usta da ni kakšne posebne volje, da bi se kaj
               zgodilo in menim, da ravno predlog vlade, ki na določen krajši čas daje oziroma malo
               odjenjuje pritisk, da bi se v tem času nekaj zgodilo in menim, da je to tisto
               bistveno. In ko smo prej govorili tudi o tej strategiji, da se ravno v tem in v čim
               krajšem času nekaj dogodi. Jaz menim, da je vlada, da so predstavniki vlade že
               vedeli, kako in kaj. In ravno v tem vidim, da obstaja volja, da se nekaj zgodi. Kot
               pa jaz iz svojih kar precejšnjih let nazaj vem, se pa v tej dejavnosti do današnjih
               dni skoraj nič ni zgodilo, tako da mislim, da ta čas pa mora priti in jaz teh
               amandmajev res ne morem podpreti. Hvala.</p>
            </sp>
            <sp xml:id="SDZ2-Izredna-18-1998-01-08.sp63">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Rejc. Želi še kdo besedo? <stage>(Nihče.)</stage> Prehajamo na odločanje. Torej
               najprej bomo glasovali o amandmaju na amandma, ki ga je vložil gospod Boris Sovič.
               Pod številko dva ga imate v pregledu. Ugotovimo prisotnost! <stage>(61 prisotnih.)</stage></p>
               <p>Kdo je za amandma na amandma? <stage>(10 poslancev.)</stage> Je kdo proti? <stage>(36 poslancev.)</stage></p>
               <p>Ugotavljam, da amandma na amandma ni sprejet.</p>
               <p>Na glasovanje dajem amandma, ki je pod številko ena, to je amandma odbora. Ugotovimo
               prisotnost! <stage>(60 prisotnih.)</stage></p>
               <p>Kdo je za amandma? <stage>(45 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma pod številko ena sprejet.</p>
               <p>Člen je v celoti spremenjen in o njem ne bomo glasovali.</p>
               <p>Gremo k 2. členu. Imamo amandma odbora. Želi kdo razpravljati? <stage>(Nihče.)</stage> Prehajamo na
               odločanje. Ugotovimo prisotnost! <stage>(62 prisotnih.)</stage></p>
               <p>Kdo je za amandma? <stage>(47 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma k 2. členu sprejet.</p>
               <p>Člen smo spremenili in o njem ne bomo glasovali.</p>
               <p>Gremo k 3. členu. Imamo amandma gospoda Borisa Soviča. Izvolite, gospod Sovič.
               Prosim.</p>
            </sp>
            <sp xml:id="SDZ2-Izredna-18-1998-01-08.sp64">

               <speaker>BORIS SOVIČ:</speaker>

               <p>Hvala. Cenjene dame, spoštovani! Rad bi samo na kratko pojasnil poanto tega
               amandmaja. Gre za predlog, da bi pač moratorij na odplačilo teh kreditov namesto 2
               znašal 4 leta. To, kot je razvidno iz predlog, ki so nam jih iz ministrstva
               pripravili, pomeni za približno 8,4 milijarde razbremenitve elektrogospodarstva v
               naslednjih letih, kot je iz tega diagrama razvidno. Namreč ta zakon, če ga bomo
               sprejeli v takšni obliki, seveda razbremenjuje obveznosti v letu 1999 in letu 2000
               oziroma 1998 in 1999, vendar pa zaradi tega nastaja precejšnja špica obveznosti v
               letu 2000. To je pač iz diagrama zelo razvidno. Mislim, da je ta špica celo približno
               17 milijard, torej s približno 8 milijard pridejo obveznosti na približno 17 milijard
               v enem samem letu. Torej tako velik skok, upam, da razumejo tudi ekonomisti to, je
               težko za nek sistem, kot je elektrogospodarstvo, prenesti. To pomeni pravzaprav
               skoraj 10%, bi rekel, v ceni električne energije in zato, da bi te obveznosti se
               vendarle bolj enakomerno porazdelile in diagram, ki ga je ministrstvo pripravilo, to
               zelo jasno kaže, bi bilo smiselno pač ta odlog podaljšati. Jaz mislim, da tudi
               razgovori z bankami in ostalimi verjetno tukaj ne bodo kakšnih posebnih težav
               prinesli. Skratka, čeprav bi po razumevanju enega od mojih predhodnikov človek spet
               pričakoval, da tega predloga opozicija ne bi dala, ampak ravno zato, ker želimo
               pomagati, ravno zato, ker želimo, da bi rešitve, ki se sprejemajo v tem državnem
               zboru, bile takšne, da bi imele nek svoj smisel in bile tudi bolj srednjeročno
               orientirane, mislim, da je ta predlog utemeljen. Hvala.</p>
            </sp>
            <sp xml:id="SDZ2-Izredna-18-1998-01-08.sp65">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo? Zaključujem razpravo. Prehajamo na odločanje.
               Ugotovimo sklepčnost! <stage>(60 prisotnih.)</stage></p>
               <p>Kdo je za amandma? <stage>(10 poslancev.)</stage> Je kdo proti? <stage>(34 poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje 3. člen. Ugotovimo sklepčnost! <stage>(57 prisotnih.)</stage></p>
               <p>Kdo je za 3. člen? <stage>(42 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je 3. člen sprejet.</p>
               <p>Prehajamo na odločanje o 4. členu. Nanj nimamo amandmaja. O njem samo glasujemo.
               Želi kdo besedo? <stage>(Nihče.)</stage> Ugotovimo sklepčnost! <stage>(56 prisotnih.)</stage> Glasujemo za 4.
               člen.</p>
               <p>Kdo je za? <stage>(42 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 4. člen sprejet.</p>
               <p>K 5. členu imamo amandma odbora. Želi kdo besedo? <stage>(Nihče.)</stage> Prehajamo na glasovanje.
               Ugotovimo sklepčnost! <stage>(58 prisotnih.)</stage></p>
               <p>Kdo je za amandma? <stage>(43 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma k 5. členu sprejet.</p>
               <p>Na glasovanje dajem 5. člen. Ugotovimo sklepčnost! <stage>(60 poslancev.)</stage></p>
               <p>Kdo je za 5. člen? <stage>(44 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je 5. člen sprejet.</p>
               <p>V razpravo dajem 6. člen. Želi kdo razpravljati? Nanj nimamo amandmaja. <stage>(Nihče.)</stage>
               Prehajamo na glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za 6. člen? <stage>(41 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 6. člen sprejet.</p>
               <p>Opravili smo razpravo in glasovanje o posameznih členih. Glasovati moramo še o
               naslovu zakona. Ali želi kdo razpravljati o naslovu zakona? <stage>(Niče.)</stage> Zaključujem
               razpravo in prehajamo na glasovanje. Ugotovimo sklepčnost! <stage>(61 prisotnih.)</stage></p>
               <p>Kdo je za naslov zakona? <stage>(54 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je naslov zakona sprejet.</p>
               <p>Prehajamo na <title>3. obravnavo.</title> Želi kdo vložiti amandma? Odpiram tudi
               razpravo o zakonskem predlogu v celoti. <stage>(Nihče.)</stage> Zaključujem razpravo. Sprašujem
               sekretariat za zakonodajo, ali smo usklajeni! <stage>(Smo.)</stage> Hvala lepa.</p>
               <p>Na glasovanje dajem predlog zakona v celoti. Ugotovimo prisotnost! Gospod Branko
               Kelemina. Izvolite. Obrazložitev glasu, Branko Kelemina. Gospodje poslanci! Še malo
               pozornosti, bomo hitro končali.</p>
            </sp>
            <sp xml:id="SDZ2-Izredna-18-1998-01-08.sp66">

               <speaker>BRANKO KELEMINA:</speaker>

               <p>Hvala lepa. Spoštovani! Ne glede na vse obrazložitve, ki sem jih danes tukaj slišal,
               dopoldan na odboru in zdajle tukaj v državnem zboru, smatram oziroma ne verjamem vsem
               tem obrazložitvam v tem smislu, da je ta zakon upravičeno sprejeti. Kajti glede na
               to, da do sedaj niti država niti elektrogospodarstvo nista uspela s ceno električne
               energije vrniti niti enega tolarja tako rekoč skoraj dolga, ker se ta dolg kar kopiči
               v nedogled, in tudi elektrogospodarstvo ni uspelo s svojo ceno sedajle zagotoviti
               nekih finančnih sredstev za razširjeno reprodukcijo za investicije - vedno se vse to
               gradi na osnovi novih kreditov - ne verjamem, da bo tudi v naslednjem obdobju, se
               pravi, če bomo prenesli te obveznosti še za naslednji dve leti, da bo pa zdaj
               izumljena neka nova čudežna formula, na osnovi katere bo dejansko cena električne
               energije pokrila vse te stroške in da ne bo potrebno vnovčiti teh garancij, ki jih
               država daje elektrogospodarstvu. Ker v to ne verjamem, bom pač glasoval proti in
               upam, da se bo ta moja trditev v prihodnosti pokazala kot pravilna. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp67">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Branko Kelemina. Želi še kdo obrazložiti svoj glas? <stage>(Nihče.)</stage> Prehajamo
               na glasovanje o predlogu zakona. Ugotovimo prisotnost! <stage>(62 prisotnih.)</stage></p>
               <p>Kdo je za predlog zakona v celoti? <stage>(50 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je predlog zakona sprejet.</p>
               <p>Imamo še dva dodatna sklepa. Imate jih v pregledu. Oba predlaga odbor. Želi o njih
               kdo razpravljati? Gospod Sovič.</p>
            </sp>
            <sp xml:id="SDZ2-Izredna-18-1998-01-08.sp68">

               <speaker>BORIS SOVIČ:</speaker>

               <p>Hvala. Jaz bi predlagal, da bi samo v drugem sklepu črtali pet besed, in sicer, da
               bi se zadnji stavek glasil: <q>"Vlada Republike Slovenije naj državnemu zboru predloži
               nacionalni energetski program."</q> Da bi črtali besede <q>"tudi na njegovi podlagi
               pripravljen"</q>. To utemeljujem s tem, ker zakon, ki bo sistemsko urejal oskrbo z
               energijo, predstavlja samo en segment, bi rekel, ki ga bo na nek način obravnaval
               nacionalni energetski program. Ta bo poleg oskrbe obravnaval tudi učinkovito rabo.
               Seveda je znano, da je problem s tem nacionalnim programom pač v tem, da potrebuje
               ustrezno zakonsko podlago, vendar se bojim, če bi čakali na to, da bo zakonska
               podlaga ta zakon o oskrbi z energijo, da bi to lahko pomenilo, da bi nacionalni
               energetski program še relativno dolgo dobo čakal, preden bi bil sprejet. Hvala.</p>
            </sp>
            <sp xml:id="SDZ2-Izredna-18-1998-01-08.sp69">

               <speaker>PODPREDSEDNIK ANDREJ GERENČER:</speaker>

               <p>Gospod Sovič <gap n="..."/> Kovšetu bom dal najprej besedo, državnemu sekretarju, gospodu
               Kovšetu.</p>
            </sp>
            <sp xml:id="SDZ2-Izredna-18-1998-01-08.sp70">

               <speaker>ALOJZ KOVŠE:</speaker>

               <p>Lep pozdrav! Smo danes sicer na odboru se več kot 2 uri o teh zadevah pogovarjali.
               Jaz bi samo na tole, pregled dodatnih sklepov, na te ugotovitve oziroma predlog gospoda Soviča rekel, da
               ga v bistvu podpiramo, da dejansko zadeve niso povezane in da se dejansko tisto <q>"na
               njegovi podlagi"</q> črta.</p>
               <p>Prosil bi pa državni zbor, da tudi pri prvi vrstici 2. točke <q>"državni zbor predlaga
               vladi Republike Slovenije, da do konca prvega trimesečja leta 1998"</q> spremeni <q>"do
               konca drugega polletja."</q> Jaz bi rekel, rad sem realen, da ne bi potem ugotavljali,
               ker mi namreč zakon o energetski oskrbi usklajujemo z evropskimi smernicami in bo
               intenzivno to delo teklo do tega polletja, da ne bi kasneje ugotavljali, da nismo do
               prvega trimesečja, ker normalno zaradi te harmonizacije z evropsko zakonodajo je zelo
               tesen rok, do konca drugega polletja.</p>
               <p>Tako, da bi se ta 2. člen popravil, tam namesto prvo trimesečje do konca drugega
               polletja 1998 in da se tam črta, da je nacionalni program na njegovi - do konca
               prvega polletja, se opravičujem, 1998 in da se črta na njegovi podlagi, kajti
               nacionalni energetski program je že v vladni proceduri in bi lahko prej prišel v
               obravnavo v državni zbor. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp71">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Sovič, želite besedo? Prosim. Gospod Baškovič.</p>
            </sp>
            <sp xml:id="SDZ2-Izredna-18-1998-01-08.sp72">

               <speaker>MILAN BAŠKOVIČ:</speaker>

               <p>Hvala lepa. Jaz bi samo na neko podrobnost se tukaj ozrl. Namreč na ta predlog, da
               se črta na njegovi podlagi. Namreč moramo upoštevati, da nacionalni program mora
               temeljiti na zakonu. V našem poslovniku je nacionalni program akt, ki izpeljuje
               zakon. Mora biti podlaga v zakonu, drugače je akt, ki nima statusa. Tako, da to
               vsekakor mora ostati, po mojem mišljenju. Hvala lepa.</p>
            </sp>
            <sp xml:id="SDZ2-Izredna-18-1998-01-08.sp73">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Sovič.</p>
            </sp>
            <sp xml:id="SDZ2-Izredna-18-1998-01-08.sp74">

               <speaker>BORIS SOVIČ:</speaker>

               <p>Hvala. Nesporno je, da seveda nacionalni program potrebuje zakonsko podlago. Sporno
               je edino to, ali zakonska podlaga mora biti ravno ta zakon, ki je v tem sklepu
               citiran, in jaz trdim, da ne. Jaz ne vem, kje je to določeno, da mora ravno ta zakon
               biti, zakon o oskrbi z energijo.</p>
               <p>Še enkrat poudarjam, nacionalni energetski program vsebuje širše področje, oskrbo z
               energijo, učinkovito rabo, da o ekologiji sploh ne govorim. Hvala.</p>
            </sp>
            <sp xml:id="SDZ2-Izredna-18-1998-01-08.sp75">

               <speaker>PODPREDSEDNIK ANDREJ GERENČER:</speaker>

               <p>Podlago bomo morali najti, prav gotovo. Dobro.</p>
               <p>Najprej glasujemo o prvem dodatnem sklepu. Ugotovimo prisotnost! <stage>(59 prisotnih.)</stage></p>
               <p>Kdo je za prvi sklep? <stage>(54 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je prvi sklep sprejet.</p>
               <p>Sprašujem vlado, ali je to amandma, da <q>"do konca prvega polletja"</q> - je to vaš
               amandma? Hvala, ga sprejemam. Torej, imamo popravek v prvem odstavku, <q>"do konca
               prvega polletja"</q>. Najprej o tem glasujemo - za prvi stavek - potem pa še o drugem
               stavku. Ugotovimo prisotnost! Torej, amandma vlade je, da se <q>"prvo trimesečje"</q>
               nadomesti s <q>"prvim polletjem"</q>. <stage>(Glas iz dvorane.)</stage> Prosim? Bodo dali. Če je treba,
               lahko sejo prekinemo, če želite. Mislim, da<gap n="..."/> Prosim, vlada, lahko podaste pisni
               amandma, pa prekinem sejo za deset minut. <stage>(Glas iz dvorane.)</stage> Procedura je mati
               modrosti, ste vedno govorili!</p>
               <p>Prekinjam za deset minut. Sejo nadaljujemo ob 17.00 uri.</p>
               <stage type="time">(Seja je bila prekinjena ob 16.48 uri in se je nadaljevala ob 17.03 uri.)</stage>
            </sp>
            <sp xml:id="SDZ2-Izredna-18-1998-01-08.sp76">

               <speaker>PODPREDSEDNIK ANDREJ GERENČER:</speaker>

               <p>Kolegi poslanci! Prosim pridite v dvorano, da bomo zaključili sejo. Kolegice in
               kolegi! Nadaljujemo sejo državnega zbora. Prosim, da ugotovimo prisotnost! <stage>(44
               poslancev.)</stage> Vodje poslanskih skupin, prosim, poskrbite, da<gap n="..."/> Ugotavljamo prisotnost!
               <stage>(46 poslancev.)</stage> Vlada nam je dala amandma, dodatni drugi sklep se spremeni in se
               glasi:</p>
               <p><q>"Državni zbor Republike Slovenije predlaga Vladi Republike Slovenije, da do konca
               prvega polletja 1998 državnemu zboru predloži v obravnavno predlog zakona, ki bo
               sistemsko urejal oskrbo z energijo v Republiki Sloveniji. Vlada Republike Slovenije
               naj državnemu zboru predloži tudi nacionalni energetski program."</q> Želi kdo
               razpravljati o tem sklepu? Sklep je v celoti spremenjen. Gospod Sovič, je vaš<gap n="..."/>
               <stage>(Glas iz dvorane.)</stage> Umikate amandma. V redu.</p>
               <p>Dajem na glasovanje ta sklep.</p>
               <p>Kdo je za? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je drugi sklep sprejet.</p>
               <p>S tem zaključujem to točko dnevnega reda in tudi 18. izredno sejo državnega zbora.
               Hvala lepa.</p>
               <stage type="time">(Seja je bila zaključena 08. januarja 1987 ob 17.06 uri.)</stage>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-17-1999-12-10">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|CD869C61D70CF981C12568470036BF52</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=CD869C61D70CF981C12568470036BF52</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-17-1999-12-10.DZ" n="17">
               <name>Redna</name>
               <date when="1999-12-10"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-17-1999-12-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 17. seje</stage>
            <stage type="date">(10. december 1999)</stage>
            <stage type="chairman"> Sejo sta vodila Andrej Gerenčer, podpredsednik državnega zbora
               in Eda Okretič-Salmič, podpredsednica državnega zbora.</stage>
            <stage type="time"> Seja se je pričela ob 10.11 uri.</stage>


            <sp xml:id="SDZ2-Redna-17-1999-12-10.sp1">

               <speaker>PODPREDSEDNIK ANDREJ GERENČER:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
                  nadaljevanje 17. seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Jože Možgan, Miroslav Luci, Janez Podobnik, Miroslav
                  Mozetič, mag. Janez Kopač, Rudolf Moge, Darja Lavtižar-Bebler od 12.00 ure dalje,
                  Janko Veber od 15.00 ure dalje, Pavel Rupar, Rudi Petan od 16.00 ure dalje, Alojz
                  Peterle, Franc Potočnik, Josip Bajc za pričetekseje, Jakob Presečnik za pričetek
                  seje, Andrej Fabjan od 16.30 ure dalje, dr. Jože Zagožen od 16.00 ure dalje,
                  Andrej Gerenčer od 14.00 do 16.00 ure. Prosim, da ugotovimo navzočnost v dvorani!
                  <stage>(56 navzočih poslank in poslancev.)</stage> Tako je zbor sklepčen in lahko odloča.</p>
               <p>Na sejo sem povabil predstavnike vlade Republike Slovenije ter vse prav lepo
                  pozdravljam!</p>
               <p>Kot ste obveščeni z dopisom z dne 7.12., bo danes zbor nadaljeval 17. sejo z
                  obravnavo <title>PREKINJENE 18. TOČKE DNEVNEGA REDA,</title> to je <title>PREDLOGA
                     ZAKONA O POKOJNINSKEM IN INVALIDSKEM ZAVAROVANJU.</title>
               </p>
               <p>Proceduralno, gospod Hvalica.</p>
            </sp>
            <sp xml:id="SDZ2-Redna-17-1999-12-10.sp2">

               <speaker>IVO HVALICA:</speaker>

               <p>Hvala lepa, gospod predsedujoči. Kolegice in kolegi! Nekam čudno odmeva to, ne
                  vem. </p>
            </sp>
            <sp xml:id="SDZ2-Redna-17-1999-12-10.sp3">

               <speaker>PODPREDSEDNIK ANDREJ GERENČER:</speaker>

               <p>Prosim za mir v dvorani. Kolegi poslanci!</p>
            </sp>
            <sp xml:id="SDZ2-Redna-17-1999-12-10.sp4">

               <speaker>IVO HVALICA:</speaker>

               <p>Danes naj bi delali do 18.00 ure. Seveda to za Ljubljančane je vseeno, ali do
                  18.00 ali do 16.00 ure. Za tiste, ki moramo priti danes domov, je pa ta zadeva
                  malo drugačna. Ne samo to. O tem smo bili obveščeni zelo pozno in konec tedna so
                  prireditve. Jaz sam drugače moram dobesedno odpovedati oziroma ne bom na dveh
                  prireditvah, ker nimam kaj več odpovedati, ker ni časa, zato predlagam naslednje:
                  Da bi delali po tem, bi rekel, urniku: od 10.00 do 12.30, pol ure odmora za kosilo
                  in od 13.00 do 16.00 ure. Prepričan sem, da lahko naredimo to. Torej praktično je
                  to isti čas, minus 30 minut, ki je bil sicer predviden s strani vodstva državnega
                  zbora. Prepričan sem tudi glede na možno fluktuacijo popoldan, da je to bolj
                  racionalno. Hvala lepa. Jaz bi predlagal, da daste ta predlog na glasovanje.</p>
            </sp>
            <sp xml:id="SDZ2-Redna-17-1999-12-10.sp5">

               <speaker>PODPREDSEDNIK ANDREJ GERENČER:</speaker>

               <p>Torej dogovorjeno je bilo z vodji poslanskih skupin in na kolegiju, da se danes
                  dela najdlje do 18.00 ure, po običajnem urniku z enourno pavzo. Gospod Hvalica
                  sedaj predlaga, da bi bila samo polurna pavza in da bi tako nadaljevali naprej.
                  Dobro. Predlog je proceduralne narave, ga dajem na glasovanje. Ugotovimo
                  sklepčnost! <stage>(63 prisotnih.)</stage></p>
               <p>Kdo je za tak predlog? <stage>(30 poslancev.)</stage> Je kdo proti? <stage>(22 poslancev.)</stage></p>
               <p>Ugotavljam, da je predlog sprejet; delali bomo torej do 12.30 ure in potem
                  nadaljevali ob 13.00 uri.</p>
               <p>Smo pri 207. členu, pri glasovanju o drugem amandmaju poslanske skupine slovenskih
                  krščanskih demokratov, ki je pred glasovanjem vzela odmor. Prosim, gospod Demšar
                  želi pojasniti.</p>
            </sp>
            <sp xml:id="SDZ2-Redna-17-1999-12-10.sp6">

               <speaker>VINCENCIJ DEMŠAR:</speaker>

               <p>Hvala lepa za besedo. Lep pozdrav vsem skupaj, ki se ukvarjamo z vso zavzetostjo z
                  vprašanjem pokojninske zakonodaje in s tem 207. členom.</p>
               <p>Naša poslanska skupina je storila tako, kot je napovedala: prosila je za odmor,
                  med katerim je, tako kot pravi naš poslovnik, dopolnila 207. člen. Seveda, tu
                  nastane prvo vprašanje: v vložišču našega dopolnjenega predloga k temu členu niso
                  hoteli sprejeti, zato ga prinašam sem in ga dajem predsedstvu v nadaljnji
                  postopek. Torej, nekako nerazumljivo se mi zdi, ker smo pravočasno pripravili
                  dopolnitev tega našega amandmaja, sedaj, v tej situaciji ga pa enostavno ne
                  vzamejo. Prebral bi tudi upravičenost tega našega postopanja. Naš poslovnik, 193.
                  člen, pravi - prosil bi, da tisti, ki nimate poslovnika pred sabo, da bi
                  prisluhnili tej stvari: "Predlagatelj amandmaja ga lahko umakne ali spremeni do
                  začetka glasovanja o amandmajih k členu, h kateremu je bil predlagan amandma."
                  Torej, do začetka glasovanja. Mi smo nazadnje glasovali o amandmaju
                  socialdemokratov,vendar pred glasovanjem o amandmaju Socialdemokratske stranke sem
                  že nastopil in prosil za čas, da bi lahko ta naš amandma dopolnili. <stage>(Nemir v
                  dvorani.)</stage></p>
            </sp>
            <sp xml:id="SDZ2-Redna-17-1999-12-10.sp7">

               <speaker>PODPREDSEDNIK ANDREJ GERENČER:</speaker>

               <p>Kolegi, prosim za mir v dvorani! Gospod Demšar, nadaljujte.</p>
            </sp>
            <sp xml:id="SDZ2-Redna-17-1999-12-10.sp8">

               <speaker>VINCENCIJ DEMŠAR:</speaker>

               <p>Naš amandma je spremenjen v toliko, da smo ga namenili temu, da gre olajšava za
                  starše, ne več za oba, ampak očetu ali materi. Spremenili smo ga tudi v toliko, da
                  ne vljučujemo tega, da bi bili upravičeni do odpisa določenega dela prispevkov
                  starši z enim otrokom.</p>
               <p>Nadalje smo vezali naš amandma...</p>
            </sp>
            <sp xml:id="SDZ2-Redna-17-1999-12-10.sp9">

               <speaker>PODPREDSEDNIK ANDREJ GERENČER:</speaker>

               <p>Kolegi, prosim za mir v dvorani, tako z leve kot desne strani! Umirite se,
                  prosim!</p>
            </sp>
            <sp xml:id="SDZ2-Redna-17-1999-12-10.sp10">

               <speaker>VINCENCIJ DEMŠAR:</speaker>

               <p>Gospod Jakič, jaz predlagam, da zahtevate, da dobite naš predlog v roke, da ga
                  boste lahko tudi brali. Mi smo vse naredili, da bi vsi poslanci to dobili. Ne gre
                  za to, da ga nismo pravilno vložili, gre za to, da ga sploh niso vzeli, sploh ga
                  niso vzeli, to je zgodba in jaz vam verjamem, da imate pripombo, da ne
                  moreteslediti, ker nimate teksta v rokah, ampak to se dogaja v našem parlamentu.
                  Se mi zdi, da je to zelo nekorekten način, da niste dobili v roke tako samega
                  amandmaja in pa naše utemeljitve in sedaj jaz drugega ne morem. Če bi vi to dobili
                  v roke, bi jaz lahko to skrajšal. Sprašujem predsedujočega, ali prekinemo za
                  toliko časa, da dobite ta tekst v roke. To je ena od rešitev. Potem vam
                  obljubljam, da jaz teh stvari ne bom v podrobnosti tu razlagal. Lahko si
                  prihranimo ta čas. Gospod predsedujoči, vam prepuščamto odločitev, kaj boste
                  naredili. Jaz samo povem, da moram stvari pojasniti, če ne dobijo poslanci stvari
                  v roke.</p>
            </sp>
            <sp xml:id="SDZ2-Redna-17-1999-12-10.sp11">

               <speaker>PODPREDSEDNIK ANDREJ GERENČER:</speaker>

               <p>Hvala lepa.</p>
            </sp>
            <sp xml:id="SDZ2-Redna-17-1999-12-10.sp12">

               <speaker>VINCENCIJ DEMŠAR:</speaker>

               <p>In kaj boste storili?</p>
            </sp>
            <sp xml:id="SDZ2-Redna-17-1999-12-10.sp13">

               <speaker>PODPREDSEDNIK ANDREJ GERENČER:</speaker>

               <p>Imate še besedo.</p>
            </sp>
            <sp xml:id="SDZ2-Redna-17-1999-12-10.sp14">

               <speaker>VINCENCIJ DEMŠAR:</speaker>

               <p>Prav. Torej predsedujoči pravi, da naj nadaljujem, kar pomeni, da tega teksta ne
                  boste poslanci dobili v roke zdaj v tej fazi, ko želimo predstaviti na kratko naš
                  amandma. Žal ga moram potem nekoliko na daljše.</p>
               <p>Torej, kakšni so ti odpisi. Odpisi so vezani na povprečno plačo v Republiki
                  Sloveniji, kar pomeni, septembra je bila povprečna plača v Republiki Sloveniji
                  172.000, od tega se po 24%-ni prispevni stopnji plača 27.000 teh prispevkov, in to
                  pomeni, da recimo, če imajo starši dva otroka, eden od staršev bi uveljavljal
                  pravico odpisa za 20%, kar pomeni, da bi eden od staršev dobil svojo plačo za
                  dobrih 5.500 večjo, ker bi bilo njegovo plačilo prispevka toliko manjše. Torej to
                  mislim, da je generalna pomembna določitev, da se veže na povprečno plačo v
                  Republiki Sloveniji in na povprečno plačo v Republiki Sloveniji v preteklem letu.
                  Zato, da ne bi to vezali na vsak mesec, ker potem jo mora vsak mesec sproti
                  obračunavati.</p>
               <p>Poleg tega smo zelo jasno tu zapisali, da bi se odpis obračunaval tistemu od
                  staršev, po katerem je otrok zavarovan. Mislim, da je to zelo jasna določitev.
                  Povsod so otroci po nekom zavarovani in mi predlagamo, da bi se na ta način
                  obračunavalo. Seveda je pomembno tu tudi to, da bi se odpisani del prispevkov v
                  davčnem smislu obravnaval enako kot plačani del prispevkov. Kdo zagotavlja
                  sredstva? Tudi tu imamo rešitev. Torej mi z našim amandmajem ne zahtevamo od
                  proračuna nobenih dodatnih sredstev. Nobenih dodatnih sredstev ne zahtevamo od
                  proračuna.</p>
               <p>Tu v vsakem primeru, ko imamo krščanski demokrati predloge, nikoli ne zajedamo v
                  neko substanco, ki je in ki jo sedaj obravnavamo. Sami vidimo, da je premalo za
                  vse, čeprav se bomo celo zadolževali. To pomeni, ker ta zakon o pokojninskem in
                  invalidskem zavarovanju ne določa prispevnih stopenj, torej to ni stvar tega
                  zakona, zato je naš predlog, da se ta zadeva uredi ustrezno s prispevnimi
                  stopnjami v zakonu o prispevkih za socialno varnost.</p>
               <p>Prosil bi, da temu sledite, da se boste potem lahko tudi lažje odločali. Torej mi
                  ne zahtevamo dodatnih proračunskih sredstev. Če je ministrstvo za delo in šport
                  naračunalo, da bi tako delojemalci kot delodajalci ob tem, da bi oba starša bila
                  upravičena do odpisa prispevka zavarovancev, da bi to stalo 27 milijard, torej po
                  naših izračunih je račun za nekaj milijard nižji, mi pa smo v tej situaciji
                  omejili za polovico.</p>
               <p>Prvič je polovica, ki ji pravimo samo eden od staršev. Torej to je sigurno
                  polovica, eden od staršev. Poleg tega smo rekli glede na to, da pri enem otroku bi
                  to ne bilo tako kritično, da pri enem otroku še zmeraj oba plačujeta. Zato šele
                  potem se vključuje ta člen takrat, če imajo starši dva ali več otrok.</p>
               <p>Tretjič smo omejili, ko je zadnjič nam minister očital, da smo asocialni, smo to
                  omejili s povprečno plačo v naši državi. Mogoče bi tu gospodu ministru Ropu tudi
                  rekli tole. Jaz verjamem, da gospod minister ne bo navdušen, če mu povemo, da tudi
                  pri dodatnem prostovoljnem zavarovanju tudi dajete 6 procentov, je govora o
                  procentih, kar pomeni, da so veliko na boljšem pri olajšavi tisti, ki imajo visoke
                  dohodke. Torej, gospod minister, če nam očitate, da smo bili mi takrat asocialni,
                  potem bi vam predlagal, da tudi o tem razmislite, kaj to pomeni. Tisti, ki se
                  dodatno prostovoljno zavarujejo, po 6-procentni stopnji, so oproščenidavkov in
                  prispevkov. Če pa, in to pomeni 6 procentov pri plačah do 80 jurjev, ali pa recimo
                  400 jurjev, je pa verjetno tudi precejšnja razlika. Če mi vztrajamo pri tem, da je
                  treba za družino nekaj storiti, se mi zdi, da je vlaganje v mlado populacijo
                  najbolje naložen denar. Pri tem pa ne nam očitati, da mi sedaj s tem mislimo, da
                  bomo rešili vse.</p>
            </sp>
            <sp xml:id="SDZ2-Redna-17-1999-12-10.sp15">

               <speaker>PODPREDSEDNIK ANDREJ GERENČER:</speaker>

               <p>Gospod Demšar, lepo vas prosim, jaz sem vas pustil dolgo časa za uvod k temu
                  vašemu predlogu. Prosim, da skrajšate, ker bomo prešli na odločanje.</p>
            </sp>
            <sp xml:id="SDZ2-Redna-17-1999-12-10.sp16">

               <speaker>VINCENCIJ DEMŠAR:</speaker>

               <p>Gospod predsedujoči, jaz sem vas prosil, če je možno, da dobijo v roke in jaz bi
                  bil za sigurno kratek, kot sem zmeraj, v petih minutah jaz stvari zmeraj
                  povem.</p>
            </sp>
            <sp xml:id="SDZ2-Redna-17-1999-12-10.sp17">

               <speaker>PODPREDSEDNIK ANDREJ GERENČER:</speaker>

               <p>Dobro. Saj vi ste pa obraložili...</p>
            </sp>
            <sp xml:id="SDZ2-Redna-17-1999-12-10.sp18">

               <speaker>VINCENCIJ DEMŠAR:</speaker>

               <p>Tega se jaz običajno držim. Upam, da mi boste priznali, da moji nastopi se nikoli
                  ne vlečejo in da so zelo kratki.</p>
            </sp>
            <sp xml:id="SDZ2-Redna-17-1999-12-10.sp19">

               <speaker>PODPREDSEDNIK ANDREJ GERENČER:</speaker>

               <p>No, potem bolj govorite o amandmaju, ne pa še splošno o samem zakonu in tej
                  problematiki. Prosim.</p>
            </sp>
            <sp xml:id="SDZ2-Redna-17-1999-12-10.sp20">

               <speaker>VINCENCIJ DEMŠAR:</speaker>

               <p>Torej bom upošteval vašo željo v prepričanju, da bodo poslanci dobili v roke ta
                  naš spremenjeni amandma, ki mislim, da je zadosti kvaliteten, in da bodo potem se
                  lahko odločali. Hvala lepa.</p>
            </sp>
            <sp xml:id="SDZ2-Redna-17-1999-12-10.sp21">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Najprej da seznanimo državni zbor o poteku tega vlaganja oziroma,
                  kakor je gospod rekel, v sprejemni pisarni. Torej ob 9.50 ste vložili, prinesli
                  tale vaš spremenjeni amandma v poslansko pisarno. Ob 9.50.</p>
            </sp>
            <sp xml:id="SDZ2-Redna-17-1999-12-10.sp22">

               <speaker>VINCENCIJ DEMŠAR:</speaker>

               <p>V glavno pisarno.</p>
            </sp>
            <sp xml:id="SDZ2-Redna-17-1999-12-10.sp23">

               <speaker>PODPREDSEDNIK ANDREJ GERENČER:</speaker>

               <p>V glavno pisarno. Žal, navada je, da se take zadeve tudi dajejo generalni
                  sekretarki oziroma njenemu namestniku v dežurno pisarno, preden se začne sama
                  seja. Ni mi žal, da sem vam pustil razpravo - nekateri so mi že kazali iz dvorane,
                  zakaj vam pustim razpravo - ker ste načeli nekaj novega s tem amandmajem.
                  Poglejte, mi imamo eno zadrego. Citirali ste člen 193 poslovnika, ki res govori o
                  tem, da se "do začetka glasovanja o amandmajih k členu", mi pa smo že glasovali o
                  amandmajih k temu členu. Se pravi da smo že v fazi glasovanja k temu členu. In
                  tudi sicer, poslušajte sedaj! Ko ste vi predstavili problem, katerega hočete
                  rešiti, bi se morali o njem odločiti, vlada bi morala kaj o tem reči, poslanci,
                  razpravo smo pa žekončali. Razprava je končana. Mi smo že v fazi glasovanja o
                  amandmaju, o enem smo že glasovali, drugi je sedaj važen. Zato ni več razprave in
                  predlagam, da glasujemo o amandmaju, kot smo ga dobili v seznamu vloženih
                  amandmajev k temu zakonu.</p>
               <p>Razprave več ni. Prehajamo na odločanje. Obrazložitev glasu pa je možna. Med
                  glasovanjem smo, gospodje. Obrazložitev glasu, gospod Klinc.</p>
            </sp>
            <sp xml:id="SDZ2-Redna-17-1999-12-10.sp24">

               <speaker>ŠTEFAN KLINC:</speaker>

               <p>Spoštovane poslanke, poslanci! Nisem se opredelil do tega amandmaja iz tega
                  razloga: Kaj dobijo otroci, ko starši niso v službi. Kaj dobijo kmečki otroci?
                  Ljudje božji, samo tisti, ki so v službah, še bodo neko malenkost dobili, drugi pa
                  čisto nič.</p>
               <p>Poglejte, enako smo naredili pri avtih. Če samo rečem, tudi tisti dobi, ki si
                  lahko avto kupi, 2 milijona ali pa več, oni revčki si pa še avta ne morejo kupiti,
                  namesto da bi dali po človeku. Ta amandma bi moral določiti, da dobi otrok, eden,
                  dva, tudi tistega, ki ni v službi, tudi tiste matere, ki ne more zaposlitve
                  dobiti, da ne bomo izjeme delali.</p>
            </sp>
            <sp xml:id="SDZ2-Redna-17-1999-12-10.sp25">
               <speaker>PODPREDSEDNIK ANDREJ GERENČER:</speaker>
               <p>Glasu niste obrazložili, gospod Klinc. Kako boste glasovali? Smo v fazi
                  glasovanja. Kdo bo obrazložil svoj glas? Obrazložitev glasu, gospod Demšar. Ne.
                  Prehajamo na odločanje. Obrazložitev glasu, gospa Zbačnikova. Prosim.</p>
            </sp>
            <sp xml:id="SDZ2-Redna-17-1999-12-10.sp26">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav kolegicam in kolegom, gospodu predsedujočemu in pa predstavnikom
                  vlade, gospodu ministru!</p>
               <p>Sama bom potrdila oziroma podprla tako osnovni amandma, še bolj sem pa navdušena
                  nad tem dopolnjenim in sem presenečena nad gospodom ministrom, da tudi sam ni
                  prisluhnil in se zanimal oziroma zainteresiral, da bi našli rešitev, ki jo sedaj
                  krščanski demokrati ponujajo v dopolnjeni obliki. Namreč podoben amandma, ki je
                  tudi dopolnjen, del pa še s tem, da so olajšave za matere in zato izboljšamo tudi
                  konkurenčnost na trgu delovne sile in pa tudi omogočimo, da lahko starševstvo
                  opravijo, je padel, vendar iz razlogov, ki jih je minister navajal, da ni najbolj
                  socialen, da ni najboljši. Že zadnjič sem tukaj rekla, da pozivamo gospoda
                  ministra, da nam dapredloge in da najdemo skupno rešitev. In mislim, da ena od teh
                  izboljšav je prav ta predlog krščanskih demokratov, ki so pokazali resnično voljo
                  in željo, da nekaj storimo za naše družine, zlasti pa, da bo ta pokojninski sistem
                  tudi upošteval svoje osnovno načelo, in sicer medgeneracijsko solidarnost. Ravno
                  ta amandma je tisti, ki zagotavlja največjo medgeneracijsko solidarnost, saj
                  omogoča, da se bremena enakomerno razporedijo, in sicer tudi med mlade in družine.
                  Naj še enkrat ponovim, s tem pa tudi zagotovimo drugi osnovni cilj te reforme:
                  stabilnost pokojninske reforme.</p>
               <p>Tu bi rada še enkrat ponovila, otroci niso samo bogastvo staršev, otroci so
                  bogastvo države, in država, ki se ne zaveda, kaj pomenijo zdrave družine, kaj
                  pomeni večje število otrok in veselje do življenja ter zvišanje rodnosti, ne ve,
                  da nima prihodnosti, zlasti ne narod s tako majhnim številom prebivalstva, kot je
                  Slovenija. Vsi vemo, da so otroci novi pokojninski stebri. Danes tu vsi vemo, da
                  je ta reforma še vedno reforma, ki daje poudarek predvsem prvemu stebru, to je
                  medgeneracijska solidarnost, to je vzajemnost, in tu, ravno v ta prvi steber bodo
                  ti otroci, bodoči pokojninski stebri, prispevali za pokojnine tudi tistih, ki
                  otrok nimajo in ki že danes lahko nalagajo sredstva v dodatna zavarovanja in si
                  omogočajo varno jesen. Starši pa pogostokrat tega ne zmorejo, saj danes otrok
                  veliko stane, treba ga je nahraniti, treba ga je obleči, izobraziti, in potem bo
                  to novi pokojninski steber za pokojnine svojih staršev in tudi tistih, ki danes
                  lahko vlagajo v dodatna zavarovanja in si lahko zagotovijo varno starost.</p>
               <p>Zato še enkrat menim, spoštovane kolegice in kolegi, poiščimo kompromis, poiščimo
                  konsenz, pri čemer pozivam tudi ministra, da iščemo rešitev, ker menim, da ni res,
                  da ta amandma ne sodi v pokojninsko in invalidsko zavarovanje, kajti, kot sem na
                  začetku rekla, ta zagotavlja enega osnovnih temeljev te reforme, to je pravo
                  medgeneracijsko solidarnost, in drugi temelj, stabilnost pokojninske reforme, ki
                  bo stabilna samo, če bomo imeli nove pokojninske stebre. Zato vas še enkrat
                  prosim, ravno tako gospoda ministra, premislite, da najdemo rešitve. Zdi se mi, da
                  je ta dodatni popravek krščanskih demokratov eden tistih, ki kaže, da tako
                  socialdemokrati kot krščanski demokrati resno mislimo, ne želimo obremenjevati
                  proračuna, želimo najti možnosti za kvaliteto družine, za kvaliteto reforme,
                  zlasti pa za stabilnost, ki jo potrebujemo. Hvala lepa.</p>
            </sp>
            <sp xml:id="SDZ2-Redna-17-1999-12-10.sp27">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Obrazložitev glasu, gospod Henigman.</p>
            </sp>
            <sp xml:id="SDZ2-Redna-17-1999-12-10.sp28">

               <speaker>BENJAMIN HENIGMAN:</speaker>

               <p>Hvala, gospod predsedujoči. Že vnaprej vam povem, da bom zlorabil poslovnik,
                  podpiram pa amandma, ki je bil podan. Vendar protestiram glede na način vodenja
                  seje še prej, ko jo je vodil predsednik, gospod Janez Podobnik, ker v skladu s
                  193. členom ni omogočil, da bi poslanska skupina SKD vložila dodaten amandma.</p>
            </sp>
            <sp xml:id="SDZ2-Redna-17-1999-12-10.sp29">

               <speaker>PODPREDSEDNIK ANDREJ GERENČER:</speaker>

               <p>Gospod Henigman, vi lahko meni ugovarjate...</p>
            </sp>
            <sp xml:id="SDZ2-Redna-17-1999-12-10.sp30">

               <speaker>BENJAMIN HENIGMAN:</speaker>

               <p>Prosim, da umirite gospoda Jakiča! Mene sicer ne moti, vendar je nesramen. Povedal
                  sem...</p>
            </sp>
            <sp xml:id="SDZ2-Redna-17-1999-12-10.sp31">

               <speaker>PODPREDSEDNIK ANDREJ GERENČER:</speaker>

               <p>Prosim za mir v dvorani! Gospod Henigman, vi lahko meni ugovarjate za danes.</p>
            </sp>
            <sp xml:id="SDZ2-Redna-17-1999-12-10.sp32">

               <speaker>BENJAMIN HENIGMAN:</speaker>

               <p>Gospod predsednik, iz magnetograma na strani 57 tistega dne je jasno razvidno, da
                  je gospod Demšar prosil za prekinitev seje zato, da bi vložili amandma, spremembo
                  amandmaja poslanske skupine SKD. Pred tem je predsedujoči, predsednik državnega
                  zbora, povedal, da tega ne more storiti, ker smo bili v fazi glasovanja. Vendar
                  nismo bili v fazi glasovanja, razprava pa je bila zaključena. Toda v skladu s 193.
                  členom poslovnika predlagatelj amandmaja lahko tega umakne ali spremeni do začetka
                  glasovanja. Začetka glasovanja še ni bilo. In gospodu Demšarju ni bila dana
                  možnost, da bi vložil dodaten amandma po obrazložitvi, ki smo jo prejeli danes. In
                  zato zahtevam oziroma predlagam komisiji za poslovnik, da se do tega primera
                  opredeli. Res je bila zaključena splošna razprava, nismo pa prišli v fazo
                  glasovanja. Potem, ko je socialdemokratska stranka vzela odmor, obrazložila svoje,
                  je vzel odmor oziroma je predlagal odmor naš poslanec gospod Demšar. To mu ni bilo
                  dovoljeno in šele zatem smo prišli na glasovanje o tem členu in o teh amandmajih.
                  Zato ostro protestiram in predlagam, da omogočite vložitev tega amandmaja, ker je
                  zelo bistven za pokojninsko reformo in do tega vprašanja naj se opredeli tudi
                  komisija za poslovnik. Hvala.</p>
            </sp>
            <sp xml:id="SDZ2-Redna-17-1999-12-10.sp33">

               <speaker>PODPREDSEDNIK ANDREJ GERENČER:</speaker>

               <p>Hvala. Vašo razpravo sem smatral kot proceduralni predlog oziroma ste ugovarjali
                  moji rešitvi. Torej, jaz sem vam dal besedo za obrazložitev glasu, ampak pustiva
                  sedaj to zadevo. Da bomo stvar rešili, dajem moje tolmačenje, ki sem ga dal v
                  odločanje državnemu zboru, da smo bili v fazi glasovanja in da je amandma bil
                  prepozno vložen oziroma, kar sem že povedal glede tega amandmaja.</p>
               <p>Moje tolmačenje dajem v odločitev državnemu zboru. Ugotovimo sklepčnost! <stage>(60
                  prisotnih.)</stage></p>
               <p>Kdo je za moje tolmačenje? <stage>(40 poslancev.)</stage> Je kdo proti? <stage>(18 poslancev.)</stage></p>
               <p>Smo pri glasovanju.</p>
               <p>Gospod Špiletič! Obrazložitev glasu še kdo? Nihče.</p>
               <p>Prehajamo na odločanje. Ugotovimo sklepčnost! <stage>(57 prisotnih.)</stage></p>
               <p>Kdo je za amandma slovenskih krščanskih demokratov k 207. členu? <stage>(19 poslancev.)</stage>
                  Je kdo proti? <stage>(36 poslancev.)</stage></p>
               <p>Ugotavljam, da amandma ni sprejet.</p>
               <p>Smo pri členu 210. Proceduralno, gospod Demšar. Prosim!</p>
            </sp>
            <sp xml:id="SDZ2-Redna-17-1999-12-10.sp34">

               <speaker>VINCENCIJ DEMŠAR:</speaker>

               <p>Gospod predsedujoči! Vas sprašujem: Kaj vam pomeni člen 70 našega poslovnika? Piše
                  pa tako: "Poslancu, ki želi govoriti o kršitvi poslovnika ali kršitvi dnevnega
                  reda, da predsedujoči besedo takoj." Torej piše takoj in nič ne piše izvzeto,
                  ampak piše: "Poslancu, ki želi govoriti o kršitvi poslovnika, dobi besedo takoj."
                  Tako tu piše. Jaz ne bom bral naprej, da potem je to lahko samo pet minut itn.
                  Ampak, kako tolmačite to, ko so kolegi poslanci, moji kolegi, hoteli govoriti
                  proceduralno o kršitvi poslovnika, vi pa jim niste dali besede takoj? Mi lahko to
                  pojasnite.</p>
            </sp>
            <sp xml:id="SDZ2-Redna-17-1999-12-10.sp35">

               <speaker>PODPREDSEDNIK ANDREJ GERENČER:</speaker>

               <p>Bom. Ugovarjali so moji razlagi. Ko sem doumel, da ugovarjajo moji razlagi, sem to
                  vzel kot ugovor mojemu odločanju in sem potem odločitev, mojo, dal državnemu
                  zboru, da je odločil. Tudi gospodu Henigmanu sem dal možnost, da je povedal, kar
                  je mislil in sem sprejel njegov ugovor in sem dal na glasovanje državnemu zboru in
                  prosim, to zadevo smo sedaj zaključili. 210. člen. S tem v zvezi ne! Gospod
                  Špiletič, proceduralno.</p>
            </sp>
            <sp xml:id="SDZ2-Redna-17-1999-12-10.sp36">

               <speaker>BOGOMIR ŠPILETIČ:</speaker>

               <p>Hvala za besedo. Jaz bi, sklicujoč se na 70. člen poslovnika, vendarle rad
                  pojasnilo o 334. členu poslovnika, ki pravi: "Če pride do dvoma o vsebini
                  posamezne določbe poslovnika, razlaga poslovnik med sejo predsedujoči." Torej če
                  pride do dvoma o vsebini posamezne določbe, medtem ko pa 193. člen pa v vsebini v
                  ničemer ni sporen. Ta pravi: "Predlagatelj amandmaja ga lahko umakne ali spremeni
                  do začetka glasovanja o amandmajih k členu, h kateremu je bil predlagan amandma."
                  Tako da menim, gospod predsedujoči, da nimate pravice o zadevah, ki so evidentno
                  jasno v poslovniku zapisane, odločati med sejo, sklicujoč se na 334. člen, pač pa
                  tam, kjer je določba nejasna in takrat imate seveda to pravico, da posežete vmes.
                  V tem konkretnem primeru gre pa zgolj za opozorilo, da predsedujoči v petek ni
                  upošteval določil tega poslovnika, ki so jasna. Mislim, da je vendarle potrebno
                  prisluhniti protestom iz klopi krščanskih demokratov, ki menim, da so korektni in
                  da je vaše ravnanje doslejza večino, pač proceduro nepravilno.</p>
            </sp>
            <sp xml:id="SDZ2-Redna-17-1999-12-10.sp37">

               <speaker>PODPREDSEDNIK ANDREJ GERENČER:</speaker>

               <p>Prav zaradi tega, ker sem smatral, da so stvari, ki niso tu dovolj jasne, sem dal
                  svojo odločitev državnemu zboru, da o tem dokončno odloči. Če želite v tej zvezi,
                  mislim da bi bilo dobro, dajte prosim pobudo poslovniški komisiji, da bo o tem
                  odločila.</p>
               <p>210. člen. Amandma poslanske skupine združenih socialnih demokratov. Vlada mu ne
                  nasprotuje. Matično telo ga ne podpira. Prosim? Razprava, ja, 210. člen. Prosim,
                  kdo želi razpravljati? Se opravičujem. Imamo potem še 2. amandma na amandma vlade.
                  Predlagatelj je odbor za delo, družino in socialno politiko. Tretjega je vlada
                  Republike Slovenije, ki ga matično delovno telo podpira, in to je vse. Odpiram
                  razpravo k amandmaju k 210. členu. Prosim, gospod Miran Potrč.</p>
            </sp>
            <sp xml:id="SDZ2-Redna-17-1999-12-10.sp38">

               <speaker>MIRAN POTRČ:</speaker>

               <p>Hvala lepa. Spoštovane poslanke in poslanci! 210. člen določa zavarovalne osnove
                  za samozaposlene zavarovance in za druge, ki ne prejemajo plače. Amandma vlade k
                  210. členu zmanjšuje te zavarovalne osnove na polovico za nekatere kategorije, in
                  sicer po našem prepričanju to dela koristno za tiste, ki skrbijo za otroke, mlajše
                  od 7-ega leta, za tiste, ki opravljajo samostojno kmetijsko dejavnost, za tiste,
                  ki so kot brezposelne osebe vpisani v katere od evidenc, za tiste, ki kot invalidi
                  prejemajo invalidski dodatek in dodatno je amandma vlade, da tudi za tiste, ki so
                  zaposleni s krajšim delovnim časom od polnega delovnega časa.</p>
               <p>V poslanski skupini Združene liste socialnih demokratov pa menimo, da bi bilo prav
                  na polovico zmanjšati ta prispevek tudi za tiste, ki služijo vojaški rok,
                  opravljajo naloge nadomestne civilne službe ali se usposabljajo za rezervni sestav
                  policije, če so vključeni v prostovoljno zavarovanje. Bilo bi prav, da to velja
                  tudi za tiste, ki so na dodiplomskem oziroma podiplomskem študiju, če se
                  prostovoljno vključijo v zavarovanje in sami plačujejo zavarovanje. Prav bi bilo,
                  da se to stori tudi za tiste, ki so na strokovnem izpopolnjevanju ali
                  specializaciji po prenehanju obveznega zavarovanja.</p>
               <p>Prvi primer, ko gre za služenje vojaškega roka ali za opravljanje nadomestne
                  civilne službe, gre za izpolnjevanje obveznosti do države. In jaz mislim, da če so
                  primeri, v katerih se na tej podlagi samostojno vključijo v zavarovanje, da je
                  prav, da je njihova zavarovalna osnova nižja.</p>
               <p>Druga dva primera zadevata primere študija. Najbrž imamo interes, da se ljudje
                  izobražujejo, in če so pripravljeni v tem času se tudi samo zavarovati in
                  plačevati zavarovanje, da so v podobnem položaju. Zato menim, da je naš amandma
                  utemeljen. Vlada na seji matičnega delovnega telesa ni bila zelo odrejena, ni bila
                  niti proti ni bila niti za, rekla je, da bi bilo vredno o kakšnem od teh predlogov
                  razmisliti. Kasneje je bilo pač glasovanje in matično delovno telo po logiki
                  večine in manjšine tega amandmaja ni podprlo. Menim pa, da bi bilo koristno, da ga
                  podpre državni zbor. Hvala.</p>
            </sp>
            <sp xml:id="SDZ2-Redna-17-1999-12-10.sp39">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo? Zaključujem razpravo in prehajamo na odločanje.
                  Ugotovimo prisotnost! <stage>(50 prisotnih.)</stage></p>
               <p>Kdo je za amandma pod številko 1? <stage>(23 poslancev.)</stage> Je kdo proti? <stage>(25
                  poslancev.)</stage></p>
               <p>Amandma na amandma ni sprejet.</p>
               <p>Na glasovanje dajem amandma na amandma pod številko 2. Ugotovimo prisotnost! <stage>(41
                  prisotnih.)</stage> Še enkrat ugotovimo sklepčnost! <stage>(43 prisotnih.)</stage> Naslednje glasovanje
                  je ob 11. uri.</p>
               <stage type="time">(Seja je prekinjena ob 10.50 uri in se je nadaljevala ob 11.01 uri.)</stage>
            </sp>
            <sp xml:id="SDZ2-Redna-17-1999-12-10.sp40">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi, tretjič ugotovimo sklepčnost za glasovanje o amandmaju pod
                  številko 2. Ugotovimo prisotnost! <stage>(63 prisotnih.)</stage></p>
               <p>Kdo je za amandma odbora pod številko 2? <stage>(48 poslancev.)</stage> Je kdo proti? <stage>(2
                  poslanca.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma vlade. Ugotovimo prisotnost! <stage>(46 prisotnih.)</stage></p>
               <p>Kdo je za amandma vlade? <stage>(45 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Smo pri 217. členu, kjer imamo dva amandmaja, in sicer poslanske skupine
                  Socialdemokratske stranke in drugega, ki je v pregledu, prav tako poslanske
                  skupine Socialdemokratske stranke. Odpiram razpravo. Prosim, gospa Zbačnikova.</p>
            </sp>
            <sp xml:id="SDZ2-Redna-17-1999-12-10.sp41">

               <speaker>MAJDA ANA KREGELJ-ZBAČNIK:</speaker>

               <p>Pozdravljeni! Rada bi razložila, zakaj smo vložili ta dva amandmaja.</p>
               <p>Prvi amandma je vezan na 2. točko 55. člena, ki ste ga, kolegice in kolegi,
                  podprli in ga je podprl tudi minister. Gre za tiste slepe, ki so slepi od rojstva
                  in ki, če gredo predčasno v pokoj, do sedaj niso imeli možnosti, ker so bili slepi
                  od rojstva in niso sodili v nobeno kategorijo. Tako da je ta amandma povezan s 55.
                  členom, ki ste ga podprli, in ga tudi vlada podpira.</p>
               <p>Za drugi amandma pa menimo, da bi ga bilo ravno tako dobro podpreti, ker je tretji
                  odstavek v nasprotju z 223. členom. 223. člen pravilno določa, da je zavezanec za
                  plačilo prispevka delojemalca za zavarovanca po 22. členu brezposelni Republike
                  Slovenije, tretji odstavek pa določa, da bi se prispevek delojemalca zato
                  kategorijo zavarovancev preprosto črtal, kar pomeni neplačani del prispevka v
                  pokojninski sklad. Sprašujem, če tega ne boste podprli, kako bomo potem
                  izplačevali pokojnine, če se sedaj ne bo plačevalo iz različnih fondov - ali, če
                  sam ne plačuješ, plačuje pa nekdo drug, iz proračuna ali z drugih postavk. Kako se
                  bo potem izplačevala penzija, če ne bomo mi tudi upoštevali, da so ena od osnov
                  pokojninske reforme tudi plačani prispevki? In mislim, da ne smemo črtati plačanih
                  prispevkov, kajti ne smemo misliti samo na danes, mi moramo skrbeti, da bomo
                  ustvarili rezerve, iz katerih potem lahko tudi izplačujemo, in ne, da bo naš
                  pokojninski sistem kot do sedaj še vedno šel iz rok v usta. Hvala lepa.</p>
            </sp>
            <sp xml:id="SDZ2-Redna-17-1999-12-10.sp42">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo? <stage>(Ne želi.)</stage> Zaključujem razpravo. Se opravičujem!
                  Gospa državna sekretarka Belopavlovičeva.</p>
            </sp>
            <sp xml:id="SDZ2-Redna-17-1999-12-10.sp43">

               <speaker>NATAŠA BELOPAVLOVIČ:</speaker>

               <p>Če grem po istem vrstnem redu, kot je gospa Zbačnikova predlagala te oziroma
                  obrazlagala amandmaje. Prvi, o katerem je govorila, se nanaša potem nazaj na 3.
                  točko 55. člena. Res, da je ta člen bil spremenjen, res pa je, da gre v tem 55.
                  členu v celoti za starostno pokojnino brez zmanjšanja v posebnih primerih. To se
                  pravi, ko se lahko nekdo upokoji brez tako imenovanega malusa in da ta 55. člen,
                  nova točka tretjega odstavka pravzaprav nima nobene zveze sedaj z 217. členom. In
                  moram reči, da zaradi tega tega ne moremo podpirati, niti natančno ne razumemo,
                  kaj pravzaprav bi se želelo s tem doseči. Ker tu ni neke logične povezave.</p>
               <p>Glede drugega amandmaja, o katerem je govorila, torej, da se črta tretji odstavek
                  217. člena. Gre za člen oziroma za odstavek, ki govori, da se za brezposelne
                  plačuje samo prispevek delodajalca. Bi pa rada obrazložila, da je pripravljen
                  uskladitveni amandma, s katerim bi popravili 223. člen, v kolikor bo ta amandma
                  sprejet k 217. In da menimo, da plačilo prispevka od nadomestila za čas
                  brezposelnosti pomeni v bistvu zmanjšanje tega nadomestila za brezposelne, kar se
                  nam zdi, tudi glede na veljavno ureditev, pravzapravneupravičeno. Gre za to, da že
                  tako ali tako ti ljudje dobivajo nadomestilo, ki je relativno nižje od njihovega
                  nekdanjega dohodka - sedaj, če bi morali prispevati, v tem primeru plačati, potem
                  bi seveda se to nadomestilo še znižalo. Zato obema predlaganima amandmajema
                  nasprotujemo.</p>
            </sp>
            <sp xml:id="SDZ2-Redna-17-1999-12-10.sp44">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospa dr. Zbačnikova, prosim!</p>
            </sp>
            <sp xml:id="SDZ2-Redna-17-1999-12-10.sp45">

               <speaker>MAJDA ANA KREGELJ-ZBAČNIK:</speaker>

               <p>Državno sekretarko sprašujem: Kako boste pa potem izplačali pokojnine, ko bo čas,
                  da bodo ti ljudje, za katere danes ne plačujete prispevkov, imeli pravico do
                  pokojnine? Namreč, mi ne smemo misliti samo na danes, saj ta reforma ni za danes,
                  ampak ta reforma naj bi bila zato, da omogočimo stabilen in zdrav pokojninski
                  sistem. In kako mislite potem izplačevati, ko bo nastopil čas, ko bodo ti, ki jim
                  danes odpisujete, imeli pravico do svoje pokojnine? Ali boste zopet obremenjevali
                  proračun? Ali kako? Ali ni naloga te reforme ravno v tem, da zmanjšamo obremenitev
                  proračunske luknje in da naredimo stabilen sistem daj-dam ter naložbe, ki
                  prinašajo dodaten kapital, dodatna sredstva in dodatne odstotke, ne pa da
                  poglabljamo proračunsko luknjo.</p>
            </sp>
            <sp xml:id="SDZ2-Redna-17-1999-12-10.sp46">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa sekretarka.</p>
            </sp>
            <sp xml:id="SDZ2-Redna-17-1999-12-10.sp47">

               <speaker>NATAŠA BELOPAVLOVIČ:</speaker>

               <p>Prvič, del prispevka za te zavarovance se plačuje, tako da ne moremo reči, da se
                  za njih ne plačuje nič. Drugi del pa je tisti del, o katerem govorimo, ko govorimo
                  o solidarnosti in o socialnih elementih v tem sistemu.</p>
            </sp>
            <sp xml:id="SDZ2-Redna-17-1999-12-10.sp48">

               <speaker>PODPREDSEDNIK ANDREJ GERENČER:</speaker>

               <p>Hvala. Še, gospa Zbačnikova.</p>
            </sp>
            <sp xml:id="SDZ2-Redna-17-1999-12-10.sp49">

               <speaker>MAJDA ANA KREGELJ-ZBAČNIK:</speaker>

               <p>Kot sem sedaj razumela, bomo še vedno ostali v prvem dokladnem sistemu, zato je
                  bilo toliko bolj upravičeno opozorilo socialdemokratov in krščanskih demokratov,
                  da tudi amandmaje, ki ste jih zavrnili, sprejmemo, kajti še dolgo, kot kaže, v tej
                  državi ne bomo imeli drugega in tretjega stebra, in mislim, da je to vsem jasno.
                  Hvala lepa.</p>
            </sp>
            <sp xml:id="SDZ2-Redna-17-1999-12-10.sp50">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? <stage>(Ne.)</stage> Zakljčujem razpravo.</p>
               <p>Prehajamo na odločanje. Glasujemo o amandmaju, ki je v pregledu. Ugotovimo
                  prisotnost! <stage>(59 prisotnih.)</stage></p>
               <p>Kdo je za amandma, ki je v pregledu? <stage>(14 poslancev.)</stage> Je kdo proti? <stage>(45
                  poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma, ki ste ga dobili na posebnem listu, to je amandma pod
                  številko 2, bomo rekli. Ugotovimo prisotnost! <stage>(53 prisotnih.)</stage></p>
               <p>Kdo je za amandma? <stage>(6 poslancev.)</stage> Je kdo proti? <stage>(40 poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 223. členu, kjer imam opombo - umik? Hvala. Amandma je umaknjen.</p>
               <p>Smo pri 224. členu, kjer je napovedal umik amandmaja. Imam pa dodatno poročilo
                  odbora za zdravstvo, ki predlaga amandma, ki je na posebnem listu <stage>(upam, da ga
                  imate)</stage> in ga bo obrazložila predsednica odbora. Prosim, gospa Zbačnikova.</p>
            </sp>
            <sp xml:id="SDZ2-Redna-17-1999-12-10.sp51">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Ob velikem številu amandmajev je prišlo tudi do pomote in izpada v
                  poročilu, tako da smo pripravili dodatno poročilo. Kajti pri ponovnem pregledu
                  magnetograma 11. izredne seje smo ugotovili, da je odbor oblikoval in sprejel še
                  amandma k 224. členu, ki ga imate pred seboj napisanega. Amandma je redakcijske
                  narave. Porodniški dopust je ena od vrst starševskega dopusta. Zato je zavarovanec
                  za plačilo prispevka delodajalca zavarovancem, ki so na porodniškem dopustu, po
                  prenehanju delovnega razmerja že določen z določbo, da Republika Slovenija plačuje
                  prispevek delodajalca za zavarovance, ki so na starševskem dopustu. Hvala
                  lepa.</p>
            </sp>
            <sp xml:id="SDZ2-Redna-17-1999-12-10.sp52">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Ali želi še kdo razpravljati? <stage>(Ne želi.)</stage> Zaključujem razpravo. Amandma
                  v pregledu je umaknjen. Glasujemo o tem amandmaju, ki ga je predsednica sedaj
                  obrazložila. Ugotavljamo prisotnost! <stage>(62 prisotnih.)</stage></p>
               <p>Kdo je za amandma? <stage>(60 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Smo pri 227. členu in imamo amandma odbora. Vlada ga podpira. Ali želi kdo
                  razpravljati? <stage>(Ne želi.)</stage> Zaključujem razpravo in prehajamo na odločanje.
                  Ugotavljamo prisotnost! <stage>(54 prisotnih.)</stage></p>
               <p>Kdo je za amandma? <stage>(47 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Smo pri 229. členu in amandmaju odbora, vlada ga podpira. Ali želi kdo
                  razpravljati? <stage>(Ne želi.)</stage> Prehajamo na odločanje. Ugotavljamo prisotnost! <stage>(59
                  prisotnih.)</stage></p>
               <p>Kdo je za amandma? <stage>(53 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Smo pri 230. členu in amandmaju vlade, matično delovno telo ga podpira. Ali želi
                  kdo razpravljati? Gospod Špiletič.</p>
            </sp>
            <sp xml:id="SDZ2-Redna-17-1999-12-10.sp53">

               <speaker>BOGOMIR ŠPILETIČ:</speaker>

               <p>Hvala za besedo. S predlaganim členom se nekoliko spreminja sistem zapadlosti
                  oziroma pobiranja prispevkov za pokojninsko in invalidsko zavarovanje v primerjavi
                  s sedaj veljavnim sistemom.</p>
               <p>Po sedanjih predpisih je namreč zavezanec dolžan plačati prispevke v 30 dneh
                  oziroma najkasneje pred prvim naslednjim izplačilom plač za naslednji mesec. Na ta
                  način je torej nekako v sistem vgrajen avtomatizem, da naslednjih plač podjetje ni
                  moglo izplačati, preden ni poravnalo vseh obveznosti do pokojninske blagajne za
                  plače, ki so bile že izplačane.</p>
               <p>V tem primeru torej te zanke ni več. Kar pomeni, da se plače v neto znesku lahko
                  izplačujejo, medtem, ko se obveznosti do pokojninske blagajne lahko kopičijo ne
                  nazadnje v nedogled. To je ena sprememba, ki jo jaz vidim v predlaganem
                  amandmaju.</p>
               <p>Druga sprememba je ta, da se bo ob uvedbi tega zakona pojavil zamik ob
                  predpostavki, da vsi plačajo prispevke v roku, kot je to določeno v 230. členu,
                  vsaj za en mesec. Kar bo pomenilo zopet zajeten izpad finančnih sredstev iz
                  pokojninske blagajne.</p>
               <p>Na tem mestu bi prosil za pojasnilo, na kakšen način je torej predlagatelj
                  predvidel:</p>
               <p>1. Zapolniti luknjo, ki bo nastala s tem zamikom ob uvedbi samega zakona.</p>
               <p>2. Na kakšen način bo seveda izterjal ali boljše izterjal že zapadle prispevke za
                  pokojninsko in invalidsko zavarovanje. Ob tem, da bi rad spomnil ob tem na
                  dejstvo, da je že tako in tako sedaj velik problem izterjava prispevkov, predvsem
                  pri tistih podjetjih, ki so nizko likvidna in je tudi vlada pred nedavnim sprejela
                  sklep, da je potrebno ta postopek izboljšati</p>
               <p>In drugo, veča se število nelikvidnih podjetij. Skratka ob vseh teh dejstvih je s
                  tem amandmajem dopuščena možnost izplačevanja plač v neto višini, prispevki pa
                  bodo čakali na zalogo. Jaz se bojim, da tako, kot je tu zapisano, in glede na
                  pooblastila, ki jih ima potem davčna uprava v sodelovanju z ministrstvom za delo,
                  da se tu zopet dela ena politična platforma, ker kriterijev seveda ni, da bo potem
                  ministrstvo lahko samo odločilo zopet arbitrarno, politično odločilo, ta je naš,
                  temu bomo prispevke odpisali ali mu bomo omogočili obročno plačevanje. Ta, ki pa
                  ni naš, ta bo pa penaliziran neposredno takoj. Seveda, vi boste prišli za to
                  govornico in boste rekli, da bo tako odločanje vključeno v razvojno politiko te
                  države, čemur pa ni mogoče verjeti, če kriteriji odpisovanja niso danes jasno
                  znani.</p>
            </sp>
            <sp xml:id="SDZ2-Redna-17-1999-12-10.sp54">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa državna sekretarka, Belopavlovičeva.</p>
            </sp>
            <sp xml:id="SDZ2-Redna-17-1999-12-10.sp55">

               <speaker>NATAŠA BELOPAVLOVIČ:</speaker>

               <p>V zvezi s tem bi vas jaz opozorila na en člen pred 230. členom, in sicer na 229.
                  člen, ki govori o pobiranju prispevkov, konkretno na tretji odstavek tega člena,
                  ki govori, da način izterjave zapadlih prispevkov, nadzor nad plačevanjem, zamudne
                  obresti določi poseben zakon. Ta poseben zakon zaenkrat je še vedno zakon o
                  prispevkih za socialno zavarovanje, ki določa te roke, o katerih ste vi govorili,
                  na enak način, skratka kot do zdaj. Ta zakon naj bi se seveda v bližnji
                  prihodnosti tudi spremenil glede na spremembe pokojninske zakonodaje, pa tudi
                  potem zdravstvene zakonodaje. Zakaj smo predlagali tako rešitev, da pravzaprav ne
                  govorimo o možnostih tega pobiranja prispevkov oziroma o zapadlosti prispevkov
                  posebej, ko gre za pokojninsko zavarovanje? Zato, ker mislimo, da morajo vsi
                  prispevki, ki se pobirajo, deliti, ko se pobirajo, enako usodo. Torej tako kot je
                  določen rok za pobiranje prispevkov za pokojninsko-invalidsko zavarovanje, mora
                  biti tudi za tisti del, ki je namenjen za zdravstveno zavarovanje, in tisti del,
                  ki je namenjen za zavarovanje za primer brezposelnosti. Torej še vedno se
                  predvideva poseben zakon, ta zakon v naši zakonodaji trenutno obstaja, se bo pa
                  verjetno znašel nov oziroma spremenjen v bližnji prihodnosti na vaših poslanskih
                  klopeh, in to je pravzaprav edini razlog glede tega.</p>
               <p>Kar se tiče pa kriterijev za odpis ali pa delni odpis, nista tu pooblaščena ne
                  ministrstvo ne vlada, da bi karkoli odpisovala ali pa kakorkoli politično o teh
                  stvareh razmišljala. Tisti, ki bo kriterije za odpis določil, je tisti, ki je
                  pravzaprav v tem smislu dolžnik, to je pa zavod za pokojninsko in invalidsko
                  zavarovanje. In to je ravno tako določeno v tretjem odstavku 229. člena.</p>
            </sp>
            <sp xml:id="SDZ2-Redna-17-1999-12-10.sp56">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Špiletič, potem pa razprava, dr. Vencelj.</p>
            </sp>
            <sp xml:id="SDZ2-Redna-17-1999-12-10.sp57">

               <speaker>BOGOMIR ŠPILETIČ:</speaker>

               <p>Hvala za besedo. Repliciram gospe državni sekretarki, gospe Belopavlovičevi. Če
                  grem od zadaj naprej: Rekla je, kriterije za morebiten odpis prispevkov bo
                  postavil sam Zpiz. To je formalno res. Vendar nadzor nad delom Zpiza opravlja kdo?
                  Ministrstvo, pristojno za delo. Tako je zapisano v tem zakonu. In seveda, če bodo
                  sklepitakšni, ki bodo po godu tistemu, ki izvaja nadzor, bodo ti sklepi seveda
                  bili realizirani, v nasprotnem primeru ne oziroma bodo že "a priori" tako
                  naravnani, da nadzornik k njim ne bo imel pripombe.</p>
               <p>Drugič. Rekli ste: "Želimo sistem, ki je primeren s sistemom, kot to velja za
                  zavod za zdravstveno zavarovanje Slovenije." Če jaz hočem iti k zdravniku, potem
                  moram iti najprej k delodajalcu, da mi potrdi knjižico, da sem pri njem zavarovan
                  oziroma da so prispevki plačani. Potem grem na zavod šele lahko k zdravniku
                  uveljavljat svoje pravice. Pokojnino dobim ne glede na to, kako so bili prispevki
                  plačani, po različnih podjetjih. Skratka vsi, ki jim po zakonu oziroma predpisih
                  pripadajo pravice iz naslova pokojninskega in invalidskega zavarovanja, 31.
                  oziroma 1.dobijo pokojnino. Če seveda ne bo priliva iz naslova plačanih
                  prispevkov, se bo moral zavod zadolževati pri bankah ali sedaj bo seveda samo
                  sporočil proračunu in bo mu moral proračun zagotoviti potrebna likvidna sredstva,
                  da se to izplačilo lahko izvrši.</p>
               <p>In ne nazadnje. Seveda, vi ste zapisali v 229. členu, da bodo pa znani kriteriji o
                  tem, kdaj, kako, komu se bodo prispevki lahko odpisovali ali odlagali. Vendar
                  dobro bi bilo oziroma nujno je, da ta zakon prinese osnovne usmeritve, ki jih bo
                  reševal ta zakon. Danes pa povsem na slepo dopuščamo nekemu zakonu, ki bo, če bo,
                  da bo nekaj reševal. Če ni jasnih kriterijev, seveda nastopi arbitrarnost oziroma
                  odločanje po političnih kriterijih namesto po strokovnih. In v tem je past tega
                  229. in 230. člena, na kar sem v svojem prvotnem razpravljanju želel opozoriti.
                  Seveda mi pa niste odgovorili na tisti del vprašanja, kakšne so ocene, kakšen bo
                  nastal zamik ob uveljavitvi zakona zaradi takšne določbe 230. člena, kot jo imamo
                  sedaj zapisano. </p>
            </sp>
            <sp xml:id="SDZ2-Redna-17-1999-12-10.sp58">
               <speaker>PODPREDSEDNIK ANDREJ GERENČER:</speaker>
               <p>Hvala. Razprava, gospa dr. Hrenova.</p>
            </sp>
            <sp xml:id="SDZ2-Redna-17-1999-12-10.sp59">

               <speaker>DR. HELENA HREN-VENCELJ:</speaker>

               <p>Hvala. Torej, jaz bi rada opozorila poslance, da smo med obravnavo tega zakona že
                  nekajkrat zasledili v tekstu, pa se je potem popravljal, da je vlada predlagala v
                  členih samo neizplačane oziroma plačane prispevke, ampak samo obračunane
                  prispevke. To namreč nič ne pomeni. K sreči se je to popravilo. No, sedaj pa
                  seveda je čudno, moram reči, da vlada potiho pristaja na to, da se Zpizova
                  blagajna še dodatno manjša, da se zmanjšuje, dase bodo odpisovali po kriterijih
                  Zpiza prispevki za posamezna podjetja. Torej, mislim, meni je popolnoma
                  razumljivo, da je Zpizu vseeno, ali dobi od delodajalcev in pa delavcev denar ali
                  pa dobil iz proračuna. Morda je še bolj enostavno, če dobi stvar iz proračuna.
                  Vendar bi vas tudi opozorila, da že iz preteklosti obstaja zelo velik dolg, s
                  katerim bi enostavno pokrili amandma, ki smo ga mi predlagali v zvezi z otroki, ki
                  pa so tisti temelj za pokojninsko zavarovanje; in da je največji dolg - prek 13
                  milijard, če se prav spomnim - prav iz naslova delodajalcev - ne državnih, temveč
                  ostalih. Se pravi, sedaj pa dejansko pristajamo zopet na to, da se bodo odlagala
                  plačila prispevkov za pokojninsko blagajno in da se to v nekem smislu preklada na
                  državni proračun. To se mi zdi, milo rečeno, čudno.</p>
               <p>O kriterijih je govoril gospod Špiletič, in se ne splača izgubljati besed. Glejte,
                  dejansko je res, za vsako stvar v tej državi, za vsako storitev, za vsako blago
                  moraš plačati, če ne plačaš, ne dobiš. Samo v tem primeru se z nekimi "kvazi
                  socialnimi" posegi ali pa z nekimi - bi rekla - instrumenti, ki so popolnoma
                  nedorečeni, deluje socialno za delodajalca oziroma za delavca. Ne vidim vzroka, da
                  bi se tako obravnavalo, in mislim, da je bolj primerno tako, kot je bilo v 230.
                  členu zapisano in kot imamo, da delodajalec mora plačati prispevke za obvezno
                  pokojninsko in invalidsko zavarovanje v določenem roku, kajti sicer bomo imeli
                  zopet odlog, in zakon, ki bo oziroma ki ga bomo spremenili, je pa še zelo v zraku
                  glede na natrpanost sprejemanja zakonodaje v tej državi. Hvala.</p>
            </sp>
            <sp xml:id="SDZ2-Redna-17-1999-12-10.sp60">

               <speaker>PODPREDSEDNIK ANDREJ GERENČER:</speaker>

               <p>Hvala lepa, dr. Vencljeva. Državna sekretarka, prosim.</p>
            </sp>
            <sp xml:id="SDZ2-Redna-17-1999-12-10.sp61">

               <speaker>NATAŠA BELOPAVLOVIČ:</speaker>

               <p>Še enkrat bi rada povedala, to že določa obstoječi zakon in tu čisto ničesar ta
                  hip ne spreminjamo. Pri pobiranju prispevkov, pri rokih za pobiranje prispevkov ne
                  spreminjamo čisto ničesar, zaradi tega, ker pravimo, da to ureja posebni zakon in
                  ta posebni zakon o prispevkih za socialno zavarovanje obstoja, ga imamo in
                  velja.</p>
               <p>Kar se pa tiče kriterijev, ki naj bi jih določila skupščina ZPIZ-a, je pa treba
                  povedati, da je ta skupščina - na koncu koncev - večpartitno sestavljena. V njej
                  so predstavniki delodajalcev, v njej so predstavniki delojemalcev, upokojencev,
                  delovnih invalidov in predstavniki vlade, ki so v manjšini - če se bojite, da bi
                  predstavniki vlade bili tisti, ki bi kakorkoli s svojimi političnimi argumenti
                  prevladali, ko bi šlo za določanje nekih kriterijev. Poleg tega pa mislim, da je
                  treba vedeti, da gre predvsem tudi za delni odpis ali pa možnost obročnega
                  odplačevanja kriterijev, da imamo tu zelo različne delodajalce, tudi male
                  delodajalce, da imamo tudi samozaposlene, da imamo tu kmete. In sami veste, da
                  ravno v teh segmentih se je včasih v preteklosti pokazala velika potreba, da bi
                  bila kakšna delna oprostitev ali pa kakšna možnost obročnega odplačevanja zelo
                  zelo na mestu, pa to, žal, ni bilo mogoče.</p>
            </sp>
            <sp xml:id="SDZ2-Redna-17-1999-12-10.sp62">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Špiletič, replika še enkrat.</p>
            </sp>
            <sp xml:id="SDZ2-Redna-17-1999-12-10.sp63">

               <speaker>BOGOMIR ŠPILETIČ:</speaker>

               <p>Samo en podatek bi rad. Kakšen bo zamik v prilivih prispevkov z dnem uveljavitve
                  zakona? Kako nobenega, gospa Belopavlovičeva? Sedaj so prispevki morali biti
                  plačani pred prvim naslednjim izplačilom plač. To je bil avtomatizem, da so bili
                  prispevki pri tistih podjetjih, ki so kolikor toliko še dobro poslovali, bili
                  plačani redno mesečno.</p>
               <p>Sedaj pa piše zgolj, da zapadajo konec naslednjega meseca, ne pa, da morajo biti
                  takrat tudi plačani. In podjetja mimo tega lahko izplačujejo poljubno, če želite:
                  eno, dve, tri ali deset plač v neto višini. Prispevki bodo seveda zapadli, obresti
                  bodo tekle, samo, kako jih boste iztirjali. V tem je problem. Na to opozarjam in
                  to sprašujem.</p>
               <p>Vi boste imeli terjatve do vam neporavnanih že zapadlih obveznosti prispevkov za
                  obvezno pokojninsko in invalidsko zavarovanje. Prilivov pa ne bo in na to
                  opozarjam in povejte mi, če ste na to sploh pomislili, računali in kako to zgleda
                  v številkah?</p>
            </sp>
            <sp xml:id="SDZ2-Redna-17-1999-12-10.sp64">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa dr. Hren-Venceljeva.</p>
            </sp>
            <sp xml:id="SDZ2-Redna-17-1999-12-10.sp65">

               <speaker>DR. HELENA HREN-VENCELJ:</speaker>

               <p>Bati se je, da se bo stanje nadaljevalo. Davčna služba je že izjavila, da je
                  velika verjetnost, da zapadlih obveznosti ne bo mogoče izterjati. To se pravi,
                  denar smo že izgubljali in sedaj ga bomo še dodatno.</p>
               <p>Glede zamudnih obresti pa piše v 2. točki, da za čas, ko je zavezancu odloženo
                  plačilo prispevkov, ne tečejo zamudne obresti. To se pravi, država posredno nekaj
                  subvencionira, če hočete, ali kreditira.</p>
            </sp>
            <sp xml:id="SDZ2-Redna-17-1999-12-10.sp66">

               <speaker>PODPREDSEDNIK ANDREJ GERENČER:</speaker>

               <p>Hvala. Ali želi še kdo besedo? <stage>(Ne želi.)</stage> Zaključujem razpravo in prehajamo na
                  odločanje.</p>
               <p>Na glasovanje dajem prvi amandma k 230. členu. Ugotavljamo prisotnost! <stage>(46
                  prisotnih.)</stage></p>
               <p>Kdo je za amandma? <stage>(38 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem drugi amandma. Ugotavljamo prisotnost! <stage>(46 prisotnih.)</stage></p>
               <p>Kdo je za amandma? <stage>(34 poslancev.)</stage> Je kdo proti? <stage>(8 poslancev.)</stage></p>
               <p>Ugotavljam, da je amandma sprejet.</p>
               <p>Smo pri 233. členu in imamo dva amandmaja. Sta ista amandmaja in bomo glasovali
                  samo o prvem. Ali želi kdo besedo? Gospod Špiletič, prosim.</p>
            </sp>
            <sp xml:id="SDZ2-Redna-17-1999-12-10.sp67">

               <speaker>BOGOMIR ŠPILETIČ:</speaker>

               <p>Hvala za besedo. Moram reči, da se mi zdi v tem členu zelo nepotreben ali morda ne
                  znam dobro razbrati drugi odstavek, ki pravi: "Poračunavanje finančnih obveznosti
                  med Republiko Slovenijo in zavodom ureja poseben zakon." Pač dobro. Gre za
                  pokojnine po posebnih predpisih, ki bremenijo državni proračun. Koliko je
                  obveznosti iz posameznega predpisa ZPIZ prav gotovo ve, saj po njih obračunava
                  obseg oziroma višino posamezne pokojnine. Seveda v tej višini izstavi račun
                  državnemu proračunu, če hočete,ministrstvu za finance, zakladnici ali ne vem -
                  komurkoli pač. To podrobno poteka. Zdaj, zakaj potrebujete za to poseben zakon, to
                  mi pa ni jasno. Zdaj, ali zato, da boste notri napisali, da vam minister Gaspari
                  lahko te svoje obveznosti poravna s 6-mesečnim zamikom ali z 12-mesečnim zamikom?
                  Ali, da boste zapisali v ta zakon, da če proračun trenutno nima denarja, da se naj
                  pač ZPIZ zadolžuje, kjer se hoče, tako kot je to približno zdaj, ker ste gluhi za
                  prošnjo ZPIZ-a, da mu zmanjkuje denarja in rečete: "Znajdi se," itn. Ne vem, kaj
                  boste v tem zakonu opredelili. Gospod minister, sem prepričan, da se je že
                  pripravil, bo dal pojasnilo.</p>
            </sp>
            <sp xml:id="SDZ2-Redna-17-1999-12-10.sp68">

               <speaker>PODPREDSEDNIK ANDREJ GERENČER:</speaker>

               <p>Hvala. Kdo želi besedo? Gospa državna sekretarka.</p>
            </sp>
            <sp xml:id="SDZ2-Redna-17-1999-12-10.sp69">

               <speaker>NATAŠA BELOPAVLOVIČ:</speaker>

               <p>Tu pravzaprav ne gre za neke bistvene novosti od veljavnega sistema. Mi tak zakon
                  že trenutno imamo, glede na to, da vemo, da določene obveznosti proračun
                  poračunava - to je zakon iz leta 1993, 71/93 - tako da, če boste šli v Uradni list
                  pogledati, boste zelo natančno videli, kaj ta zakon ureja. Ureja med drugim tudi
                  dinamiko tega poračunavanja, kako akontacije tečejo na mesečno, kako na pol leta
                  in kako tečejo potem ob zaključnem računu ZPIZ-a. Istočasno pa: eno so obveznosti,
                  drugo pa na koncu koncev je treba tudi številčno te obveznosti opredeliti, da se
                  ve, kaj jaz vem, toliko in toliko imamo naslovljencev po tej alinei, toliko iz
                  drugega, toliko primerov iz tretje alinee. Skratka, številčno se stvari opredelijo
                  in se potem natančno izračuna, kakšna je tista obveznost, ki izhaja za nekoga iz
                  obveznega zavarovanja, kaj je pa tisto dodatno, kar smo mu na podlagi predpisov
                  pravzaprav omogočili in kar mora proračun plačati.</p>
            </sp>
            <sp xml:id="SDZ2-Redna-17-1999-12-10.sp70">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? <stage>(Ne želi.)</stage> Zaključujem razpravo in prehajamo na
                  odločanje. Ugotovimo prisotnost! <stage>(50 prisotnih.)</stage></p>
               <p>Kdo je za amandma? <stage>(20 poslancev.)</stage> Je kdo proti? <stage>(33 poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 245. členu - amandma vlade, matično delovno telo ga podpira. Želi kdo
                  besedo? <stage>(Ne želi.)</stage> Zaključujem razpravo, prehajamo na odločanje. Ugotovimo
                  prisotnost! <stage>(52 prisotnih.)</stage></p>
               <p>Kdo je za amandma? <stage>(35 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Smo pri 267. členu, predlagatelji so poslanske skupine LDS, SLS in DeSUS. Matično
                  delovno telo se ni opredelilo. Želi kdo razpravljati? Prosim, gospod Miran Potrč.
                  Pod dva pa je amandma vlade.</p>
            </sp>
            <sp xml:id="SDZ2-Redna-17-1999-12-10.sp71">

               <speaker>MIRAN POTRČ:</speaker>

               <p>Hvala lepa. 267. člen zadeva vprašanje sestave skupščine Zavoda za pokojninsko in
                  invalidsko zavarovanje. Meni se zdi na nek način neokusno - in to želim poudariti
                  - da se praktično zadnji dan, potem ko je vlada že predlagala svoj amandma, ko je
                  ugotovila, da pač ni najbolj zadovoljna, da ima samo enega predstavnika v
                  skupščini, si je zaželela dva, in je že vložila svoj amandma - potem, zadnji
                  dan.</p>
               <p>Ne vem, ali poslanske skupine samostojno ali na nagovarjanje vlade ugotovijo, da
                  tudi dva nista dovolj in jih predlagajo sedem, in to z utemeljitvami, ki so lahko
                  zelo točne, ampak prav gotovo niso od včeraj in v katerih tudi predstavniki
                  DeSUS-a utemeljujejo, kako ni dobro, da bi predstavniki upokojenskih organizacij
                  bili močno in enakopravno zastopani v tej skupščini, ker je prava tripartitnost,
                  če so v tej skupščini samo predstavniki delodajalcev, delojemalcev in vlade. To
                  jevse. Ne trdim, da se bo kaj zgodovinskega zgodilo s takšno ali drugačno sestavo,
                  mislim pa, da je eden od tipičnih primerov, kjer se brez občutka za to, da tudi v
                  postopku sprejemanja zakona mora med sabo veljati neka korektnost, vlagajo
                  amandmaji samo zato, ker je nekdo vladajoč in si lahko vsak dan sproti izmisli,
                  kar hoče.</p>
               <p>Zato bom proti temu amandmaju. Hvala.</p>
            </sp>
            <sp xml:id="SDZ2-Redna-17-1999-12-10.sp72">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Špiletič.</p>
            </sp>
            <sp xml:id="SDZ2-Redna-17-1999-12-10.sp73">

               <speaker>BOGOMIR ŠPILETIČ:</speaker>

               <p>Navezal bi se na četrti odstavek 267. člena, kjer se mi dve alinei ne zdita povsem
                  ali pa skorajda nič razumljivi. In sicer, naj bi skupščina - poleg ostalega
                  določala način uporabe sredstev za pokojninsko zavarovanje in določala način
                  uporabe sredstev za pokojninsko zavarovanje. Kot vem, je način določen z zakonom
                  in kaj ima skupščina določati način. Ne vem, zakaj se potem mi trudimo tu, da neke
                  zakonske rešitve sprejemamo, če ima skupščina možnost, da določa način uporabe?
                  Skupščina, kot vem, potrdi tisti izračun poviševanja sredstev, ali bo povišica ali
                  ne bo, vendar to temelji na nekih statističnih podatkih in na predhodno sprejetih
                  zakonskih določbah. Sedaj, kaj bo skupščina še lahko poleg tega odločala, ne vem:
                  o tem, kako pokrivati primanjkljaj ali kaj mislite s tem? Ampak tudi to se mi ne
                  zdi smiselno, ker točno govori, da določa način uporabe - način uporabe je pa
                  lahko določen samo z zakonom, in ti dve alinei v ta člen ne sodita. Še enkrat
                  razmislite, če pa nimam prav, mi pa pojasnite, kaj sodi pod dejavnosti oziroma
                  aktivnosti, ki sta vključeni v ti dve alinei.</p>
            </sp>
            <sp xml:id="SDZ2-Redna-17-1999-12-10.sp74">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? Gospa državna sekretarka.</p>
            </sp>
            <sp xml:id="SDZ2-Redna-17-1999-12-10.sp75">

               <speaker>NATAŠA BELOPAVLOVIČ:</speaker>

               <p>Očitno se odpirajo tudi druga vprašanja, se pravi stvari, ki z amandmaji sploh
                  niso odprte oziroma tudi ta člen je bil tak, nespremenjen, že v drugi obravnavi,
                  in tudi sedaj ni nobenih sprememb. Če pa želite odgovor, lahko povem. So določene
                  stvari, predvsem ko gre za invalidsko zavarovanje, subvencije invalidskim
                  organizacijam, delavnice predvsem, potem ko gre za prilagoditve delovnih mest. To
                  so stvari, kjer so neki določeni kriteriji, kjer pa, seveda, se lahko potem odloča
                  o tem, v kakšni višini, do kakšne mere se lahko subvencionirajo - na primer
                  prilagoditev delovnih mest, vse tisto, o čemer smo zadnjič dosti natančno
                  govorili, v tistih členih,ki so bili delno tudi amandmirani, ko je šlo za
                  prilagojevanje in ki so bili zadnjič odprti. Skratka, predvsem v tistem delu, ki
                  se nanaša na invalidsko zavarovanje.</p>
            </sp>
            <sp xml:id="SDZ2-Redna-17-1999-12-10.sp76">

               <speaker>PODPREDSEDNIK ANDREJ GERENČER:</speaker>

               <p>Hvala. Ker ni več razprave, zaključujem razpravo.</p>
               <p>Prehajamo na odločanje. Ugotovimo sklepčnost! <stage>(51 prisotnih.)</stage></p>
               <p>Kdo je za amandma pod številko ena? <stage>(42 poslancev.)</stage> Je kdo proti? <stage>(12
                  poslancev.)</stage></p>
               <p>Amandma je sprejet.</p>
               <p>Drugi je brezpredmeten.</p>
               <p>Prehajamo na 268. člen. Amandma poslanskih skupin LDS, SLS in DeSUS. Želi kdo
                  razpravljati? <stage>(Ne želi.)</stage> Zaključujem razpravo.</p>
               <p>Prehajamo na odločanje. Ugotovimo sklepčnost! <stage>(50 prisotnih.)</stage></p>
               <p>Kdo je za amandma? <stage>(36 poslancev.)</stage> Je kdo proti? <stage>(7 poslancev.)</stage></p>
               <p>Amandma je sprejet.</p>
               <p>Smo pri členu 284 - amandma vlade, ki ga matično delovno telo podpira. Želi kdo
                  besedo? <stage>(Ne želi.)</stage></p>
               <p>Prehajamo na odločanje. Ugotovimo sklepčnost! <stage>(51 prisotnih.)</stage></p>
               <p>Kdo je za amandma? <stage>(41 poslancev.)</stage> Je kdo proti? <stage>(1 poslanec.)</stage></p>
               <p>Amandma smo sprejeli.</p>
               <p>Smo pri členu 286 - amandma vlade. Matično delovno telo ga podpira. Želi kdo
                  razpravljati? <stage>(Ne želi.)</stage></p>
               <p>Prehajamo na odločanje. Ugotovimo sklepčnost! <stage>(51 prisotnih.)</stage></p>
               <p>Kdo je za amandma? <stage>(38 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Smo pri členu 289 - amandma vlade. Matično delovno telo ga podpira. Želi kdo
                  razpravljati? <stage>(Ne želi.)</stage> Zaključujem razpravo.</p>
               <p>Prehajamo na odločanje. Ugotovimo sklepčnost! Ugotovimo sklepčnost! <stage>(48
                  prisotnih.)</stage></p>
               <p>Kdo je za amandma? <stage>(39 poslancev.)</stage> Je kdo proti? <stage>(1 poslanec.)</stage></p>
               <p>Amandma smo sprejeli.</p>
               <p>Smo pri členu 293. Je brezpredmeten, ker ni bil vložen v skladu s poslovnikom. Pod
                  dva je amandma na amandma vlade, ki ga vlaga odbor, vlada ga podpira. In tretji je
                  amandma vlade. Želi kdo razpravljati? <stage>(Ne želi.)</stage> Zaključujem razpravo.</p>
               <p>Prehajamo na odločanje. Ugotovimo sklepčnost! <stage>(48 prisotnih.)</stage></p>
               <p>Kdo je za amandma na amandma pod številko dva v pregledu? <stage>(38 poslancev.)</stage> Je kdo
                  proti? <stage>(3 poslanci.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma vlade. Ugotavljamo prisotnost! <stage>(44 prisotnih.)</stage> Drugič
                  ugotavljamo prisotnost! <stage>(47 prisotnih.)</stage></p>
               <p>Kdo je za amandma? <stage>(44 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Smo pri 297. členu in imamo pod ena amandma poslanske skupine SDS, pod dva amandma
                  na amandma vlade, ki ga vlaga odbor in tri je amandma vlade. Ali želi kdo
                  razpravljati? <stage>(Ne želi.)</stage> Zaključujem razpravo in prehajamo na odločanje.
                  Ugotavljamo prisotnost! <stage>(50 prisotnih.)</stage></p>
               <p>Kdo je za amandma pod številko ena? <stage>(13 poslancev.)</stage> Je kdo proti? <stage>(34
                  poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma na amandma. Ugotavljamo prisotnost! <stage>(50
                  prisotnih.)</stage></p>
               <p>Kdo je za amandma na amandma? <stage>(37 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma, zapisan pod številko tri. Ugotavljamo prisotnost! <stage>(45
                  prisotnih.)</stage> Drugič ugotavljamo prisotnost! <stage>(50 prisotnih.)</stage></p>
               <p>Kdo je za amandma? <stage>(44 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Smo pri 298. členu in amandmaju vlade. Ali želi kdo razpravljati? <stage>(Ne želi.)</stage> To je
                  pod ena, pod dva je prav tako amandma vlade, pod tri prav tako. Imamo tri
                  amandmaje vlade, ki jih matično delovno telo podpira. Ali želi kdo razpravljati?
                  <stage>(Ne želi.)</stage> Zaključujem razpravo in prehajamo na odločanje. Ugotavljamo prisotnost!
                  <stage>(52 prisotnih.)</stage></p>
               <p>Kdo je za amandma pod številko 1? <stage>(34 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod številko 2. Ugotavljamo prisotnost! <stage>(49
                  prisotnih.)</stage></p>
               <p>Kdo je za amandma? <stage>(37 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 3. Ugotavljamo prisotnost! <stage>(53
                  prisotnih.)</stage></p>
               <p>Kdo je za amandma? <stage>(43 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Smo pri amandmaju k 299. členu, imamo amandma na amandma vlade, potem amandma
                  odbora, pa amandma vlade pod številko 2 in pod številko 3, prav tako je pa amandma
                  poslanske skupine Socialdemokratske stranke Slovenije. Želi kdo razpravljati? <stage>(Ne
                  želi.)</stage> Zaključujem razpravo, prehajamo na odločanje. Ugotovimo prisotnost! <stage>(53
                  prisotnih.)</stage></p>
               <p>Kdo je za amandma na amandma? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma pod številko 2. Ugotovimo prisotnost! <stage>(53
                  prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 3. Je brezpredmeten, ker je bil sprejet
                  pod točko 2.</p>
               <p>Prehajamo k 300. členu - je brezpredmeten. 303. člen, amandma poslanske skupine
                  socialdemokratske stranke. Želi kdo razpravljati? <stage>(Ne želi.)</stage> Prehajam na
                  odločanje. Ugotovimo prisotnost! <stage>(54 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(28 poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 311. členu, imamo amandma odbora, amandma na amandma vlade - prav tako
                  odbora in pod 3 amandma vlade. Želi kdo razpravljati? <stage>(Ne želi.)</stage> Zaključujem
                  razpravo, prehajam na odločanje. Ugotovimo prisotnost! <stage>(50 prisotnih.)</stage></p>
               <p>Kdo je za amandma pod številko 1? <stage>(42 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma na amandma. Ugotovimo prisotnost! <stage>(49 prisotnih.)</stage></p>
               <p>Kdo je za amandma na amandma? <stage>(39 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma pod številko 3. Ugotovimo prisotnost! <stage>(51
                  prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Smo pri 315. členu in amandmaju vlade. Želi kdo razpravljati? <stage>(Ne želi.)</stage> Prehajamo
                  na odločanje. Ugotovimo prisotnost! <stage>(51 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>316. člen, amandma poslanske skupine socialdemokratske stranke, ki ga vlada in
                  matično delovno telo ne podpirata. Želi kdo razpravljati? <stage>(Ne želi.)</stage> Zaključujem
                  razpravo.</p>
               <p>Prehajamo na odločanje. Ugotovimo prisotnost! <stage>(51 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(38 poslancev.)</stage></p>
               <p>Ugotavljam, da amandma ni sprejet.</p>
               <p>321. člen in amandma vlade. Želi kdo razpravljati? <stage>(Ne.)</stage></p>
               <p>Prehajamo na odločanje. Ugotovimo prisotnost! <stage>(52 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>323. člen in amandma vlade, pod številko 2 prav tako amandma vlade in pod številko
                  3 tudi amandma vlade; matično delovno telo podpira vse tri. Želi kdo razpravljati?
                  <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(49 prisotnih.)</stage></p>
               <p>Kdo je za amandma pod številko 1? <stage>(38 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Amandma pod številko 2 je brezpredmeten? Samo malo! Glasujemo o njem. Ugotovimo
                  prisotnost! <stage>(57 prisotnih.)</stage></p>
               <p>Kdo je za amandma pod številko 2? <stage>(41 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 3. Ugotovimo prisotnost! <stage>(50
                  prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>324. člen in amandma vlade. Želi kdo razpravljati? <stage>(Ne.)</stage></p>
               <p>Prehajamo na odločanje. Ugotovimo prisotnost! <stage>(43 prisotnih.)</stage> Drugič ugotovimo
                  prisotnost! <stage>(49 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>342. člen in amandma vlade. Želi kdo razpravljati? <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>345. člen in amandma vlade pod številko 1, prav tako amandma vlade pod številko 2;
                  če bo prvi sprejet, bo amandma pod točko 2 brezpredmeten. Aha, če ni sprejet,
                  tako. Želi kdo razpravljati? <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(53 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 2. Ugotavljamo prisotnost! <stage>(48
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Smo pri 352. členu in amandmaju vlade. Ali želi kdo razpravljati? <stage>(Ne želi.)</stage>
                  Prehajamo na odločanje. Ugotavljamo prisotnost! <stage>(50 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Smo pri 353. členu in amandmaju vlade. Ali želi kdo besedo? <stage>(Ne želi.)</stage> Prehajamo
                  na odločanje. Ugotavljamo prisotnost! <stage>(50 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Smo pri 354. členu in amandmaju vlade. Ali želi kdo razpravljati? <stage>(Ne.)</stage> Prehajamo
                  na odločanje. Ugotavljamo prisotnost! <stage>(56 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Smo pri 355. členu in amandmaju vlade. Ali želi kdo besedo? <stage>(Ne.)</stage> Prehajamo na
                  odločanje. Ugotavljamo prisotnost! <stage>(53 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Smo pri 357. členu in amandmaju vlade. Ali želi kdo razpravljati? <stage>(Ne želi.)</stage>
                  Prehajamo na odločanje. Ugotavljamo prisotnost! <stage>(49 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Smo pri 358. členu in amandmaju vlade. Ali želi kdo besedo? <stage>(Ne želi.)</stage> Prehajamo
                  na odločanje. Ugotavljamo prisotnost! <stage>(51 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(8 poslancev.)</stage></p>
               <p>Ugotavljam, da je amandma sprejet.</p>
               <p>Smo pri 359. členu in amandmaju vlade. Ali želi kdo besedo? <stage>(Ne.)</stage> Prehajamo na
                  odločanje. Ugotavljamo prisotnost! <stage>(55 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da smo amandma sprejeli.</p>
               <p>Smo pri 360. členu in amandmaju vlade. Ali želi kdo razpravljati? <stage>(Ne.)</stage> Prehajamo
                  na odločanje. Ugotavljamo prisotnost! <stage>(52 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da smo amandma sprejeli.</p>
               <p>Smo pri 363. členu - in amandma na amandma vlade, ki ga vlaga odbor, in amandma
                  vlade. Ali želi kdo besedo? <stage>(Ne želi.)</stage> Prehajamo na odločanje. Ugotavljamo
                  prisotnost! <stage>(50 prisotnih.)</stage></p>
               <p>Kdo je za amandma na amandma? <stage>(35 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma vlade. Ugotovimo prisotnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>365. člen in amandma vlade. Želi kdo besedo? <stage>(Ne želi.)</stage> Prehajamo na odločanje.
                  Ugotovimo prisotnost! <stage>(54 prisotnih.)</stage></p>
               <p>Kdo je za amandma vlade? <stage>(35 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je amandma sprejet.</p>
               <p>Smo pri 366. členu in amandmaju vlade. Želi kdo besedo? <stage>(Ne.)</stage> Prehajamo na
                  odločanje. Ugotovimo prisotnost! <stage>(56 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>368. člen, imamo dva amandmaja: vlade - matično delovno ga telo podpira - in
                  poslanske skupine socialdemokratske stranke - vlada ga ne podpira, matično delovno
                  telo se pa ni opredelilo. Želi kdo razpravljati? <stage>(Ne želi.)</stage> Zaključujem razpravo,
                  prehajamo na odločanje. Ugotovimo prisotnost! <stage>(55 prisotnih.)</stage></p>
               <p>Kdo je za amandma pod številko 1? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Drugi je brezpredmeten.</p>
               <p>Smo pri 369. členu in amandmaju vlade pod številko 1 in pod številko 2 poslanske
                  skupine SDS. Vladnega matično delovno telo podpira. Vlada ne podpira amandma
                  poslanske skupine SDS, matično delovno telo se pa ni opredelilo. Želi kdo
                  razpravljati? <stage>(Ne želi.)</stage> Zaključujem razpravo, prehajamo na odločanje. Ugotovimo
                  prisotnost! <stage>(52 prisotnih.)</stage></p>
               <p>Kdo je za amandma pod številko 1? <stage>(46 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Drugi je brezpredmeten.</p>
               <p>Smo pri 378. členu, imamo amandma vlade. Želi kdo besedo? <stage>(Ne.)</stage> Odločanje.
                  Ugotovimo prisotnost! <stage>(51 prisotnih.)</stage></p>
               <p>Kdo je za amandma? <stage>(40 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je amandma sprejet.</p>
               <p>Smo pri 397. členu in amandmaju odbora, ki mu vlada ne nasprotuje. Želi kdo
                  besedo? Gospod Špiletič.</p>
            </sp>
            <sp xml:id="SDZ2-Redna-17-1999-12-10.sp77">

               <speaker>BOGOMIR ŠPILETIČ:</speaker>

               <p>Smo pri 14. delu tega zakona oziroma pri prehodnih in končnih določbah in
                  sekretariat za zakonodajo in pravne zadeve je v svojem mnenju izrazil nekako
                  potrebo, da bi bilo še pred sprejemom zakona v celoti opraviti kontrolno
                  stimulacijo izvedbe predvsem določb 14. člena. Glede na obilico tabel, glede na
                  obilico zakonov, ki se - bom rekel - na takšen ali drugačen način spreminjajo v
                  nekem prehodnem obdobju, v daljših ali krajših razmikih; glede na število lestvic,
                  jaz sprašujem: kdo je tisti oziroma katera institucija je simulacije za pripravo
                  zakona pripravljala? In: ali je bilo karkoli storjenega na podlagi tega opozorila
                  sekretariata za zakonodajo in pravne zadeve? Namreč, tudi vlada sama prihaja z
                  nekimi novimi amandmaji, tudi k temu 14. členu, ne samo s tistimi amandmaji, ki so
                  bili doslej že sprejeti. Jaz bi res prosil: ali in kdo je doslej opravljal
                  simulacije? In tukaj resno sprašujem: ali na podlagi sprejetih dopolnil, ki so
                  bila doslej že sprejeta, lahko kdo tu izza te govornice da jamstvo, da bodo stvari
                  tako stekle, kot nam je doslej vlada tu razlagala? Jaz osebno moram reči, da
                  dvomim, da v taki obilici členov in v taki obilici sprememb ni prišlo do
                  medsebojne nekonsistentnosti. In resno sprašujem: kako je vlada obravnavala
                  pripombo sekretariata za zakonodajo in pravne zadeve, ki je bila pa podana seveda
                  v svoje poročilu že pri obravnavni tega predloga zakona na matičnem delovnem
                  telesu?</p>
            </sp>
            <sp xml:id="SDZ2-Redna-17-1999-12-10.sp78">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo? Gospa državna sekretarka, prosim!</p>
            </sp>
            <sp xml:id="SDZ2-Redna-17-1999-12-10.sp79">

               <speaker>NATAŠA BELOPAVLOVIČ:</speaker>

               <p>Mi smo seveda simulacije delali, glede na to, da je ta prehod dokaj obsežen.
                  Dejstvo je, da smo jih delali skupaj z zavodom za pokojninsko in invalidsko
                  zavarovanje. Torej, ministrstvo skupaj z zavodom za pokojninsko in invalidsko
                  zavarovanje.</p>
            </sp>
            <sp xml:id="SDZ2-Redna-17-1999-12-10.sp80">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Špiletič, replika!</p>
            </sp>
            <sp xml:id="SDZ2-Redna-17-1999-12-10.sp81">

               <speaker>BOGOMIR ŠPILETIČ:</speaker>

               <p>Hvala za besedo. Ponovno, gospa Belopavlovičeva, jaz vam verjamem, da ste
                  simulacije delali, vendar niste poslušali dobro mojega vprašanja, niti tistega, na
                  kar je sekretariat opozoril. Sekretariat je opozoril na dejstvo, da je treba še
                  pred dokončnim sprejemanjem opraviti ponovno oziroma da bi veljalo opraviti
                  simulacije, glede na številne pripombe oziroma spremembe, številne amandmaje, ki
                  so bili sprejeti ne nazadnje tudi danes. Mi ne morete reči, tudi izza te
                  govornice, da ste simulacije naredili. Simulacije ste naredili, lahko sicer ob
                  predpostavki, da bodo vsi amandmaji, ki so bili danes sprejeti, tudi dejansko
                  dobili potrebno večino v državnem zboru. Če ste seveda simulacije delali s to
                  predpostavko, potem lahko odgovorite tako, kot ste odgovorili sedaj. V nasprotnem
                  primeru to ne gre. In res, gre za pomemben zakon, kjer lahko z eno lestvico povsem
                  porušimo pravice nekoga, čeprav mu to nismo hoteli, in obratno.</p>
               <p>Zato menim, da tu pred glasovanjem, o katerem koli členu v tem 14. poglavju in pa
                  o zakonu v celoti, pa le potrebujemo jasna zagotovila, da se bodo tistim ciljnim
                  skupinam, katerim je nameraval zakon nekaj odvzeti, dejansko zgodilo samo tisto,
                  kar je bilo prvotno predvideno oziroma da tistim, ki jim hočemo nekaj dati, z
                  uveljavitvijo zakona to tudi dobijo. Če ne, bomo pač takoj po sprejemu tega zakona
                  imeli pred sabo nov zakon o spremembah in dopolnitvah zakona in potem do konca
                  tega mandata državni zbor lahko samo popravlja napake zakona o pokojninskem in
                  invalidskem zavarovanju.</p>
            </sp>
            <sp xml:id="SDZ2-Redna-17-1999-12-10.sp82">

               <speaker>PODPREDSEDNIK ANDREJ GERENČER:</speaker>

               <p>Dr. Hren-Vencljeva, potem pa minister.</p>
            </sp>
            <sp xml:id="SDZ2-Redna-17-1999-12-10.sp83">

               <speaker>DR. HELENA HREN-VENCELJ:</speaker>

               <p>Spoštovani poslanci. Med obravnavo predloga zakona, torej v vseh fazah, smo
                  prosili državnega sekretarja oziroma ministra, naj pove, kaj posamezna sprememba v
                  členu pomeni za posamezne skupine zavarovancev. In nikoli nismo dobili odgovora in
                  zato je še kako upravičena zahteva oziroma apel gospoda Špiletiča, da se to javno
                  pove, da ljudje vedo, kaj imajo pričakovati od teh sprememb, ne glede na to, da so
                  se, seveda, že odločili izglasovati, kar je pač vladajoči koaliciji po godu.</p>
               <p>Poudarjam: nikoli nam vlada in njeni predstavniki niso odgovorili, kaj posamezne
                  spremembe pomenijo za posamezne skupine ljudi. To je bilo večkrat zahtevano,
                  naprošeno od različnih poslanskih skupin, vendar odgovora do sedaj nismo dobili.
                  Upam, da ga bomo sedaj.</p>
            </sp>
            <sp xml:id="SDZ2-Redna-17-1999-12-10.sp84">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod minister.</p>
            </sp>
            <sp xml:id="SDZ2-Redna-17-1999-12-10.sp85">

               <speaker>MAG. ANTON ROP:</speaker>

               <p>Na to lahko samo to odgovorim, da je bilo to večkrat javno predstavljeno na nivoju
                  posameznika, na nivoju celotne države, tako da je popolnoma jasno. Mi bomo tudi po
                  sprejemu tega zakona objavili posebno brošuro in bomo vse slovenske državljane
                  seznanili in seznanjali z vsemi stvarmi, ki se tičejo novega sistema. Tudi sicer
                  smo dogovorjeni s ZPIZ-om, da v kolikor boste, seveda, poslanci danes sprejeli ta
                  zakon, da v sredo začnejo delovati informacijske pisarne po celotni Sloveniji. Vse
                  območne enote ZPIZ-a bodo dajale informacije vsem slovenskim državljanom o vseh
                  detajlih v tem zakonu. Tudi ministrstvo za delo bo odprlo poseben telefon in vsi
                  slovenski državljani bodo seznanjeni z vsemi elementi vsega, kar je v tem zakonu
                  vsebovano.</p>
               <p>Posledice in vpliv na posamezne ciljne skupine smo pa večkrat predstavljali,
                  večkrat se o tem seznanjali tudi na matičnem odboru, tako da mislim, da ni prav
                  nobene potrebe, da bi sedaj zavlačevali na ta način proceduro sprejemanja zakona.
                  Vse stvari so jasne, zato seveda predlagam, da se zakon sprejme in da gremo do
                  konca.</p>
            </sp>
            <sp xml:id="SDZ2-Redna-17-1999-12-10.sp86">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Špiletič.</p>
            </sp>
            <sp xml:id="SDZ2-Redna-17-1999-12-10.sp87">

               <speaker>BOGOMIR ŠPILETIČ:</speaker>

               <p>Replika gospodu ministru. Seveda, če bi bila stvarnost taka, kot jo gospod
                  minister zna prikazovati, potem bi bilo celo res dobro iti do konca in dajmo nekaj
                  narediti. Samo običajno minister eno govori, ve pa, da tisto, kar izreče, ni
                  resnica.</p>
               <p>Jaz bi samo rad ga opozoril na njegove nedavne izjave, ko je novinarje sklical
                  skupaj, zato da bi jim predočil, kako je pa sedaj uvedel drugi steber v ta sistem.
                  Skratka, tako zavajanje si je privoščil, da ne prenesem niti - bom rekel - ocene
                  zadostno, kaj šele, da bi kdorkoli, ki se kakorkoli spozna na ureditev
                  pokojninskih sistemov v Evropi, temu nasedel. Vendar seveda on bo zdaj zopet
                  prišel sem, računajoč na to, da je kar precej - ali pa večina laične javnosti -
                  nepoučena o sistemih pokojninskega in invalidskega zavarovanja in bo seveda meni
                  zopet ugovarjal, da poslanec Bogomir Špiletič nima res, zato ker on pravi tako, in
                  tisto, kar pravi vlada, je prav. Brez argumenta. Ampak, tako se bo zgodilo, kot se
                  je že mnogokrat, in se naj tudi tokrat.</p>
               <p>Opozoril bi pa rad, gospod minister, na to, da ne morem verjeti temu, da je res
                  vse v redu še iz dveh razlogov. Enega sem že navedel. To je, da je bila obilica
                  amandmajev sprejeta prejšnji teden in tudi danes. In kako morete reči, da ste to,
                  kar smo ravnokarsprejeli, že razlagali s tabelami in ne vem še kje. Tega niste
                  mogli razlagati. To ste razlagali lahko z neko rezervo. Vendar jaz vas nisem
                  slišal, da ste s to rezervo razlagali te podatke ali pa do mene niso prišli. Tako,
                  da je to ena stvar.</p>
               <p>Druga stvar pa je, da bi vas rad še enkrat opozoril na netransparentnost
                  poslovanja, ki se ga poslužuje vlada tudi sedaj v času, ko sprejemamo to reformo.
                  Jaz sem že v petek omenil nek čuden sklep vlade, ki Kapitalskemu skladu
                  pokojninskega in invalidskega zavarovanja nalaga, da mora nakazati v pokojninsko
                  blagajno 3 milijarde tolarjev. Pri tem pa nič ne reče, od kod naj Kapitalski sklad
                  pokojninskega in invalidskega zavarovanja to dobi.</p>
               <p>Kapitalski sklad pokojninskega in invalidskega zavarovanja seveda zvesto izvrši ta
                  sklep vlade, sklene: v redu, bomo nakazali, če ne drugače, se bomo zadolžili, samo
                  da bomo ZPIZ-u prekanalizirali 3 milijarde. Ker nimamo dodatnih prihodkov, bomo
                  pač temu primerno za 3 milijarde povečali odhodke, odhodke bomo razmejevali v
                  naslednjihpetih letih, tako da bomo v naslednjih petih letih "nažirali" substanco,
                  na kateri stojimo. Seveda to je oblikovala vlada, predpostavila na predlog
                  ministra za finance, ker je ta na ta način lahko izkazal obveznosti do ZPIZ-a
                  nižje v letu 2000, na ta način je lahko izkazal manjše proračunske odhodke in na
                  ta način je umetno "sfriziral" proračunski primanjkljaj, ki je - pač - načrtovano
                  moral biti nižji od 1%. Oprostite, ob tako netransparentnem delovanju vam ni
                  mogoče verjeti na besedo, temveč zgolj na podatke na informacije, na številke.</p>
            </sp>
            <sp xml:id="SDZ2-Redna-17-1999-12-10.sp88">

               <speaker>PODPRESEDNIK ANDREJ GERENČER:</speaker>

               <p>Hvala. Gospod minister.</p>
            </sp>
            <sp xml:id="SDZ2-Redna-17-1999-12-10.sp89">

               <speaker>MAG. ANTON ROP:</speaker>

               <p>Mene res preseneča, da te informacije ne pridejo do gospoda Špiletiča, ker jih je
                  bilo res dosti in bi lahko - seveda - videl in se prepričal, kdo koga zavaja.
                  Zlasti zato, ker vsaj - kar se tiče drugega stebra - bi lahko prečital priporočila
                  evropske komisije, ki so zelo jasna in so bila objavljena v Delavski enotnosti.
                  Verjamem, da Delavske enotnosti ne čitate. Iz tistega ven se je seveda videlo ker
                  so pač oni objavili po sprejemu, da je ta drugi steber, ki ga uvajamo, točno tisti
                  drugi steber, ki ga priporoča Evropska unija. Sicer vam bom pa poslal. Vam bom
                  poslal ta priporočila evropske komisije v zvezi s pokojninskimi in invalidskimi
                  zavarovanji v Evropski uniji, kjer boste videli, kakšen drugi steber priporoča. In
                  ko boste to prečitali, boste videli, da smo mi točno takšen drugi steber
                  predlagali in smo ga tudi skupaj uvedli, ker kot sem videl, je kar nekaj
                  amandmajev, ki jih je pripravila socialdemokratska stranka, pa so popolnoma
                  identični amandmajem, ki jih je predlagala vlada Republike Slovenije. Tako, da smo
                  tukaj, izgleda, popolnoma usklajeni. Tako, da bi rekel, je bila ta pripomba res
                  nepotrebna.</p>
            </sp>
            <sp xml:id="SDZ2-Redna-17-1999-12-10.sp90">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Špiletič.</p>
            </sp>
            <sp xml:id="SDZ2-Redna-17-1999-12-10.sp91">

               <speaker>BOGOMIR ŠPILETIČ:</speaker>

               <p>Gospod minister, sam Delavske enotnosti ne berem. Če mislite, da so Slovenci
                  tisti, ki berejo Delavsko enotnost, potem je to pravzaprav že jasno in ste s tem
                  povedali tudi, kdo je tisti, ki je avtor te reforme. Iz vsega, kar je bilo v vseh
                  dneh izrečeno, ste sedaj samo še piko na i postavili.</p>
               <p>Kar se pa tiče tega, ko govorite, da je pa drugi steber res ravno to, kar smo
                  sedaj naredili - ja, ne vem, gospod minister, kaj ste pa potem zagovarjali takrat,
                  ko ste zagovarjali rešitve iz bele knjige? Nekaj, kar je povsem v nasprotju z
                  Evropo ali ne vem kaj. Gospod minister, odločite se: ali eno ali drugo. Delavsko
                  enotnost pa še kar naprej berite, samo, žal, se bojim, da ima visoko ceno, ker je
                  že rariteta.</p>
            </sp>
            <sp xml:id="SDZ2-Redna-17-1999-12-10.sp92">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? <stage>(Ne želi.)</stage> Zaključujem razpravo.</p>
               <p>Prehajamo na odločanje. Ugotovimo prisotnost! <stage>(47 prisotnih.)</stage></p>
               <p>Kdo je za amandma k 397. členu? <stage>(40 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Smo pri 403. členu in amandmaju poslanske skupine Socialdemokratske stranke, ki ga
                  vlada in delovno telo ne podpirata. Želi kdo razpravljati? <stage>(Ne želi.)</stage> Zaključujem
                  razpravo.</p>
               <p>Prehajamo na odločanje. Ugotovimo prisotnost! <stage>(47 prisotnih.)</stage></p>
               <p>Kdo je za amandma? <stage>(8 poslancev.)</stage> Je kdo proti? <stage>(32 poslancev.)</stage></p>
               <p>Ugotavljam, da amandma ni sprejet.</p>
               <p>Smo pri 405. členu, kjer imamo amandma poslanske skupine Socialdemokratske
                  stranke, pod številko 2 vlade, pod številko 3 amandma poslanske skupine Slovenskih
                  krščanskih demokratov in pod številko 4 amandma vlade, ki ga matično delovno telo
                  podpira. Za tretji amandma nimamo opredelitve, drugi vladin amandma matično
                  delovno telo podpira. In še pod številko 5: amandma vlade, ki ga matično delovno
                  telo podpira. Želi kdo razpravljati? <stage>(Ne želi.)</stage> Zaključujem razpravo.</p>
               <p>Prehajamo na odločanje. Ugotovimo prisotnost! <stage>(53 prisotnih.)</stage></p>
               <p>Kdo je za amandma poslanske skupine Socialdemokratske stranke? <stage>(9 poslancev.)</stage> Je
                  kdo proti? <stage>(38 poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma vlade pod številko 2. Ugotovimo prisotnost! <stage>(51
                  prisotnih.)</stage></p>
               <p>Kdo je za amandma? <stage>(38 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 3. Ugotavljamo prisotnost! <stage>(45
                  prisotnih.)</stage></p>
               <p>Kdo je za amandma? <stage>(11 poslancev.)</stage> Je kdo proti? <stage>(33 poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 4, amandma vlade. Ugotovimo sklepčnost!
                  <stage>(Ni ugotovitve.)</stage> Ugotavljamo prisotnost! <stage>(43 prisotnih.)</stage></p>
               <p>Tretje glasovanje ugotavljamo ob 12.25 uri. Oziroma tako bomo rekli.</p>
               <p>Nadaljujemo ob 13.00 uri.</p>
               <stage type="time">(Seja je bila prekinjena ob 12.16 uri in se je nadaljevala ob 13.07 uri.)</stage>
            </sp>
            <sp xml:id="SDZ2-Redna-17-1999-12-10.sp93">

               <speaker>PODPREDSEDNICA EDA OKRETIČ-SALMIČ:</speaker>

               <p>Prosim, da nadaljujemo s prekinjeno sejo državnega zbora. Ugotovimo prisotnost v
                  dvorani! Teče tretja obravnava o predlogu zakona o pokojninskem in invalidskem
                  zavarovanju. Smo pri 405. členu in poteka glasovanje o amandmaju k 405. členu, in
                  sicer pod zaporedno številko 4, predlagatelj je vlada. Tretjič torej ugotavljamo
                  prisotnost! Se opravičujem, najprej sklepčnost. Ugotovimo sklepčnost! <stage>(55
                  prisotnih.)</stage> Zbor je sklepčen in lahko nadaljujemo z delom. Ugotavljam navzočnost
                  poteka glasovanje o amandmaju k 405. členu in sicer pod zaporedno številko 4.
                  Tretjič ugotavljam navzočnost! <stage>(57 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je amandma izglasovan.</p>
               <p>Glasujemo o 5. amandmaju k temu členu - predlagatelj vlada. Ugotavljam navzočnost!
                  Nekoliko strpnosti, prosim, v dvorani in pozornosti! Ugotovimo prisotnost! <stage>(50
                  prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je amandma izglasovan.</p>
               <p>V razpravi je amandma k 407. členu, predlagatelj je poslanska skupina združene
                  liste. Prosim, gospod Potrč ima besedo.</p>
            </sp>
            <sp xml:id="SDZ2-Redna-17-1999-12-10.sp94">

               <speaker>MIRAN POTRČ:</speaker>

               <p>Hvala lepa. Toliko, da se bomo zbrali pa lahko mirno glasovali, da ne bo nervoze,
                  bi vas opozoril, da želimo v Združeni listi socialnih demokratov s tem amandmajem
                  nekoliko raztegniti čas, ko se bo povečevalo obdobje, po katerem se bo računala
                  povprečna pokojnina, od 10 na 18 let. Zdi se nam, da bi bilo smotrno, da se to ne
                  bi povečevalo vsako leto za to predvideno leto, ampak vsako drugo leto in da bi s
                  tem imeli na ta način tudi tukaj uveljavljeno večjo postopnost, kot smo jo imeli
                  pri povečanju starosti, delovne dobe in podobno. Hvala.</p>
            </sp>
            <sp xml:id="SDZ2-Redna-17-1999-12-10.sp95">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Želi še kdo besedo? <stage>(Ne želi.)</stage> Prehajamo na glasovanje. Ugotovimo
                  prisotnost! <stage>(54 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(23 poslancev.)</stage></p>
               <p>Ugotavljam, da amandma ni izglasovan.</p>
               <p>V razpravo dajem amandma k 410. členu. Predlagatelj je odbor. Razpravljalcev ni.
                  Preidimo na glasovanje. Ugotavljam navzočnost! <stage>(51 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo amandma izglasovali.</p>
               <p>V razpravo dajem amandma k 435. členu. Razpravljalcev ni. Predlagatelj je vlada.
                  Preidimo na glasovanje. Ugotavljam navzočnost! <stage>(49 prisotnih.)</stage></p>
               <p>Kdo je za? <stage>(44 poslancev.)</stage> Kdo je proti? <stage>(4 poslanci.)</stage></p>
               <p>Amandma smo izglasovali.</p>
               <p>V razpravo dajem amandma k 436. členu. Predlagatelj je vlada. Razpravljalcev ni.
                  Glasujemo. Ugotavljam navzočnost! <stage>(48 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(2 poslanca.)</stage></p>
               <p>Amandma smo izglasovali.</p>
               <p>V razpravi je 444. člen, torej amandma k temu členu. Predlagateljica je vlada.
                  Glasujemo. Ugotavljam navzočnost! <stage>(50 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>V razpravo dajem amandma k 450. členu. Razpravljalcev ni prijavljenih. Preidimo na
                  glasovanje. Ugotavljam navzočnost! <stage>(54 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>V razpravo dajem... Torej, oba amandmaja, ki sta vložena k 455. členu, sta
                  brezpredmetna. Imamo pa naslednje: k 456. členu vložene mislim, da tri, še enega
                  imam jaz tu. Torej, amandma na amandma vlade, ki ga imate v pregledu na strani 58
                  k 456. členu. Prvega predlaga odbor, drugega pa vlada. Prosim, imamo še tu
                  dopolnitev oziroma popravek amandmaja k 456. členu, ki ste ga dobili danes na
                  klop. Prosim, gospa državna sekretarka. Besedo ima gospa Belopavlovič.</p>
            </sp>
            <sp xml:id="SDZ2-Redna-17-1999-12-10.sp96">

               <speaker>NATAŠA BELOPAVLOVIČ:</speaker>

               <p>Hvala lepa. Jaz bi rada opozorila na popravek amandmaja k 456. členu. Gre za
                  amandma, ki ga imate pod točko 2 v pregledu, in pa popravek, ki ste ga danes
                  prejeli na klop. Gre v bistvu za redakcijo, in sicer, da bi se izrecno napisalo v
                  tej drugi alinei, da gre za tiste državljane Republike Slovenije, ki so dopolnili
                  pokojninsko dobo na območju drugih republik nekdanje SFRJ, torej, da bi se dodalo
                  tam vmes "drugih republik nekdanje SFRJ", da ne bi kdorkoli mislil, da gre tudi za
                  ozemlje Republike Slovenije v tistem preteklem obdobju. Bistvo tega amandmaja pa
                  je seveda to, da se zagotovi neka gostota še naprej. Gre za to, da preprečimo
                  tistemu, ki bi - na primer - prišel pred nekaj dnevi v Slovenijo, se tu za par dni
                  zavaroval in potem vso svojo dobo izkoristil pravzaprav po slovenskih predpisih.
                  Če želi priti v pokoj v Sloveniji, mora imeti tukaj neko določeno gostoto
                  zavarovanja in ta gostota je v 254. členu veljavnega zakona določena.</p>
            </sp>
            <sp xml:id="SDZ2-Redna-17-1999-12-10.sp97">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Želi še kdo besedo? Prosim, besedo ima gospa Vencelj, nato gospod
                  Potrč. </p>
            </sp>
            <sp xml:id="SDZ2-Redna-17-1999-12-10.sp98">

               <speaker>DR. HELENA HREN-VENCELJ:</speaker>

               <p>Poglejte, amandma Slovenskih krščanskih demokratov k 455. členu je bil opredeljen
                  kot brezpredmeten, ker je vložen v nasprotju s prvim odstavkom 196. člena
                  poslovnika državnega zbora, ki pravi, da je treba v tretji obravnavi podati mnenje
                  k zakonskemu predlogu oziroma popravkom. Mora torej matično delovno telo se
                  opredeliti o tem in iz tega razloga je bil naš amandma zavrnjen. Zdaj pa, vlada je
                  pa danes pripravila amandma, o katerem pa seveda lahko brez problemov
                  razpravljamo. Mislim, da je to čudna logika, po vsem tem, kar se je danes in kar
                  se je prejšnji teden dogajalo v parlamentu z amandmajem k 207. členu.</p>
            </sp>
            <sp xml:id="SDZ2-Redna-17-1999-12-10.sp99">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Potrč.</p>
            </sp>
            <sp xml:id="SDZ2-Redna-17-1999-12-10.sp100">

               <speaker>MIRAN POTRČ:</speaker>

               <p>Hvala lepa. Jaz ne pričakujem, da bodo opozorila, ki jih bom dal v zvezi s tem
                  členom in amandmajem, ki ga je oziroma popravkom amandmajev, ki ga je dala vlada,
                  lahko rešila problem. Opozorila dajem iz razloga, da bi eventualno zainteresiral
                  tudi vas ostale za problem, ki resno izbija ali pa resno nastaja v zadnjem času.
                  Gre namreč za dejstvo, da tretja oziroma druga alinea tretjega odstavka tako kot
                  je zapisana, govori o tem, da se še naprej mora, kot je gospa državna sekretarka
                  rekla, upoštevati gostota pokojninske dobe skratka lahko dobi, da rečem, slovensko
                  pokojnino nekdo, ki je najmanj v zadnjih 10 letih bil 80 mesecev pri nas zavarovan
                  ali v 5 letih 40 mesecev, kar je v redu in kar jaz podpiram. Vendar pravi naprej,
                  "do sklenitve sporazumov o socialnem zavarovanju z ustreznimi državami". Povedati
                  moram, da ne bi bil pozoren, če ne bi bil na to opozorjen, da sporazum z Republiko
                  Hrvaško, ki smo ga sklenili na tej točki, formalno korektno predpostavlja, da se
                  ustrezni deli časa, prebitega v zavarovanju na Hrvaškem in prebitega v zavarovanju
                  v Sloveniji, tudi obračunavajo v pokojnini; in, recimo, če je nekdo polovico dobe
                  živel na Hrvaškem, ima za to polovico hrvaško pokojnino, če je živel oziroma delal
                  polovico dobe v Sloveniji, pa ima polovico slovenske. Formalno korektno, takšne
                  sporazume smo na naš interes ali pa po našem interesu uspeli skleniti tudi z
                  Nemčijo in drugimi državami, kjer je to v korist naših zaposlenih. V teh
                  konkretnih primerih pa je to v veliko škodo naših državljanov, ki tu prebivajo.
                  Razlika v pokojnini je na ta račun enkratna in še več, in toliko manj te pokojnine
                  dobivajo, ob dejstvu, da so v neki bivši državi pač na različnih koncih te države
                  delali.</p>
               <p>Bojim se, da je to eno tistih vprašanj, ki ga posredno zadeva tudi ta člen. Ne
                  trdim, da ga je treba kakorkoli spremeniti. Mislim pa, da bi bilo prav, ker je
                  deloma o tem odločalo tudi ustavno sodišče poleti in ker bomo v kratkem ponovno
                  sprejemali še kakšno konvencijo o socialnem zavarovanju z državami - sklenili smo
                  jo namreč s Hrvaško, predstoji nam z Makedonijo, imamo še Bosno in Hercegovino, če
                  se bodo in ko se bodo, upajmo, da kdaj demokratizirale razmere, morda tudi ali pa
                  tudi s Srbijo - skratka, šlo bo za dodatne mednarodne pogodbe in za vedno večji
                  krog ljudi, ki bo na ta način štel, da jim je nova država, tako tudi trdijo, v
                  bistvu zmanjšala nekatere pravice in jih postavila v bistveno različen položaj
                  samo zato, ker so v neki bivši državi v različnih časih na različnih koncih
                  delali.</p>
               <p>O tem sem govoril in opozarjal predstavnike vlade, in njihov pogled, ne morem
                  reči, da ni korekten, ker upošteva vidik finančnega interesa te države - in ta
                  vidik je treba upoštevati, se strinjam - seveda, zanemarja pa vidik človeka. Sam
                  pa mislim, da je treba upoštevati tudi ta drugi vidik in da bo najbrž treba o tej
                  stvari slej ko prej resno razmisliti, da stvari uredimo uredimo drugače, kot so ta
                  trenutek urejene, v škodo kar precejšnjega števila državljanov naše države, ki
                  živijo v naši državi, so pa v zadnjih 40 letih pač nekaj let delali tudi izven
                  območja naše sedanje države. Hvala lepa.</p>
            </sp>
            <sp xml:id="SDZ2-Redna-17-1999-12-10.sp101">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Želi še kdo besedo? Ni več razpravljalcev, zato zaključujem
                  razpravo.</p>
               <p>Prehajamo na glasovanje. Ugotavljamo prisotnost! Glasujemo o amandmaju pod
                  zaporedno številko 1. k 456. členu. <stage>(53 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod zaporedno številko 2. Ugotavljamo prisotnost! <stage>(55
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih. Na podlagi tretjega odstavka 198. člena
                  poslovnika sprašujem sekretariat za zakonodajo in pravne zadeve, če je zaradi
                  sprejetih amandmajev porušena medsebojna skladnost določb zakona? Prosim, besedo
                  ima namestnica sekretarja gospa Tina Bitenc-Pengov.</p>
            </sp>
            <sp xml:id="SDZ2-Redna-17-1999-12-10.sp102">

               <speaker>TINA BITENC-PENGOV:</speaker>

               <p>Gospa podpredsednica. Spoštovani zbor! Na podlagi pooblastila s tretjega odstavka
                  198. člena poslovnika državnega zbora je sekretariat proučil besedilo predloga
                  zakona o pokojninskem in invalidskem zavarovanju glede na sprejete amandmaje.
                  Ugotovil je, da so neusklajenosti nastale v delu obravnav, ki so bile opravljene
                  oziroma, ki je bila opravljena pred današnjim dnem. Zato smo o teh neusklajenostih
                  že opravili proučevanja in jih lahko natančneje opredelili, in sicer:</p>
               <p>1. S sprejetim amandmajem poslanske skupine Socialdemokratske stranke k 55. členu,
                  se je v besedilo zakona zopet vnesel pojem "najnižja pokojnina za polno
                  pokojninsko dobo", ki ga kot takega predlog zakona več ne pozna. Zato je treba ta
                  pojem ustrezno uskladiti s pojmovnikom tega zakona.</p>
               <p>2. V tretji obravnavi je bil sprejet amandma poslanske skupine Socialdemokratske
                  stranke k 138. členu, in sicer k prvemu odstavku in za nov peti odstavek. Po oceni
                  sekretariata so bile s tem uvedene nove pravice, kar je potrebno ustrezno
                  upoštevati tudi pri ugotavljanju in določanju pogojev za upravičenost v 140. členu
                  ter je pri odmeri dodatka za pomoč in postrežbo v 141. členu, kakor tudi v
                  poglavjuo pridobitvi uživanju in izgubi pravic glede dodatka za pomoč in postrežbo
                  v 169. členu. Preveriti pa je treba tudi usklajenost s sistemom prehodnega režima,
                  kakor velja za novo uvedene pravice v prehodnih določbah, ki se v delu odlagajo za
                  uveljavitev.</p>
               <p>3. Z amandmajem je bil v tretji obravnavi črtan 177. člen, ki se je nanašal na
                  pravico do pokojnine pri obsojencih, na prestajanju kazni iz zapora. Ker je to
                  črtanje bilo izvedeno, je treba posledice za njim uskladiti tudi 186. člen v
                  zadnjem odstavku glede posredovanja podatkov v zvezi s to zadevo, ki je nepotrebna
                  sedaj.</p>
               <p>4. Z amandmajem k 217. členu je bila določena obveznost plačevanja prispevka za
                  pokojninsko in invalidsko zavarovanje za brezposelne le v delu delodajalčevega
                  dela prispevka. Zato je treba s tem prilagoditi oziroma uskladiti tudi 223. člen,
                  ki opredeljuje prispevke zavarovancev in se v delu nanaša na brezposelne osebe.
                  Hvala lepa.</p>
            </sp>
            <sp xml:id="SDZ2-Redna-17-1999-12-10.sp103">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Prosim, besedo želi državna sekretarka gospa Belopavlovič.</p>
            </sp>
            <sp xml:id="SDZ2-Redna-17-1999-12-10.sp104">

               <speaker>NATAŠA BELOPAVLOVIČ:</speaker>

               <p>Hvala lepa. V skladu z opozorili predstavnice zakonodaje je vlada pripravila
                  uskladitvene amandmaje k osmim členom. Jaz bi prosila za 10 minut odmora, da bi te
                  člene oziroma te uskladitvene amandmaje lahko razmnožili, tako da bi lahko tudi
                  formalno predstavnik zakonodaje podal svoje stališče ali so rešeni vsi tisti
                  členi, na katere je bilo sedaj opozorjeno.</p>
            </sp>
            <sp xml:id="SDZ2-Redna-17-1999-12-10.sp105">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa gospe Belopavlovič. Ker je zakon torej medsebojno neusklajen, prekinjam
                  to točko dnevnega reda za pripravo uskladitvenih amandmajev. Nadaljujemo ob
                  13.45.</p>
               <stage type="time">(Seja je bila prekinjena ob 13.28 uri in se je nadaljevala 13.46 uri.)</stage>
            </sp>
            <sp xml:id="SDZ2-Redna-17-1999-12-10.sp106">

               <speaker>PODPREDSEDNICA EDA OKRETIČ-SALMIČ:</speaker>

               <p>Nadaljujemo s prekinjeno sejo državnega zbora. Ugotovimo sklepčnost! Ugotavljamo
                  sklepčnost! <stage>(51 prisotnih.)</stage> Zbor je sklepčen in lahko nadaljuje z delom.</p>
               <p>V pregledu ste dobili sklop uskladitvenih amandmajev vlade Republike Slovenije in
                  sicer štirje sklopi so zabeleženi. Pod prvi sklop spadata amandmaja k 55. členu. V
                  drugi sklop amandma k 138. členu, amandma k 140. členu, amandma k 141. členu,
                  amandma k 169. členu in amandma k 447. členu. Tretji sklop je amandma k 186. členu
                  in četrti sklop je pa amandma k 223. členu. Želi predstavnik vlade besedo? <stage>(Ne
                  želi.)</stage> Morda želi besedo predstavnik sekretariata? <stage>(Ne želi.)</stage> Razprava ni možna.
                  Pred glasovanjem pa lahko poslanec obrazloži svoj glas. Na glasovanje dajem prvi
                  sklop in sicer amandmaja k 55. členu. Ugotavljam navzočnost! <stage>(60 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(3 poslanci.)</stage></p>
               <p>Prvi sklop smo sprejeli.</p>
               <p>Na glasovanje dajem drugi sklop in sicer amandma k 138. členu, 140. členu, 141.,
                  169. in 447. členu. Ugotavljam navzočnost! <stage>(56 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je drugi sklop sprejet.</p>
               <p>Na glasovanje dajem tretji sklop, in sicer amandma k 186. členu. Ugotavljamo
                  prisotnost! <stage>(56 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je tudi ta sklop sprejet.</p>
               <p>In še zadnji, četrti sklop - amandma k 223. členu. Ugotavljamo prisotnost! <stage>(53
                  prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je četrti sklop sprejet.</p>
               <p>Prišli smo do konca in na glasovanje dajem še predlog zakona v celoti. Ugotavljamo
                  prisotnost! Obrazložitev glasu, gospod Kelemina, gospod Demšar.</p>
            </sp>
            <sp xml:id="SDZ2-Redna-17-1999-12-10.sp107">

               <speaker>BRANKO KELEMINA:</speaker>

               <p>Hvala lepa za besedo. Spoštovana podpredsednica, cenjeni državni zbor.
                  Predstavniki vlade.</p>
               <p>V tem trenutku, ko se bližamo temu kritičnemu trenutku oziroma trenutku sprejema
                  pokojninske reforme pod narekovaji, bi podal eno skromno primerjavo. Kaj menite
                  spoštovani gospodje in gospe poslanke, ali obstaja kakšna razlika med delavko in
                  delavcem, kmetom, kmetico, ki pri 61-ih, 63-ih letih se seveda ve, pod kakšnimi
                  pogoji so delali? Ali obstoja razlika med eno gospo birokratko, gospodom
                  birokratom, gospodom politikom ali kakršnimkoli drugim gospodom pri 61-ih oziroma
                  63-ih letih ali celo pri 48-ih, kot so sedaj določeni pogoji, 49-ih let in pri
                  55-ih letih. Ali obstaja kakšna razlika? Ali vi vidite to razliko? Osebno jo
                  vidim.</p>
               <p>Prvi bodo gubasti, zgarani, utrujeni, revni in tudi mogoče slabo oblečeni, da ne
                  bom rekel raztrgani. Drugi bodo urejeni, pokončni, gladkega obraza, dame bodo
                  navešene z debelim nakitom in tako naprej. Med njimi bo razlika v tudi tem, da
                  bodo eni imeli visoko pokojnino, drugi bodo pri izredno nizki pokojnini životarili
                  še tisti preostali del življenja. To razliko vidim, vi verjetno te razlike niste
                  videli ves čas sprejemanja zakona, predvsem pa te razlike ni videl gospod minister
                  Rop oziroma ni mogoče hotel videti, ker je tak predlo podal. V tem zakonu ni
                  solidarnosti v tem zakonu ne glede na 2. člen. Pravim, da gre za nasilje
                  političnega intelekta politične kontinuitete nad slovenskim delavcem in
                  kmetstvom.</p>
               <p>Pa še končna definicija, da bom res čim krajši, da čim prej sprejmemo to sramoto,
                  po mojem mnenju, pravim: ta pokojninska reforma, pod narekovaji, seveda, pomeni,
                  da bodo pomembni in pametni čim prej prišli do visoke pokojnine, reveži in osli pa
                  garali in delali celo življenje. Ker nočem biti osel, seveda, bom glasoval proti
                  zakonu. Hvala lepa.</p>
            </sp>
            <sp xml:id="SDZ2-Redna-17-1999-12-10.sp108">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa gospodu Kelemini. Besedo ima gospod Demšar za obrazložitev glasu.</p>
            </sp>
            <sp xml:id="SDZ2-Redna-17-1999-12-10.sp109">

               <speaker>VINCENCIJ DEMŠAR:</speaker>

               <p>Že ob marsikaterem zakonu sem povedal kakšno misel. To, kar bi ob tem zakonu bilo
                  treba reči, je ena sama žalost. S tem zakonom, ki smo ga napovedovali, kako bo
                  kvaliteten - poglejte, nobene stvari se ne lotimo brez potrebe, da če gre za
                  veliko stvar, da te stvari ne pripravimo v beli knjigi. Tudi za to pokojninsko
                  zakonodajo se je pripravila bela knjiga v raznih variantah, kar pomeni, da se je
                  sprva te problematike lotevalo zelo resno, ker tudi v začetku našega mandata smo
                  omenili štiri stvari, ki bodo bistvene, da jih bomo morali v tem parlamentu, v tem
                  mandatu opraviti - in ena od štirih bistvenih stvari je ta zakon o pokojninskem in
                  invalidskem zavarovanju.</p>
               <p>V tem zakonu so nekajkrat omenjeni invalidi. Meni je žal, da ta zakon kot celota
                  kaže neko invalidnost, predvsem pa ne pokaže tiste volje... <stage>(Nemir v dvorani.)</stage> Ali
                  mi boste to odšteli...?</p>
            </sp>
            <sp xml:id="SDZ2-Redna-17-1999-12-10.sp110">

               <speaker>PODPREDSEDNICA EDA OKRETIČ-SALMIČ:</speaker>

               <p>Lepo prosim še nekoliko strpnosti, kolegice in kolegi! Gospod Demšar podaja
                  obrazložitev svojega glasu. Lepo prosim, če nadaljujete.</p>
            </sp>
            <sp xml:id="SDZ2-Redna-17-1999-12-10.sp111">

               <speaker>VINCENCIJ DEMŠAR:</speaker>

               <p>Če smo želeli dejansko izpeljati reformo, bi jo morali postavljati na naša realna
                  tla - naša realna tla so pa tista, kar je tudi minister Rop povedal v oddaji "Pro
                  et contra", ko je rekel, "reforme se moramo lotevati zaradi naše demografske
                  slike". Pred časom je to minister povedal. Ali smo v tem zakonu upoštevali našo
                  demografsko sliko? Trdno sem prepričan, da ne, in tega ne morem glasovati za ta
                  zakon. Graditi bi morali na mladih, kjer je najbolj sigurna naložba, da bomo imeli
                  mlade, ki bodo delali za nas, ko bom mi ostareli. V to naložbo nismo šli.</p>
               <p>Krščanski demokrati smo predlagali vrsto konstruktivnih predlogov, pa ne s tem, da
                  bi obremenjevali dodatno naš državni proračun, ampak šlo je za prerazporeditev.
                  Tega našega predloga niste upoštevali. Poleg tega sem tudi sam, tudi osebno v
                  svojem imenu nekatere amandmaje vložil. Žal je izkupiček zelo majhen. Bojim se, da
                  se bodo tisti poslanci v naslednjem mandatu morali ponovno lotevati pokojninske
                  reforme, kar pomeni, da smo sedaj dajali samo obliž na neko rano,ki je nismo
                  pozdravili in zatiskamo oči pred tem in tako se bojim, da bo zakon sprejet. Pa
                  tudi v škodo nekaterih, za katere mislim, da bi morali upoštevati, zlasti gre za
                  invalide in za socialne kategorije. Upam, da bo ostalo v spominu tako, kot je eden
                  iz koalicije zapisal v časopis, da si je vredno zapomniti. Torej bom tudi jaz
                  povedal, da si je vredno zapomniti na kakšen nekorekten, proti poslovniku in tudi
                  proti načinu, ki ga poznamo po zakonu o pravnem postopku, da je uradna oseba
                  dolžna sprejeti vlogo, ki jo stranka predloži, dolžna. Kar se je danes zgodilo -
                  ni bil spoštovan ne poslovnik in ni to, kar bi lahko bilo analogno uporabljeno -
                  torej se je vredno zapomniti in to bo tudi vredno povedati. Hvala lepa.</p>
            </sp>
            <sp xml:id="SDZ2-Redna-17-1999-12-10.sp112">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Morda želi še kdo besedo? Prosim. Besedo ima gospod Zamernik.</p>
            </sp>
            <sp xml:id="SDZ2-Redna-17-1999-12-10.sp113">

               <speaker>BOGOMIR ZAMERNIK:</speaker>

               <p>Hvala lepa gospa podpredsednica. Na kratko bom obrazložil glas. K temu me
                  vzpodbudilo to, kar mi je nekdo iz takih vrst, kakršne je prej opisal kolega
                  Branko Kelemina, s tresočo in zgarano roko napisal na listek. Pa še to. Kaj je
                  rekel prej minister Rop - v delavski enotnosti je bilo vse razloženo. Tam mi je
                  zadeva postala popolnoma jasna. Kdo je tisti, ki je narekoval spremembe pod
                  velikim narekovajem te pokojninske reforme. Tisti, ki so 40 oziroma 50 let krojili
                  politiko. Tako politiko, da bom sedaj povedal ta primer, ki mi ga je ta oseba
                  napisala, kot sem prej rekel na ta listek.</p>
               <p>Skupaj sta rasla v prejšnji državi. Potem je pa komunizem enega od teh dveh
                  pregnal prek meje v Avstrijo, ta je pa ostal tu v Sloveniji. In sedaj sta oba
                  stara tam okoli 60 let. Ta, ki je pobegnil pred komunizmom v Avstrijo, je dokupil
                  9 let, za katere je plačal - se opravičujem, ker bom govoril v tujih valutah -
                  23.000 mark. Naš, ki je živel v svetli državi, socialistični seveda, pa bi moral
                  za 7 let in pol plačati 24.000 mark. Seveda, ni mogel plačati toliko, zato je
                  moral vzeti kredit in skupaj s kreditom ga bo zadeva stala 30.000 mark. Sedaj, ta,
                  ki je bil v svetlem socializmu, ki je bilobjavljen večkrat v Delavski enotnosti,
                  dobiva 57.000 tolarjev penzije, oni, ki je pa bil v gnilem kapitalizmu 50 let,
                  dobiva pa 300.000 tolarjev preračunano v naš denar.</p>
               <p>To se pravi, tisti, ki so to omogočili, so delali tudi to spremembo pokojninskega
                  sistema in zato ga seveda na bom mogel podpreti. Hvala.</p>
            </sp>
            <sp xml:id="SDZ2-Redna-17-1999-12-10.sp114">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Lepo prosim, še nekoliko strpnosti. Prosim, še kolegi želijo
                  obrazložiti svoj glas. Gospod Čebulj! Kolegi, prosim strpnost v dvorani.</p>
            </sp>
            <sp xml:id="SDZ2-Redna-17-1999-12-10.sp115">

               <speaker>FRANC ČEBULJ:</speaker>

               <p>Hvala lepa. Hvala lepa, gospa podpredsednica. Spoštovani, kolegi! Spoštovani,
                  gospod minister Rop in državna sekretarka! Ne bi se oglasil, če ne bi bil tak vik
                  in krik, ko je moj predhodnik povedal delček resnice, ki bi jo moral slišati
                  delavski slovenski človek. Potem bi vas pa rad videl, če bi se tudi tako režali in
                  vzklikali. Škoda in res velika škoda, da tega ne prenaša naša nacionalna
                  televizija. Za take zadeve bi se morali mi potruditi, da bi nacionalna televizija
                  prenašala in da bi ta slovenski delavec in slovenski kmet - gospodje iz ljudske
                  stranke: Kaj ste naredili za slovenskega kmeta? In se smejete in se norčujete iz
                  kolegov poslancev, se norčujete iz slovenskega kmeta in slovenskega delavca.
                  <stage>(Medsebojno pogovarjanje.)</stage></p>
            </sp>
            <sp xml:id="SDZ2-Redna-17-1999-12-10.sp116">

               <speaker>PODPREDSEDNICA EDA OKRETIČ-SALMIČ:</speaker>

               <p>Dajmo, prosim!</p>
            </sp>
            <sp xml:id="SDZ2-Redna-17-1999-12-10.sp117">

               <speaker>FRANC ČEBULJ:</speaker>

               <p>Gospod, spoštovani minister Rop. Ko ste - obrazložitev glasu ja - ko ste
                  predstavili to svojo belo knjigo sem nekje verjel vanjo. Moje osebno mnenje je, da
                  je to črna knjiga. Iz te bele knjiga je nastala črna knjiga. Kje so danes vaši
                  socialni partnerji? Kje so danes sindikati, ki zavajajo delavca, slovenskega
                  delavca, slovenskega davkoplačevalca - in ta vik in krik, da bi poslušali?
                  Gospodje poslanci, zaključujem iz protesta obnašanja. Spoštovani kolege in
                  kolegice, zapuščam to dvorano in ne morem sodelovati pri takem glasovanju, ker se
                  mi zdi, da vam je samo še cilj ta zakon sprejeti kot koalicija in proračun in
                  amen. Lep pozdrav! <stage>(Medsebojno pogovarjanje.)</stage></p>
            </sp>
            <sp xml:id="SDZ2-Redna-17-1999-12-10.sp118">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Jaz bi vseeno prosila kolegice in kolege, nekoliko strpnosti,
                  <stage>(Medsebojno pogovarjanje.)</stage> nekoliko strpnosti v dvorani in da prisluhnemo kolegom,
                  ki resnično obrazložijo svoj glas. Prosim, gospod Hvalica.</p>
            </sp>
            <sp xml:id="SDZ2-Redna-17-1999-12-10.sp119">

               <speaker>IVO HVALICA:</speaker>

               <p>Hvala lepa, gospa podpredsednica. Kolegice in kolegi! Sprejemamo pokojninski
                  zakon, ki ni pokojninska reforma oziroma sprejemate ga, ker jaz bom glasoval
                  proti. Sprejemate ga, jasno, v predvolilnem času, sami ste s tem pohiteli oziroma
                  niste bili v stanju prej tega sprejeti. Ta pokojninski zakon je rezultat nekega
                  trgovanja, jaz sem mimogrede že tu omenil, ti meni veterino, jaz tebi pokojnino.
                  Tako približno, tako približno. In to tudi ni moglo biti drugače. Poglejte, nek
                  normalni zakon, ki je sistemski zakon, ki je takšen kot mora biti, dejansko
                  pokojninski zakon, ki mora biti reforma, se ne sprejema v volilnem letu. To je
                  normalno za parlamentarne demokracije. Če bi tega sprejeli... Kako ne, saj ste že
                  zdavnaj začeli volilno leto. Ravno pravi govorijo to. To je jasno, takšen zakon bi
                  morali pač sprejetirecimo pred 2 letoma, ampak meni je popolnoma jasno. Poglejte,
                  to je rezultat dveh neorganskih koalicij, LDS tega zakona ni bila v stanju
                  sprejeti v koaliciji s SKD-jem, ker je tu bila SKD bolj pokončna. Sedanjega
                  koalicijskega partnerja so pa upognili in rezultat je ta zakon. Ta zakon se bo
                  marsikomu otepal in me prav zanima, kdaj bodo prišli prvi predlogi za spremembo
                  tega zakona. Zelo kmalu v naslednjem mandatu.</p>
               <p>Kaj naj rečem? Glasoval bom proti, kot sem rekel, in tu res ni mesto za režanje in
                  za dovtipe. Ne vem, nekateri jemljete to kot čisto normalen, eden izmed tistih
                  zakonov, ki vam pomaga urejevati neke finančne in ne vem kakšne transplantacije
                  itd. Ne, ne, to je preveč resna zadeva. To je resna zadeva, ki se bo dotaknila
                  prenekaterega na tistem najbolj občutljivem mestu, ki je že poleg srca, ampak srce
                  moraš najprej imeti. Torej, bodo pa volitve pokazale, kako so volivci ocenili ta
                  zakon. To sem pa trdno prepričan. Hvala lepa.</p>
            </sp>
            <sp xml:id="SDZ2-Redna-17-1999-12-10.sp120">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa, gospod Hvalica. Gospod Rokavec želi tudi obrazložiti svoj glas.</p>
            </sp>
            <sp xml:id="SDZ2-Redna-17-1999-12-10.sp121">

               <speaker>FRANCI ROKAVEC:</speaker>

               <p>Hvala za besedo. Vsak zakon ima seveda pluse in minuse, in pri ocenjevanju in
                  opredeljevanju za zakon in proti zakonu se je treba opredeliti predvsem z vidika,
                  kaj imamo sedaj in kaj prinašajo rešitve, ki so pred nami. Iz tega naslova, ko
                  tehtamo rešitve, ki so v predlaganem zakonu, so gotovo spodbudne, spodbudne za
                  razvoj slovenske države; spodbudne so tudi zato, ker prinašajo krčenje pravic
                  kakor tudi nove pravice, ki so v tem zakonu, uveljavitev prehodnega obdobja.
                  Temeljijo na nekem medgeneracijskem sporazumu.</p>
               <p>Zato trdim, da po tem temeljitem premisleku, kaj je bolje za to državo, ali
                  sprejem predlaganega zakona ali ne sprejem, sem prepričan, da je bolje, da ta
                  zakon sprejmemo, in zato ga bom tudi podprl. Hvala lepa.</p>
            </sp>
            <sp xml:id="SDZ2-Redna-17-1999-12-10.sp122">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Morda želi še kdo besedo? Gospa Hren-Vencelj bo tudi obrazložila svoj
                  glas.</p>
            </sp>
            <sp xml:id="SDZ2-Redna-17-1999-12-10.sp123">

               <speaker>DR. HELENA HREN-VENCELJ:</speaker>

               <p>Glasovala bom proti zakonu, in sicer iz razlogov, ki so bili že navedeni, pa naj k
                  tem dodam še nekaj.</p>
               <p>Glejte, v naši državi izvirajo vse težave pri financiranju pokojninskega in
                  invalidskega zavarovanja iz demografske slike, se pravi, iz na polovico
                  zmanjšanega števila rojstev, vedno manjšega števila tistih, ki so zaposleni, in
                  večanja števila upokojencev oziroma stare generacije. Delež, ki ga prispevamo za
                  pokojninsko in invalidsko zavarovanje, je že med najvišjimi na svetu, in s
                  prostovoljnim dodatnim zavarovanjem, ki ga uvaja ta zakon, bomo ta delež še
                  povečevali, namesto da bi uvedli drugi steber, ki smo ga predlagali, s katerim bi
                  lahko uvedli varčevanje za starost za vse naše državljane, ne samo za tiste, ki
                  imajo že sedaj več kot povprečne dohodke ali pa so brez otrok in si tako
                  varčevanje za starost v obliki prostovoljnega dodatnega zavarovanja lahko
                  privoščijo.</p>
               <p>Seveda je zakon, ki ga boste danes sprejeli - o tem ne dvomim - bil pravzaprav
                  zadnja priložnost sedanje koalicije, da se problem ustrezno reši. Vendar pa tako,
                  kot je sedaj zakon oblikovan, in mi ne bomo imeli možnosti, vsaj večina poslancev
                  v tem sklicu, da bi zakon ponovno popravljali, pomeni, da bo najkasneje v 15 letih
                  treba povečati prispevke za pokojninsko in invalidsko zavarovanje za toliko, da
                  bodo presegli čiste plače zavarovancev. Odveč in škoda je razmišljati, da bodo
                  tedanji aktivni, ki bodo odločali o spremembi zakona, torej potomci ali pa če
                  hočete odrasli sedanje generacije šolarjev iz liberalno materialistično naravnanih
                  šol - lep zgled smo imeli v otroškem parlamentu, kako se je tam diskutiralo -
                  pripravljeni plačevati toliko za naše penzije. Jaz mislim, da ne bodo in bodo
                  enostavno drastično zmanjšali pokojnine, ki jih sedaj mi pričakujemo in ki jih
                  tudi vi pričakujete. Zato bo naslednja reforma dosti bolj kruta in brezobzirna,
                  kajti mi smo še vzgojeni v nekem duhu, da ne rečem viteštva, ampak v nekem duhu z
                  nekimi moralnimi vrednotami, ki pa izginjajo, žal, v naši družbi. Tako nam vladni
                  zakon obeta revščino vsaj za veliko število naših državljanov, torej revščino na
                  starost, kar pa mislim, da ni bil cilj teh sprememb.</p>
            </sp>
            <sp xml:id="SDZ2-Redna-17-1999-12-10.sp124">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Morda želi še kdo besedo obrazložiti svoj glas? Ugotavljam, da nihče.
                  Torej prehajamo na glasovanje. Na glasovanje dajem predlog zakona v celoti.
                  Ugotavljamo prisotnost! <stage>(67 prisotnih.)</stage></p>
               <p>Kdo je za predlagani zakon v celoti? <stage>(50 poslancev.)</stage> Je kdo proti? <stage>(19
                  poslancev.)</stage></p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda.</p>
               <p>Na začetku današnje seje smo se dogovorili oziroma izglasovali, da delamo do 16.
                  ure. Ta predlog je bil proceduralni predlog gospoda Hvalice, izglasovali smo ga.
                  Zato bi predlagala morda, da bi obdelali oziroma opravili samo še predlog zakona o
                  ureditvi plačilnega prometa na dan 31.12.1999, hitri postopek. Je samo nekaj
                  redakcijskih amandmajev. Stvar je opredeljena kot hitri postopek in zato prosim
                  kolegice in kolege še nekoliko strpnosti.</p>
               <p>In prehajamo na <title>34. TOČKO DNEVNEGA REDA.</title> Gospod Hvalica ima
                  proceduralni predlog. Prosim, kolegi v dvorani, prisluhnimo proceduralnemu
                  predlogu.</p>
            </sp>
            <sp xml:id="SDZ2-Redna-17-1999-12-10.sp125">

               <speaker>IVO HVALICA:</speaker>

               <p>Spoštovane kolegice in kolegi! Sedaj, ko smo zaključili pokojninski zakon,
                  nekateri bodo šli to proslavljat, o tem sem siguren, da bo na vladi pokal
                  šampanjec. Zdaj bomo mimogrede sprejeli tudi zakon o plačilnem prometu. Tako
                  mimogrede. Potem, ko smo leta to transformirali, ukinjevali SDK itd., zdaj bomo
                  kar to mimogrede in to po hitrem postopku. To je pač nivo sprejemanja zakona.
                  Gospod Lenič, nikar se ne spakujte, no, še vi zdaj! Torej, dajte sprejeti po
                  hitrem postopku še čisto vsezakone. Dajte, vse po vrsti. Kaj naj vam rečem?</p>
               <p>Moj predlog je pa naslednji. Ta parlament naj se vendar zresni. Hvala.</p>
            </sp>
            <sp xml:id="SDZ2-Redna-17-1999-12-10.sp126">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Torej <title>PREDLOG ZAKONA O UREDITVI PLAČILNEGA PROMETA NA DAN
                     31.12.1999.</title>
               </p>
               <p>Prosim, če nadaljujemo! Proceduralno, gospod Špiletič.</p>
            </sp>
            <sp xml:id="SDZ2-Redna-17-1999-12-10.sp127">

               <speaker>BOGOMIR ŠPILETIČ:</speaker>

               <p>Hvala za besedo. Jaz vem, za kateri zakon gre, gre za zakon, ki se boji leta 2000
                  itn. in da naj bi pač v parih dneh, tam okrog novega leta, plačilni promet ne
                  potekal, tako da bom govoril o pravem zakonu. Ne zdi se mi pa korektno, da nas
                  predsednik državnega zbora, sklicujoč se na soglasje, na kolegiju vseh poslanskih
                  skupin obvesti, da bomo v petek končali zakon o pokojninskem in invalidskem
                  zavarovanju in po potrebi podaljšali delo do 18.00 ure.Zgolj na podlagi tega
                  obvestila je sledil proceduralni predlog gospoda Hvalica in sicer dajmo zmanjšati
                  opoldanski odmor, da zvečer končamo prej. In to, gospa predsedujoča, kar zdaj
                  delate, je čisto izigravanje. Če želite, nadaljujte, vendar opozarjam vas to ni
                  red, je nered in je tudi neodgovorno od strani predsedujočega.</p>
            </sp>
            <sp xml:id="SDZ2-Redna-17-1999-12-10.sp128">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Skupaj smo izglasovali, da bomo delali do 16.00 ure, zato predlagam
                  samo še ta predlog zakona o ureditvi plačilnega prometa na dan 31.12.1999, da ga
                  pač sprejmemo oziroma o njem razpravljamo. Predlog zakona je v obravnavo zboru
                  predložila vlada Republike Slovenije. Želi predstavnik vlade besedo? Državni
                  sekretar ima besedo, gospod Simonič.</p>
            </sp>
            <sp xml:id="SDZ2-Redna-17-1999-12-10.sp129">

               <speaker>ANDREJ SIMONIČ:</speaker>

               <p>Hvala lepa. Spoštovane poslanke in poslanci! Na kratko bom predstavil ta res
                  kratek zakon, ki pa je nujno, da ga ta državni zbor pravočasno sprejme, da bo v
                  Uradnem listu objavljen še v letošnjem letu, kajti zakon, ta kratek zakon ureja
                  samo prehod iz leta 1999 v leto 2000 in ureja probleme, povezane s tako imenovanim
                  računalniškim hroščem, ki grozi z nedelovanjem neustrezno prilagojenih
                  računalniških sistemov. Vsi veliki sistemi, ki imajo računalniško podporo,
                  vključno z bančnim sistemom, so se na leto 2000 temeljito pripravili in ob koncu
                  dela strokovne skupine, ki pripravlja bančni sistem in sistem plačilnega prometa
                  na prehod v leto 2000, se je izkazalo, da je edini korekten način, primerljiv z
                  ureditvami drugod po svetu tak, da se zadnji dan v letu, to je 31.12., nameni za
                  tista nujna opravila, ki so potrebna za zadnjo prilagoditev računalniških podatkov
                  na prehod v leto 2000. Glede na to, da je strokovna ugotovitev nesporna in
                  nedvomna, da je samo na ta način možno zagotoviti popolno varnost podatkov in
                  preprečiti vse možne izgube obprehodu v leto 2000, se je potem seveda izkazalo, da
                  je to treba urediti s posebnim zakonom. Strokovna omejitev je v tem, da je
                  približno 24 ur potrebnih, da se izdelajo back up, kar pomeni, da se vsi podatki,
                  ki so v bazah podatkov, ustrezno shranijo, dabodo preživeli novo leto. Približno
                  devet ur traja en ciklus izdelave teh back upov. Rezerva je, še morebitne težave,
                  tako, da je nekje 18 ur tisti minimalni čas, ki je potreben, da se ti podatki
                  ustrezno shranijo. V ta namen je edino možno, da se plačilni promet 30.12. ob
                  koncu rednega poslovanja zaustavi, da se v naslednjem dnevu shranijo podatki in da
                  se noč oziroma tista štiriindvajseta ura preživi z fizično izklopljenimi bazami
                  podatkov in potem v naslednjih prvih urah naslednjega leta se potem postopoma
                  priklapljajo računalniki nazaj in je s tem možno preprečiti morebitne izgube.
                  Toliko na kratko o tehničnih razlogih, ki so seveda neobhodni, da se zadeva
                  izpelje.</p>
               <p>V posledici se pa pojavita dva problema. Prvi problem je, da vsi dolžniki, ki bi
                  želeli prek plačilnega prometa svoje obveznosti izpolniti, ker tako pogodbe
                  pravijo na dan 31., tega ne bodo mogli storiti, ampak bodo to prek plačilnega
                  prometa lahko storili šele prvega naslednjega dne, to pa bo tretjega. Zato je eden
                  od treh členov tega zakona uredil položaj, da je ta dan podoben nedelji, da ima
                  pravno gledano isti položaj, kot nedelja in da zamudne obresti pač ne tečejo za
                  dolžnike, ki zaradi nedelovanja plačilnega sistema svojih obveznosti ne bodo mogli
                  izpolniti.</p>
               <p>Drugi del se nanaša na financiranje države oziroma proračuna v tem letu. Namreč,
                  naknadno se je izkazalo, da 31.12. zaradi nedelovanja plačilnega prometa tudi ne
                  bo možno prilivov iz naslova prometnega davka pripeljati v državni proračun. V
                  posledici pa bo seveda potrebno dodatno zadolževanje državnega proračuna, ki pa
                  ima seveda obveznosti fiksno določene s pogodbami in zakonske obveznosti, ki jih
                  je treba poravnati na dan 30. in 28. decembra. Zaradi tega je za ta štiridnevno
                  obdobje predvidena višja omejitev zadolževanja proračunatako, da dodatnih 12
                  milijard zadolžitve možnih za te štiri dni in se s tem preseže limit iz zakona o
                  izvrševanju proračuna, ki je 109 milijard.</p>
               <p>Poleg tega se za čas do konca proračunskega leta lahko uporabijo tudi sredstva
                  kupnin, ki so nekje pravzaprav likvidna sredstva in bi bilo globoko nesmotrno, da
                  ta sredstva ležijo na računu in se po drugi strani država za ta čas zadolži. Zato
                  se samo za ta čas in samo za ta namen lahko uporabi ta likvidna sredstva iz
                  naslova kupnin tako, da se proračunsko leto normalno konča do 31.12. Do 31.1. leta
                  2000. Toliko sem jaz imel, da vam na kratko predstavim. Vem, da ste danes sprejeli
                  pomemben zakon. Tako, da predlagam, da ta zbor tudi ta zakon sprejme. Pravim pa,
                  da je pomemben, zato ker mora biti seveda sprejet pred koncem leta, da bo dosegel
                  svoj namen. Hvala lepa.</p>
            </sp>
            <sp xml:id="SDZ2-Redna-17-1999-12-10.sp130">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa, predstavniku vlade. Predlog zakona je obravnaval odbor za finance in
                  monetarno politiko kot matično delovno telo. Morda želi predstavnik besedo?
                  Podpredsednik, ne želi. Imate sicer tudi pisno poročilo. Želi besedo predstavnik
                  sekretariata? <stage>(Ne želi.)</stage> Želijo besedo predstavniki poslanskih skupin? Prosim, v
                  imenu poslanske skupine gospod Špiletič.</p>
            </sp>
            <sp xml:id="SDZ2-Redna-17-1999-12-10.sp131">

               <speaker>BOGOMIR ŠPILETIČ:</speaker>

               <p>Pri oceni tega zakona bom zelo kratek. Rad bi poudaril samo dvoje.</p>
               <p>Vse doslej je plačilni promet potekal iz leta v leto tudi prek novoletnih
                  praznikov, s tem da dokler je bil ta upravljan pri enotni inštituciji, to je
                  agenciji za plačilni promet, ni bilo treba sprejemati nobenega zakona. Agencija za
                  plačilni promet je z internimi akti opredelila tri interne dni okrog novega leta,
                  normalno sprejemanje plačilnih nalogov, in po novem letu, ko so se baze
                  zaključile, obdelala še te naloge, in nobenega zakona ni bilo potrebno. Sedaj, ko
                  ste začeli vseobsežno in super moderno, poceni in dobro evropsko reformo plačilnih
                  sistemov, sedaj rabimo zakon, ki bo urejal že problem okrog prehoda iz enega leta
                  v drugega. Tako da je v tem kontekstu to posledica tega.</p>
               <p>Drugo. Če še vse do danes banke in tiste inštitucije, ki plačilni promet
                  opravljajo, niso pripravljene na problem hrošča 2000, je druga stvar, ki bi morala
                  biti zelo zaskrbljujoča in bi jo bilo treba reševati z izvršilnimi ukrepi vlade
                  ali kogarkoli drugega, ne pa z zakoni dajati potuho.</p>
               <p>Tretjič, kar se tiče možnosti razpolaganja s kupninami in ne vem, kaj ste še tu
                  omenjali, gospod Simonič, s tem je pa tako: vlada želi tudi v teh dneh nemoteno
                  razpolagati in kupčkati, in ker je to seveda konec dneva, je treba postrgati še z
                  vseh postavk in hitro porabiti - poznamo vsi sindrom zadnjega meseca oziroma
                  zadnjih dni v letu - in ta zakon vam to daje, česar pa seveda drugi ne bodo mogli
                  delati.</p>
               <p>To je videnje naše poslanske skupine na ta zakon, ki se ga da pa opisati tudi z
                  argumenti, ki ste jih predstavili vi.</p>
            </sp>
            <sp xml:id="SDZ2-Redna-17-1999-12-10.sp132">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Želi morda še kateri predstavnik poslanskih skupin? <stage>(Ne želi.)</stage> Besedo
                  dajem poslankam in poslancem. Gospod Jakič, prosim. Razprava je omejena na pet
                  minut.</p>
            </sp>
            <sp xml:id="SDZ2-Redna-17-1999-12-10.sp133">

               <speaker>ROMAN JAKIČ:</speaker>

               <p>Hvala za besedo. Seveda bom krajši od petih minut, upam.</p>
               <p>Moram reči, da sem z veseljem sprejel dejstvo, da je vlada predložila v obravnavo
                  ta zakon, iz preprostega razloga: spomnite se maja meseca, ko sva z kolegom
                  Jožetom Leničem opozarjala na problem računalniškega hrošča, in seveda se mi zdi
                  korektno, da se vse transakcije in vse stvari, povezane v bančnem sistemu,
                  zavarujejo, kljub temu, da ne vemo, kaj se bo iz noči 31.12. na 1.1. zgodilo, je
                  prav, da takrat plačilni promet miruje in da se zavarujejo vse transakcije.</p>
               <p>Zato bom zakon podprl, ker ta zakon smatram in vidim kot zakon za rešitev, ki na
                  nek način želi zavarovati pred tako imenovanim "y2k bugom" oziroma "millennium
                  bugom". Istočasno pa upam, da je vlada tudi na drugih področjih - čeravno zadnje
                  čase berem veliko teh člankov o pripravljenosti Slovenije na hrošča - upam, da je
                  seveda v resnici tudi na drugih področjih predvsem, kar se mene tiče, na področju
                  energetike, prehrane in ostalega storila vse, da je Slovenija v resnici
                  pripravljena, in upam, da ne bomo riskirali s tem, da bodo naši računalniki v teh
                  inštitucijah prižgani, ne pa preverjeni, ali ta čip zmore iti prek tega hrošča.
                  Hvala.</p>
            </sp>
            <sp xml:id="SDZ2-Redna-17-1999-12-10.sp134">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Besedo imajo poslanke in poslanci. Ugotavljam, da nihče ne želi
                  razpravljati. Zaključujem splošno razpravo in prehajamo na <title>drugo obravnavo,</title> to je na razpravo ter odločanje o posameznih členih predloga zakona.</p>
               <p>Zboru predlagam, da skladno z drugo alineo 189. člena poslovnika razpravlja in
                  glasujem o vseh tistih členih skupaj h katerim niso bili vloženi amandmaji. S tem
                  zvezi vas želim opozoriti, da navedeni predlog sklepa ne bo sprejet, če mu bo
                  nasprotovala najmanj tretjina navzočih poslancev. Ugotavljam prisotnost! <stage>(50
                  prisotnih.)</stage></p>
               <p>Kdo je za tak predlog? <stage>(47 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je predlog sprejet.</p>
               <p>V razpravo dajem amandma k 2. členu in 2. člen. Ali želi kdo besedo? Amandma imate
                  v pregledu in to je amandma odbora. Ugotavljam, da ni razpravljavcev in prehajamo
                  na odločanje. Ugotavljamo prisotnost! <stage>(49 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 2. člen v celoti. Ugotavljamo prisotnost! <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je člen v celoti sprejet.</p>
               <p>Opravili smo razpravo o vloženem amandmaju. Prehajamo na razpravo o preostalih
                  členih, h katerim niso bili vloženi amandmaji. Ali želi kdo besedo? <stage>(Ne želi.)</stage>
                  Prehajamo na odločanje. Ugotavljamo prisotnost! <stage>(54 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da so preostali členi sprejeti.</p>
               <p>Opravilo smo razpravo in glasovanje o posameznih členih. Razpravljati moramo še o
                  naslovu. Ali želi morda kdo razpravljati o naslovu? <stage>(Ne želi.)</stage> Na glasovanje dajem
                  naslov zakona. Ugotavljamo prisotnost! <stage>(47 prisotnih.)</stage></p>
               <p>Kdo je za naslov zakona? <stage>(46 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je naslov zakona sprejet.</p>
               <p>Prehajamo na <title>tretjo obravnavo</title> predloga zakona. Ali morda želijo
                  kvalificirani predlagatelji vložiti amandma? <stage>(Ne želijo.)</stage> Prehajamo na razpravo.
                  Želi kdo besedo? <stage>(Ne želi.)</stage> Vloženih amandmajev ni, torej zaključujem razpravo in
                  dajem na glasovanje predlog zakona v celoti. Ugotavljam prisotnost! <stage>(53
                  prisotnih.)</stage></p>
               <p>Kdo je za predlog zakona? <stage>(50 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda. Prekinjam današnje zasedanje.
                  Nadaljujemo v torek ob 14. uri po dnevnem redu, ki ste ga dobili kot prečiščeni
                  dnevni red. Hvala lepa! Vsem želim prijeten vikend. <stage type="time">(SEJA JE BILA
                     PREKINJENA 10. DECEMBRA 1999 OB 14.33 URI.)</stage>
               </p>
            </sp>
         </div>
      </body>
   </text>
</TEI>
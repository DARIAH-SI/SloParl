<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-13-1999-05-14">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|6290BE83F61BAFE2C125677500371BD4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=6290BE83F61BAFE2C125677500371BD4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-13-1999-05-14.DZ" n="13">
               <name>Redna</name>
               <date when="1999-05-14"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-13-1999-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">NADALJEVANJE 13. SEJE</stage>
            <stage type="date">(14. maj 1999)</stage>
            <stage type="chairman"> Sejo je vodil Andrej Gerenčer, podpredsednik državnega zbora.</stage>
            <stage type="time"> Seja se je pričela ob 10.08 uri.</stage>


            <sp xml:id="SDZ2-Redna-13-1999-05-14.sp1">

               <speaker>PODPREDSEDNIK ANDREJ GERENČER:</speaker>

               <p>Spoštovane kolegice poslanke, kolegi poslanci, gospode in gospodje! Pričenjam
               nadaljevanje 13. seje državnega zbora Republike Slovenije. Obveščen sem, da so
               zadržani in se današnje seje ne morejo udeležiti naslednje poslanke in poslanci: Jože
               Možgan, Ciril Pucko, Feri Horvat, Janez Janša, Zoran Lešnik, mag. Marijan Schiffrer,
               Davorin Terčon, Samo Bevk, Darinka Mravljak, Bogomir Špiletič, Peter Petrovič, Rudolf
               Petan, Jože Lenič, Geza Džuban, Franc Pukšič, Miroslav Luci, Aurelio Juri, Jurij
               Malovrh, Polonca Dobrajc, Alojz Peterle, Pavel Rupar do 11.00 ure, Jožef Zimšek, dr.
               Ciril Ribičič, Zmago Jelinčič, Rafael Kužnik, Josip Bajc, Mario Gasparini, Jožef
               Špindler od 11.00 ure dalje, Aleksander Merlo za pričetek seje, Maria Pozsonec od
               10.30 do 12.30 ure. Prosim, da ugotovimo navzočnost v dvorani! Ugotovimo prisotnost!
               (49 prisotnih.) Zbor je sklepčen in lahko odloča. Na sejo sem vabil predstavnike
               vlade Republike Slovenije ter vse prav lepo pozdravljam.</p>
               <p>Današnje nadaljevanje 13. seje bomo pričeli z obravnavo prekinjene 40. točke dnevnega
               reda - predlog zakona o spremembah in dopolnitvah zakona o vojnih veteranih. Zatem bo
               zbor prešel na obravnavo prekinjene 23. točke, to je predloga zakona o odpisu
               odloženih davkov in prispevkov in na obravnavo 42. točke dnevnega reda, to je
               predloga resolucije o imigracijski politiki Republike Slovenije ter nato po dnevnem
               redu dalje. Kolegice in kolegi! Danes bomo končali to 13. sejo, točk, ki jih ne bomo
               končali, bomo prenesli na 14. sejo ali pa katero od prihodnjih sej.</p>
               <p>Smo pri razpravi o amandmaju poslanske skupine Socialdemokratske stranke. Se
               opravičujem, smo pri <title>40. TOČKI DNEVNEGA REDA</title> in razpravi o amandmajih in
               govorili smo o amandmaju poslanske skupine Socialdemokratske stranke Slovenije. To je
               amandma za novi 10.a člen. K temu je vložen amandma, ki ste ga danes dobili na klop,
               amandma na amandma, prav tako poslanske skupine Socialdemokratske stranke. Prosim,
               kdo želi razpravljati? Gospa Zbačnikova, prosim. Kot sem obveščen, amandmaja niste
               dobili na klop, pa ga bo gospa Zbačnikova prav gotovo hotela predstaviti. Prosim.</p>
            </sp>
            <sp xml:id="SDZ2-Redna-13-1999-05-14.sp2">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav. Že včeraj sem povedala, da želimo, da se vsi vojni veterani obravnavajo
               tako organizacijsko kot finančno po enakih kriterijih in da stremimo za celovit
               zakon. To je včeraj potrdila tudi vlada in tudi ostali razpravljavci, kjer pa je bilo
               izpostavljeno vprašanje oziroma problem, da bi s tem našim amandmajem izključili
               deset (nerazumljivo) generalov, smo mi na to opozorilo pripravili amandma na amandma,
               s katerim pa ti ostanejo in tako potem rešimo ta politični problem in zagotovimo to,
               kar sem uvodoma rekla, da bi se vse vojne veterane obravnavalo enako, tako
               organizacijsko kot finančno.</p>
               <p>Ta amandma se bo sedaj razdelil in sicer, da ga preberem. Amandma na amandma
               poslanske skupine za novi 10.a člen, besedilo prvega stavka amandmaja poslanske
               skupine SDS. Za novi 10.a člen se spremeni tako, da se glasi: "Doda se novi 34.a
               člen, ki se glasi: S predlaganim amandmajem se ohranja dosedanje besedilo 34. člena
               osnovnega zakona o vojnih veteranih in se namesto tega vsebinski del besedila
               amandmaja za novi 10.a člen vključi v novi 34.a člen osnovnega zakona". S tem ta
               pomislek, ki je bil včeraj dan, odpade. Sedaj ni razlogov, da ga podpremo, kajti tako
               omogočamo kot sem že rekla, da se vojni veterani obravnavajo po enakem ključu. Hvala
               lepa.</p>
            </sp>
            <sp xml:id="SDZ2-Redna-13-1999-05-14.sp3">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Repliko ima od včeraj, gospod Kacin, potem gospod Potrč. Replika, gospod
               Kacin.</p>
            </sp>
            <sp xml:id="SDZ2-Redna-13-1999-05-14.sp4">

               <speaker>JELKO KACIN:</speaker>

               <p>Hvala lepa za besedo, gospod predsedujoči. Žal kolega Ruparja ta hip ni v dvorani.
               Moja replika je šla na njegovo razpravo. Pa tudi besedila kompromisnega amandmaja, ki
               ga je sedaj predstavila kolegica Zbačnikova, še ni na klopeh. Tisto, kar sem jaz
               hotel odgovoriti gospodu Ruparju v zvezi s posledicami tega novega amandmaja, ki se
               nanaša na teh 12 še živečih narodnih herojev, je pravzaprav dilema, kaj podpreti in
               kaj ne. Gospod Delak je povedal, da je edini še živeči udeleženec NOB, ki je hkrati
               tudi poslanec v državnem zboru. Zato se bom jaz opredelil tako kot se bo udeležil
               udeleženec NOB med nami, ki je najbolj neposredno prizadet in ima tudi najbolj oseben
               odnos do tega vprašanja.</p>
               <p>Tisto, kar sem hotel priporočiti, gospodu Ruparju, je, da v kolikor danes ne rešimo
               tega vprašanja, to vprašanje narodnih herojev načne na naslednji proslavi, ki jo
               imajo na Ljubelju vsako leto, on je tam redno slavnostni govorec, je veliko nekdanjih
               taboriščnikov, ki so kopali ta tunel, in verjetno bi bil tam primeren prostor, da se
               odmeri odziv tiste generacije na morebitno črtanje, kot on pravi, določenih ugodnosti
               in privilegijev. Če pa taboriščniki niso pravi, potem bi predlagal, da se mi
               dogovorimo in bi prosil kolege iz Združene liste socialnih demokratov, da nagovorijo
               svojega župana v Radovljici, gospoda Janka Sebastjana-Stuška, ki je bil tudi
               odgovoren za veterane v vladi, da gospodu Ruparju omogoči, da bi nastopil na
               naslednji slovesnosti ob osvoboditvi Begunj. Tudi tam bi bil primeren trenutek, da se
               o tem pogovorimo in ugotovimo, kaj je generacija, ki je preživela 2. svetovno vojno,
               misli o morebitnem črtanju tega dela zakona, ki govori o 12 še živečih narodnih
               herojih. Hvala lepa.</p>
            </sp>
            <sp xml:id="SDZ2-Redna-13-1999-05-14.sp5">

               <speaker>PODPREDSEDNIK ANDREJ GERENČER:</speaker>

               <p>Hvala. Razprava, gospod Potrč. Gospod Potrč.</p>
            </sp>
            <sp xml:id="SDZ2-Redna-13-1999-05-14.sp6">

               <speaker>MIRAN POTRČ:</speaker>

               <p>Hvala lepa. Bil sem poslanec, ki sem včeraj opozoril na to, kaj bi kompleten predlog
               amandmaja, ki so ga vložili social demokrati, dejansko pomenil. In tudi rekel, da bom
               verjel v iskrenost drugačnega predloga, če bo dana sprememba. Takšno spremembo, kot
               je gospa Zbačnikova predlagala, potrjuje, da ne želijo več črtati iz veljavnega
               zakona položaj narodnih herojev in prvoborcev, ampak spreminjajo samo sistem
               financiranja.</p>
               <p>Kar zadeva političnega vprašanja je za mene stvar urejena. In v političnem smislu jaz
               takšen predlog lahko absolutno podprem zaradi tega, ker nikoli nisem bil mnenja, da
               ni treba financirati veteranskih organizacij takšne, s temi funkcijami, kot so tu
               napisane in takšne kot jih bo konkretna, bi rekel, na podlagi podelitve teh, pomena
               posebnega interesa pač nekdo opredelil. Jaz osebno lahko za ta predlog glasujem, bi
               pa opozoril samo še na naslednje, kar pa nima zveze s politično diskusijo ampak s
               pravno. Če bomo to naredili, bomo v istem zakonu imeli dva člena, ki govorita o isti
               vsebini z malo različno stvarjo. Ker bo 1. člen ostal, ki bo govoril o financiranju
               in zraven bo 34.a člen, ki bo govoril o financiranju. Pravno pa seveda to ni smotrno
               in ni pametno. Ampak ker gre za politično diskusijo morda lahko ta problem kasneje
               tudi v tretji obravnavi rešujemo. Zdelo bi se mi slabo, da bi zaradi tega, ker iščemo
               nek kompromis in da se med seboj ne bi kregali, bi rekel, na koncu imeli pa zakon, ki
               pa pravno ne vzdrži. In če bi bilo sprejeto tako, kot je sedaj v 10. in kasneje še v
               34.a, po mojem pravno ne bi vzdržalo. Bi bil pa hvaležen, če bi nam o svojem mnenju
               lahko povedala tudi vlada in sekretariat za zakonodajo. Hvala.</p>
            </sp>
            <sp xml:id="SDZ2-Redna-13-1999-05-14.sp7">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa Zbačnikova.</p>
            </sp>
            <sp xml:id="SDZ2-Redna-13-1999-05-14.sp8">

               <speaker>MAJDA ANA KREGELJ-ZBAČNIK:</speaker>

               <p>Še enkrat lep pozdrav. Tudi sama sem mislila vprašati sekretariat. Menim pa, da glede
               na to, da želimo, da se stvari uredijo v čim bolj urejenem zakonu, da se bodo potem
               tudi bolj transparentno in lažje - tudi za vlado in proračun - da bo to bolj pošteno
               in po normah, po katerem zakone pripravljamo in tudi po opozorilih evropske unije to
               danes podpremo. In če sekretariat meni oziroma bo potrebno popravek narediti v
               tretjem branju, naredimo popravek v tretjem branju. Ampak resnično. Tukaj smo sedaj
               naredili to, kar sem tudi včeraj govorila in danes govorim in ker je prav, da se pač
               poenoti financiranje in organizacija.</p>
               <p>Če je pa pravno, bi pa prosila sekretariat ali pa če v tretjem branju potem
               popravimo. Ampak s tem pokažemo, da resnično želimo pač se lotiti sistemskih oziroma
               zakonov, ki bodo jasni, transparentni in tudi za vse enako obravnavani. In s tem bomo
               naredili najboljši prispevek za pravni red te dežele. Hvala lepa.</p>
            </sp>
            <sp xml:id="SDZ2-Redna-13-1999-05-14.sp9">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Ciril Pungartnik.</p>
            </sp>
            <sp xml:id="SDZ2-Redna-13-1999-05-14.sp10">

               <speaker>CIRIL METOD PUNGARTNIK:</speaker>

               <p>Spoštovani podpredsednik, spoštovane kolegice, kolegi! Jaz žal ne bom podprl tega.
               Nemogoče je izenačevati časa druge svetovne vojne in takratnih dogajanj s časom in
               dogajanjem leta 1991. Vojna 1941-1945 je bila povsem nekaj drugega, kot je bila
               sedanja, tako po trajanju kot po svojem značaju. V 2. svetovni vojni dva oborožena
               nasprotnika nista sebe gledala, pa se prepričevala, ampak sta strahotno streljala in
               na koncu koncev tudi pobijala. Vsebina, določena za Slovence v 2. svetovni vojni, je
               bila izbris naroda, kompleten izbris. Lahko ostaneš kot individuum, ampak ne kot
               Slovenec. Jugoslovanska armada 1991, če to smatramo za napad, pa ni imela nobenega
               interesa, niti prikazati kakršenkoli izbris slovenskega naroda. To sta dve povsem
               različni stvari, povsem različni obdobji. Mi ni jasno, zakaj ne bi mogle obstajati
               dve organizaciji, zveza borcev, ki je produkt 2. svetovne vojne in zveza veteranov,
               ki je produkt dogajanj leta 1991. Mi ni jasno. Drugič, tudi generaciji, ki se ju
               vključuje, sta povsem različni. Zveza borcev, danes je težko najti nekoga, ki je
               izpod 70 let. Veteranska organizacija, ki je nastala z osamosvojitveno vojno, ima
               drugo generacijo, to so mlajši ljudje, večinoma mlajši.</p>
               <p>Torej jaz tega ne bom podprl, ker ne čas, v katerem se je kaj dogajalo, ne način
               dogajanja še zdaleč nista bila enaka. Hvala.</p>
            </sp>
            <sp xml:id="SDZ2-Redna-13-1999-05-14.sp11">

               <speaker>PODPREDSEDNIK ANDREJ GERENČER:</speaker>

               <p>Gospa Zbačnikova. Ja, ja, saj sem zapisal, vsi trije boste prišli na vrsto.</p>
            </sp>
            <sp xml:id="SDZ2-Redna-13-1999-05-14.sp12">

               <speaker>MAJDA ANA KREGELJ-ZBAČNIK:</speaker>

               <p>Spoštovani kolega! Nisem se želela oglašati, vendar vam moram nekaj povedati. Mi smo
               imeli v vojni za Slovenijo posebno milost, bi rekla. Namreč ta vojna je bila kratka
               in ni kvaliteta vojne v številu žrtev. Poglejte, kaj se dogaja danes pred nami na
               Balkanu, kakšno etnično čiščenje. Kaj bi se dogodilo z nami? Slovenije ne bi bilo
               več, slovenskega jezika, slovenskega naroda ne bi bilo več, če ne bi imeli tako modre
               organizacije, modrega vodstva in tudi posebnega žegna, da smo mi lahko vojno
               zaključili v 10 dneh. Samo, število žrtev in trajanje vojne pa ni merilo. Merilo je
               to, kaj smo mi uspeli doseči in kaj bi nam sledilo. Namreč, vsak dan znova vidimo v
               vsem tem času, odkar smo samostojni, kaj se dogaja pred pragom Slovenije, kaj se je
               dogajalo na Hrvaškem, v Bosni, kaj se dogaja sedaj na Kosovu, in kaj se bo še
               dogajalo. Zato menim, da taka primerjava absolutno ne vzdrži in da je treba
               ovrednotiti tudi zlasti tiste, ki so v 10 dneh izpostavili svoja življenja. Vendar
               ponovno rečem, da smo imeli posebno srečo, da smo pač izšli iz te vojne po desetih
               dneh s tako malo žrtvami. Zato mislim, da ni pošteno, da to dajemo v drugi razred,
               saj bi se ta vojna lahko končala še huje, kot se je končala druga svetovna vojna, saj
               tem zadevam na Balkanu ne vidimo konca.</p>
               <p>Zato prosim, da začnemo razmišljati celovito in tudi evropsko, in podpremo, da se
               ovrednoti vse vojne veterane, ki so zaslužni, kajti življenje je samo eno in svoje
               življenje lahko samo enkrat daš na razpolago. Zato prosim, podprite, da bomo celovito
               rešili in med sabo ne bomo razdvajali vojnih veteranov ene ali druge vojne. Hvala
               lepa.</p>
            </sp>
            <sp xml:id="SDZ2-Redna-13-1999-05-14.sp13">

               <speaker>PODPREDSEDNIK ANDREJ GERENČER:</speaker>

               <p>Replika, gospod Zamernik, potem gospod Čebulj.</p>
            </sp>
            <sp xml:id="SDZ2-Redna-13-1999-05-14.sp14">

               <speaker>BOGOMIR ZAMERNIK:</speaker>

               <p>Hvala lepa. Vsem lep pozdrav! Najbrž veste, da sem jaz sin partizana, zato imam zelo
               spoštljiv odnos do tega obdobja. Vendar pa bi želel izenačitev za vse, tudi za tiste,
               ki so se udeležili borbe kot Maistrovi borci.</p>
               <p>V ponedeljek - naključje! - smo šli z delegacijo predsednika državnega zbora, za kar
               sem mu zelo hvaležen, obiskat enega redkih še živečih Maistrovih borcev, ki sedaj
               praznuje 100 let in živi v naših krajih. Niti statusa vojnega veterana nima! To mu
               sedaj, sicer zato, ker je tako visoka delegacija prišla k njemu, pospešeno urejajo,
               vendar tega statusa do danes ni imel. Ali je to enakost? Pa je to Maistrov borec.
               Tako, da samo to želimo: enakost, ne samo za tisih 12, do katerih vse spoštovanje, če
               si ga, seveda, zaslužijo, tega jaz ne bom sodil - moj oče je imel poseben odnos do
               teh ljudi, čeprav je bil tudi partizan - vendar mi želimo samo enak odnos do vseh,
               tudi do Maistrovih borcev in tudi tistih, ki so bili v vojni za Slovenijo. Hvala
               lepa.</p>
            </sp>
            <sp xml:id="SDZ2-Redna-13-1999-05-14.sp15">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Čebulj.</p>
            </sp>
            <sp xml:id="SDZ2-Redna-13-1999-05-14.sp16">

               <speaker>FRANC ČEBULJ:</speaker>

               <p>Hvala lepa, gospod podpredsednik. Imam dve repliki, na izvajanje gospoda Pungartnika
               in včerajšnje izvajanje gospoda Delaka, ker ne vem, ali je v evidenci ali ne.</p>
               <p>Gospod Pungartnik, mislim, da je zadeva, ki ste jo na ta način plasirali, le malo
               prehuda. Mogoče bi bilo prav, gospod Pungartnik, da bi tiste matere in žene, katerih
               sinovi so padli za Slovenijo leta 1991, vprašali, kakšno mnenje imajo one. Vojna je
               vojna. Okupator, jugoslovanski okupator, ki je vodil in še vodi genocid nad drugimi
               narodi v bivši Jugoslaviji, tako na Hrvaškem, v Bosni, danes na Kosovu, pa tudi nad
               svojim narodom je to počenjal - in vi ocenjujete, da to ni bil agresor! Gospod
               Pungartnik, oprostite, kaj dejansko razmišljate, da so oni prišli kot ljubiteljska
               dejavnost v Slovenijo? Mislim, tu je pa mera res polna!</p>
               <p>Gospod Delak! Vi ste včeraj rekel, kdo so ti svobodni partizani. Vi ste rekli, da ste
               bil partizan in da ste partizan, da ste edini tukaj notri. Ali niste šel vi svobodno
               takrat v OF in hrabro nasproti vsej mašineriji, tisti, ki je bila takrat na
               slovenskem. Veste kaj gospod Delak, svobodni partizani obstojajo in to tisti, ki so
               se leta 1945 borili že za samostojno Slovenijo. Ampak ne vem, če ste bili takrat
               prisoten. Hvala lepa.</p>
            </sp>
            <sp xml:id="SDZ2-Redna-13-1999-05-14.sp17">

               <speaker>PODPREDSEDNIK ANDREJ GERENČER:</speaker>

               <p>Prosim kolegi poslanci, jaz bi prosil, da pri tem amandmaju ne odpiramo nekih novih
               tem, ki smo jih že stokrat rekli v tem parlamentu, in da so naše razprave na nivoju,
               ki morajo biti v državnem zboru. Repliko ima gospod Pungartnik. Verjetno želi
               pojasniti svojo razpravo, potem pa še gospod Delak.</p>
            </sp>
            <sp xml:id="SDZ2-Redna-13-1999-05-14.sp18">

               <speaker>CIRIL METOD PUNGARTNIK:</speaker>

               <p>Hvala za besedo. Repliciral bi gospe Zbačnikovi v tem, ko je rekla, v tem smislu,
               češ, če pa ne bi prišlo do tega, mi ne bi imeli več svojega jezika, ne bi imeli več
               to, ne bi imeli več tisto.</p>
               <p>Mi smo bili najslabše, kar zadeva z jezikom v stari Avstriji in potem tudi v stari
               Jugoslaviji. Saj na konec koncev toliko sem pa vendarle star, da se spomnim
               medvojnega in povojnega življenja. Še po vojni tam do 1950 leta smo imeli na
               železniških postajah napiše v cirilici in v latinici, marsikakšna spričevala in
               diplome. V predvojni Jugoslaviji je bilo mnogo, mnogo stvari uredb, odredb v
               cirilici. Pa pravimo, da je bila takratna domovina taka, kot smo si jo želeli ali ne
               vem kakšna.</p>
               <p>Kar zadeva kulturnega dejstva in postavitve naroda v enem polnem svojem dihanju, kdaj
               pa smo to dosegli. Praktično smo to dosegli po 2. svetovni vojni. In o tem, da bi pa,
               če ne bi do tega prišlo, mi nič več tukaj ne govorili slovensko, to je čista
               neumnost. Drugo je pa tukaj, ko pravi gospod Čebulj. Češ, da jaz pravim, da
               jugoslovanska armada ni bila agresor. Jugoslovanska armada je agresijo naredila,
               vendar pa ne s ciljem fizičnega uničenja oziroma uničenja Slovencev kot naroda, to pa
               prav gotovo ne.</p>
               <p>Drugič pa. Govoriti o tem, da so resnične primerjave dogajanj med 2. svetovno vojno
               in leta 1991, oprostite, bil sem takrat toliko velik in star, da sem videl to
               dogajanje, tudi vpričo mene pobijanja, in bil sem zelo blizu in zelo na tekočem z
               vsemi dogajanji o veliki bitki na Medvedjeku, ki jo imamo zapisano v našem leksikonu.
               In bi bilo prav, da enkrat take velike bitke seciramo do podrobnosti in da se enkrat
               seznanimo z resnico. Če bi pri tej veliki bitki ta agresor naredil tisto, kar so
               delali agresorji med vojno, od tistih fantov, ki so bili na Medvedjeku, lepo se
               martinčkali in sončili tam po travniku, ne vem, če bi bil kateri živ. Ampak ta
               agresor je streljal po hosti, uničil toliko hoste, pa niti enega od teh fantov
               ustrelil. Bili pa so mrtvi šoferji in tisti tam, res jih je ta agresor sesul. Ampak
               zakaj jim tisti, ki je tam naredil barikado, ni rekel, vi ne morete tukaj južne
               kuhati, vi morate iti stran. Zakaj niso takrat izselili par hiš tam okrog, ampak so
               izpostavili te ljudi. Ampak ta agresor ni orožja uporabil, tistega, ki ga je imel
               tam, še zdaleč ne. In govoriti o tem, da je bil v 2. svetovni vojni napad
               Mussollinija, Hitlerja, Hortija na nas in razdelitve enak kot je bil napad
               jugoslovanske armade, če napad vzamem pogojno, 1991. leta, da je to primerljivo, to
               enostavno primerljivo ni. Hvala.</p>
            </sp>
            <sp xml:id="SDZ2-Redna-13-1999-05-14.sp19">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi! Še enkrat opozarjam na 70. člen poslovnika, ki govori o replikah.
               Ne bom ga prebiral, ker ga vsi poznate, v drugem odstavku in prosim, držimo se tega,
               ker ne bom dal replik, da bi zdaj polemiziral o nekih zadevah, ki niso vezane. Jasno
               pravi poslovnik, če poslanec zahteva besedo, da bi opozoril na napako ali popravil
               navedbo in tega se bom držal. Repliko ima gospod Delak, potem gospa Zbačnikova in še
               Jerovšek je dvignil roko.</p>
            </sp>
            <sp xml:id="SDZ2-Redna-13-1999-05-14.sp20">

               <speaker>ANTON DELAK:</speaker>

               <p>Hvala lepa. Spoštovani državni zbor! Da po pravici povem, nisem se mislil oglasiti.
               Ker pa gospod Čebulj nekaj govori o moji partizanščini, moram gospodu Čebulju
               povedati naslednje. Bil sem partizanski oficir in še nadaljujem, Titov oficir, na to
               sem izredno ponosen. Vi seveda na to ne morete biti, ker ste bili takrat še otrok ali
               pa vas sploh še nikjer ni bilo.</p>
               <p>Zdaj pa seveda nekaj o tem zakonu. Jaz sem pravzaprav vesel, da so socialdemokrati
               natančno povedali, kako pravzaprav hočejo urejevati te zadeve. Saj današnji predlog,
               da se potegne nazaj tisto o narodnih herojih, natančno pove, kaj so hoteli narediti.
               Natančno o tem govori. In sem prav vesel, da je slovenska javnost izvedela, kaj
               socialdemokrati pravzaprav hočejo.</p>
               <p>Zdaj pa še tri, štiri besede o svobodnih partizanih. Ljudje božji, ali veste, koliko
               je teh svobodnih partizanov v Sloveniji, 100 jih ni, 100 jih sigurno ni. To so
               pravzaprav strankarski partizani, to so partizani Socialdemokratske stranke, ne pa
               svobodni partizani. Ne vem, v čem naj bi bili oni svobodni partizani, ostali
               partizani pa nismo v nekem smislu svobodni, ne vem. Ampak, kakor hoče imeti ta
               stranka seveda svoj sindikat, je pač pogruntala, da hoče imeti tudi svoje partizane.
               Kar naj jih ima, kar naj se sestajajo, kar naj proslavljajo, vsa čast jim! Ampak več
               kot 100 jih ni. To govori o tem, kako je ta organizacija močna in kaj pravzaprav to
               pomeni.</p>
               <p>Pa še eno stvar. Na stranska vrata seveda se oziroma govori se o enakopravnem
               obravnavanju vseh, ampak na stranska vrata se hoče nekoga drugega privleči v
               financiranje. Povedal sem včeraj, koga. Hvala lepa.</p>
            </sp>
            <sp xml:id="SDZ2-Redna-13-1999-05-14.sp21">

               <speaker>PODPREDSEDNIK ANDREJ GERENČER:</speaker>

               <p>Replika, gospa Zbačnikova.</p>
            </sp>
            <sp xml:id="SDZ2-Redna-13-1999-05-14.sp22">

               <speaker>MAJDA ANA KREGELJ-ZBAČNIK:</speaker>

               <p>Najprej repliko gospodu Pungartniku. Gospod Pungartnik! Za obstoj nekega naroda so
               potrebna tri osnovna sidra, ki so zgodovinsko dokazana, to je jezik, kultura in vera.
               In jezik je eden od tistih, ki je pogoj, da narod obstane in nesamostojen, svobodni
               narod ima možnosti, da preživi. Zato je to dokaz tudi Balkan tudi Kosovo. Zakaj se
               dogaja vojna na Kosovu? Zakaj? Zato, zaradi zemlje, ampak tudi njim niso dovolili,
               gospod mladi kolega, da bi imeli lahko svoj jezik in svojo avtonomijo. Vemo, da edino
               ta tri sidra so garancije za obstoj nekega naroda.</p>
               <p>Gospodu Delaku! Če bi bila vaša teza prava, da smo mi hoteli to, kar vi trdite,
               doseči z našim amandmajem, potem danes ne bi mi vložili, potem ko smo bili
               opozorjeni, dodatni amandma s katerim dokažemo, da želimo samo to, da se vsi vojni
               veterani, vseh vojn za Slovenijo enakovredno, po enakem ključu obravnavajo in
               financirajo. To je norma, ki jo potrebujemo, če želimo v Evropo.</p>
               <p>Mislim, da je čas, da presežemo vse te sume, in tudi, da s tem presežemo, da se bodo
               vojni veterani različnih vojn med seboj sprli. Tako lahko počasi zakorakamo kot
               narod, ki smo 2- milijonski narod tako majhni in medsebojne spore poravnamo in
               pridemo lahko kot evropski narod in konkuriramo za kvaliteto v tem evropskem
               prostoru. Mislim, da je čas, da presežemo te naše medsebojne obtožbe, sumničenja. In
               to je tudi danes dokaz, da smo mi želeli po tem, ko smo bili opozorjeni prav to
               popraviti z našim amandmajem.</p>
               <p>Prosim, da ne širite neresnic. Hvala lepa.</p>
            </sp>
            <sp xml:id="SDZ2-Redna-13-1999-05-14.sp23">

               <speaker>PODPREDSEDNIK ANDREJ GERENČER:</speaker>

               <p>Replika, gospod Jerovšek.</p>
            </sp>
            <sp xml:id="SDZ2-Redna-13-1999-05-14.sp24">

               <speaker>JOŽEF JEROVŠEK:</speaker>

               <p>Hvala lepa. Spoštovane kolegice in kolegi!</p>
               <p>Želel bi protestirati proti načinu, s katerim je gospod Pungartnik minimaliziral
               borce, ki so se borili v vojni za Slovenijo. To ni bil le napad na te borce. To je
               bil napad na vse partizane iz 2. svetovne vojne in je bil napad na še tiste tri
               živeče Majstrove borce in hkrati je bila to hvalnica jugoslovanski vojski in hvalnica
               Miloševičevi vojski, ki je že bila takrat Miloševičeva vojska.</p>
               <p>Žal mi je, da tudi gospod Kacin v tem primeru ni protestiral in ni pripravljen
               protestirati. Iz vrst Liberalne demokracije prihajajo take hvalnice in tako
               relativiziranje. Bil sem že priča na enem odboru, podobnim tezam, kako se je takratna
               slovenska vojska razbežala, čeprav bi morala čakati na Medvedjaku. Le smejte se! To
               je zelo grda, perfidna propaganda Miloševičeve vojske.</p>
               <p>V imenu vseh tistih...</p>
            </sp>
            <sp xml:id="SDZ2-Redna-13-1999-05-14.sp25">

               <speaker>PODPREDSEDNIK ANDREJ GERENČER:</speaker>

               <p>Gospod Jerovšek! Nismo sedaj o Miloševiču...</p>
            </sp>
            <sp xml:id="SDZ2-Redna-13-1999-05-14.sp26">

               <speaker>JOŽEF JEROVŠEK:</speaker>

               <p>Proti takemu načinu branjenja. Hvala.</p>
            </sp>
            <sp xml:id="SDZ2-Redna-13-1999-05-14.sp27">

               <speaker>PODPREDSEDNIK ANDREJ GERENČER:</speaker>

               <p>Replika, gospod Partljič. Gospodje poslanci! Lepo prosim! Bom prekinil vsako tako
               razpravo, ki se bo oddaljevala od amandmaja za novi 10.a člen.</p>
            </sp>
            <sp xml:id="SDZ2-Redna-13-1999-05-14.sp28">

               <speaker>ANTON PARTLJIČ:</speaker>

               <p>Jaz sem upal, da so za nami ti načini diskusije. Imeli smo jih nekaj v prejšnji
               sestavi in tudi v tej. V zvezi z zakonom o krivicah, v zvezi s prazniki, v zvezi z
               našo zgodovino. Mislim sem, da je državni zbor, da je ta način razprave za nami. Jaz
               se strinjam, da moramo te teme vedno znova imeti pred seboj na mizi, se jih zavedati
               in tudi pogovarjati.</p>
               <p>Vendar te približnosti, o katerih danes tu govorimo, in ta čustven naboj in
               diskvalifikacije človeka, ki je toliko star, da je slučajno to dal skozi in sedaj
               pripoveduje, kaj je videl. Ta čustven naboj in strast se mi zdi, da ne sodi v državni
               zbor. Mi smo se dogovorili, da je to stvar zgodovinarjev. Vi pa tu dajete take ocene,
               bodisi o zgodovini, bodisi o slovenskem narodu, bodisi o slovenskem jeziku, kot da
               ste kakšni strokovnjaki za to, za boga svetega. Mi vendar imamo zgodovinarje, ki
               stvari postavljajo na svoja mesta. Čas bo prinesel nove stvari. Teh približnosti pa
               se mi zdi, da kadarkoli se politika na ta način vmešava, je po mojem mnenju
               slabo.</p>
               <p>Če mi dovolite bi v odgovor povedal nekaterim naslednje. Jaz spoštujem pravzaprav
               sleherno stvar, ki je bila tu povedana. Vsaka je tudi po svoje resnična, samo ta
               čustveno prizadevanje pa vendarle presega vse meje. Če bi bil slovenski jezik, dragi
               moji, ogrožen tako zelo, da ga danes več ne bi govorili, če se ne bi leta 1991
               zgodilo, kar se je, in hvala bogu, da se je; in so bili pravi ljudje na pravem mestu,
               eni bolj izpostavljeni, eni manj. Tudi, če se nam očita dostikrat kot neka
               rezerviranost, so tudi med nami ljudje, ki so stvari vodili. Tudi sam sem bil in v
               Šentilju in na Tratah, sredi dogodkov. Nek moj sorodnik je bil tudi ranjen pa nimam
               od tega jaz nič. Samo pove, da nismo stali ob strani in hvala lepa, kajti vsak mrtev
               je mrtev in je enkraten in ne more biti več ponovljen, pa je domobranec, pa je
               partizan, pa je v tej vojni bil ali pa je fant, ki je bil v tanku in ga je mati
               poslala v JLA v upanju, da se bo vrnil srečen in dozorel domov. In vsaka kaplja krvi
               je človeška kri in vsak solza je človeška solza.</p>
               <p>Cankar je ne vem kdaj napisal, leta 1910, pravi: "Pa zopet nam govorite, da nas ne bo
               več, da bo slovenski jezik izginil v germanskem morju, da gredo Germani", pravi, ta
               burka o slovenskem jeziku, da je ogrožen, je stara že 1000 let, sem to nekoč že tu
               povedal. Slovenski jezik bi kljub temu govorili, gotovo pa ne bi živeli kakor sedaj,
               ne bi bili svobodni in kaj vemo, kaj bi se v zadnji konsekvenci dogajalo. Vprašanje
               je, kako skrbimo za slovenski jezik, ko gremo v Evropo. To me veliko bolj skrbi.</p>
               <p>Sedaj sem bil na neki konferenci, kjer so simbolično vse države, ki so članice VAU,
               imajo kabine, tudi takšne, ki imajo enak status kot mi, imajo kabino - Slovaška,
               Češka. Če bi tam zraven pisalo slovenska, ker bi zraven Slovakov pisalo, bi vsi
               vprašali, kaj je to. In ko vprašam, zakaj ni slovenščine, se grem pritožiti, pravijo,
               da ni slovenskega denarja. To je treba plačati. Slovenci se niste za to zavzeli.
               Vlada, saj ne obtožujem vas, to je stvar vlade. Ampak drži, se strinjam, kritiziram
               svoje. Samo hočem vam reči, skrbnost slovenski jezil niso te patetične izjave. Gospa
               Zbačnikova, jaz spoštujem vaše stvari ampak na te stvari se vi ne spoznate, pa
               kakorkoli vam sedaj rečem. Priznavam vašo skrb, ampak jezik je veliko bolj
               kompliciran.</p>
               <p>Kot veste sem se ukvarjal z gledališčem. So igrali na Štajerskem v Limbošu sredi
               okupacije slovensko igro v enem skednju in so si jo šepetali, da so lahko slovensko
               govorili. Da bi pa sedaj mi dovolili leta 1991, ko smo že imeli skupščino, da bi bil
               slovenski jezik izbrisan, na ta način nas ni treba strašiti kar naprej. Potem tudi
               nismo vredni, da sploh smo, če bi se tako ravnali do svojega jezika.</p>
               <p>Poslušajte. Mi se moramo navaditi, gospod Zamernik, zdelo se mi je lepo, da ste
               opozorili na španske borce, pardon, tudi bi lahko, mislil sem seveda maistrove. Pa bi
               si drznil reči, da je v Mariboru na nek način bilo res šele v zadnjem času, mi vemo,
               kaj je socializem delal oziroma komunistična ideologija z maistrovimi borci, so po
               svoje rehabilitirani, dobili so tudi mestna priznanja. Se mi zdi prav. Na vse moramo
               misliti, ki so kdaj za Slovenijo kaj naredili in jim odmeriti delež. Vsak je po svoje
               dragocen. Dokler pa bomo mi, ko hočemo svoje stvari uveljaviti, diskvalificirali drug
               drugega, diskvalificirali cele dele zgodovine, dali človeku, ki je bil v partizanih
               in je tvegal življenje, dokler bomo tako govorili, ne vem, kam bomo prišli. Se govori
               o partizanih, ki so bili orodje OF. Najvažnejša štajerska heroja sta bila kmeta,
               enega gospod Jerovšek dobro pozna, Šarš, ki ga je komunistična partija vedno gonila,
               pa se je boril v partizanih. Ne jemati, ko nekomu drugemu hočemo, nečemo gledati. In
               to niso iste stvari, so v različnih pogojih in primerjati Slovence z Albanci, in da
               gre tam za isto stvar, kot je šlo leta 1991, oprostite, je popolno nepoznavanje.</p>
            </sp>
            <sp xml:id="SDZ2-Redna-13-1999-05-14.sp29">

               <speaker>PODPREDSEDNIK ANDREJ GERENČER:</speaker>

               <p>Gospod Partljič, prosim, zaključite.</p>
            </sp>
            <sp xml:id="SDZ2-Redna-13-1999-05-14.sp30">

               <speaker>ANTON PARTLJIČ:</speaker>

               <p>Mi navsezadnje nimamo nobene kosovske bitke. Tam gre za popolnoma druge stvari,
               čeprav so isti akterji.</p>
            </sp>
            <sp xml:id="SDZ2-Redna-13-1999-05-14.sp31">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi, prosil bi vas, da prenehamo s to razpravo in z replikami in se
               vrnemo k našemu osnovnemu delu, to je 10.a členu in amandmaju, ki je k temu vložen.
               Gospod Peterle je še želel replicirati. Prosim vas, gospodje poslanci!</p>
            </sp>
            <sp xml:id="SDZ2-Redna-13-1999-05-14.sp32">

               <speaker>ALOJZ PETERLE:</speaker>

               <p>Hvala lepa, gospod podpredsednik. Najprej sem želel pravzaprav v imenu poslanske
               skupine Slovenskih krščanskih demokratov predlagati polurni odmor, da bi se vodje
               poslanskih skupin pomenili, ali je mogoče priti do odločitve, da bi vnaprej tako ne
               debatirali, ker nas ta način in besede, ki so bile izrečene, ne vodijo nikamor. Jaz
               ne bom govoril o zgodovini, govoril bom o načinu, ki se je tu zopet uveljavil, in ne
               bom se udeleževal razprav, katera vojna je bila bolj prava, katera bolj grozna,
               kateri so bolj zaslužni, in tako naprej. Debato, ki se tu začenja, bi bilo treba
               opraviti pri neki drugi točki dnevnega reda. Nedvomno je v zvezi z našo preteklostjo
               veliko vprašanj, vendar predlagam, da jih na tak način, kot je prej gospod Pungartnik
               naredil, ne odpiramo, ker bomo prišli v novo afero. Glejte, komaj smo približno
               uredili Holmec oziroma še ni urejen, ker je sedaj poročilo Gričarjeve komisije dalo
               nove elemente, ki bodo morali doživeti tudi političen epilog, že tu gospod Pungartnik
               dobesedno grozi; on pravi: "Bomo secirali bitko na Medvedjeku! Pa bomo resnico
               povedali!" Kje ste bili, gospod Pungartnik, do sedaj?! Enako se je Holmec začel. Zdaj
               bomo pa resnico povedali, najprej porcija, potem pa naprej; pa je prišlo do tega, da
               se je moral tisti - pa ne tisti, ker tistega ni več - nekdo opravičiti tistim, ki so
               porcijo doživeli, in zadeva še ni zaključena. Desetletja se ni smelo o Rogu govoriti;
               govoriti se ni smelo, svečka ni smela biti prižgana za desettisoč in več ljudi tam!
               Vi boste pa secirali bitko za osamosvojitev! Secirali jo boste! Oprostite, ne
               grozite! Dovolj je bilo groženj v nedemokratičnem času, v demokraciji se to ne
               spodobi!</p>
               <p>Gospodje, če se govori o herojih - koliko herojev so našli tisti, ki so heroje in
               privilegije formalno postavljali med prekomorskimi borci? Koliko je herojev,
               Primorcev? Koliko herojev je od Tigra? Samo nekaj vprašanj postavljam, pa bomo kmalu
               prišli do bistvenih zadev, kakor so se stvari urejale. Ne grem v debato o zgodovini,
               ampak če jo odpirate, svetujem, da jo zaključimo in da po tej poti ne gremo naprej.
               Dajmo se o teh stvareh ob drugi točki pogovarjati!</p>
            </sp>
            <sp xml:id="SDZ2-Redna-13-1999-05-14.sp33">

               <speaker>PODPREDSEDNIK ANDREJ GERENČER:</speaker>

               <p>Hvala. Kolegice in kolegi, zaključujem polemike in razprave o tem členu. Gospod
               Pungartnik, o zgodovini ne bomo več govorili; če imate repliko, prosim, pridite gor -
               pravzaprav prosim, gospod Pungartnik, da se odpoveste repliki.</p>
            </sp>
            <sp xml:id="SDZ2-Redna-13-1999-05-14.sp34">

               <speaker>CIRIL METOD PUNGARTNIK:</speaker>

               <p>Hvala za besedo. Ko sem prišel sem, sem samo utemeljil, zakaj ne bom podprl tega
               amandmaja.</p>
            </sp>
            <sp xml:id="SDZ2-Redna-13-1999-05-14.sp35">

               <speaker>PODPREDSEDNIK ANDREJ GERENČER:</speaker>

               <p>Dobro, hvala.</p>
            </sp>
            <sp xml:id="SDZ2-Redna-13-1999-05-14.sp36">

               <speaker>CIRIL METOD PUNGARTNIK:</speaker>

               <p>Ne.</p>
               <p>Gospod Peterle! Mnogokrat in mnogokrat sem slišal, da gre vam samo za resnico in
               resnico in še enkrat resnico. Zato je prav, da si enkrat to resnico natočimo. Nobene
               grožnje. Samo, če prebereš v leksikonu Slovenije, da je bila tu poleg, tam na
               Štajerskem, druga največja bitka za osamosvojitev, jaz sem bil pa tam zelo obveščen
               in nekajkrat zraven, potem se sprašujem, kakšne bitke smo vodili. Pa ne glede, kako
               me boste zdaj obsojali. Nikogar, nikomur nič ne grozim. Ampak vi osebno ste vedno
               postavljali, da je pač resnica tista, ki naj bo nad vsem. Hvala.</p>
            </sp>
            <sp xml:id="SDZ2-Redna-13-1999-05-14.sp37">

               <speaker>PODPREDSEDNIK ANDREJ GERENČER:</speaker>

               <p>Hvala. Kolegice in kolegi, prehajamo na odločanje o amandmaju na amandma poslanske
               skupine Socialdemokratske stranke. Dr. Jože Zagožen. Lepo prosim, o zgodovini ne bi
               govorili. Mislim, da smo stvari razčistili. Gospod Peterle nas je vse skupaj
               poklical, da nehamo s temi razpravi. No, prosim, gospod dr. Jože Zagožen, ker še ni
               imel replike. Ampak res, o amandmaju! O zgodovini ne, ker vam bom vzel besedo.</p>
            </sp>
            <sp xml:id="SDZ2-Redna-13-1999-05-14.sp38">

               <speaker>DR. JOŽE ZAGOŽEN:</speaker>

               <p>Hvala lepa. Ne se bati, ne bom govoril o zgodovini, samo popravil bi rad neki
               podatek. Bilo je tu rečeno, da je svobodnih partizanov nekaj okrog 100 in v tonu, da
               to ni omembe vredna številka. Dejansko je partizanov nekaj čez 100, simpatizerjev
               okrog 200. Ja, ampak med temi je 18% prvoborcev, tako da mi teh stvari ne moremo
               razlikovati po količini. Kakovostne stvari se ne merijo s količinskimi stvarmi in
               zato menim, da je zadnji čas, da se vse veteranske organizacije enakopravno
               obravnavajo, kot je to po celem svetu, ne da ima tista, ki je izvedla revolucijo,
               poseben status dosmrtno. Hvala lepa.</p>
            </sp>
            <sp xml:id="SDZ2-Redna-13-1999-05-14.sp39">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod dr. Jože Zagožen. To je bila replika, ki je bila pojasnitev.
               Prehajamo torej na glasovanje o amandmaju na amandma poslanske skupine SDS, ga
               preberem: "Besedilo prvega stavka amandmaja poslanske skupine SDS za novi 10.a člen
               se spremeni tako, da se glasi: Doda se novi 34.a člen, ki se glasi. Obrazložitev. S
               predlaganim amandmajem se ohranja dosedanje besedilo 34. člena osnovnega zakona o
               vojnih veteranih in se namesto tega vsebinski del besedila amandmaja za novi 10.a
               člen vključi novi 34.a člen osnovnega zakona." Ugotovimo prisotnost! (47
               prisotnih.)</p>
               <p>Kdo je za amandma na amandma? (24 poslancev.) Je kdo proti? (22 poslancev.)</p>
               <p>Ugotavljam, da je amandma na amandma sprejet.</p>
               <p>Dajem na glasovanje amandma za novi 10.a člen, prav tako te poslanske skupine, ki ga
               imate na mizi. Ugotovimo prisotnost! (48 prisotnih.)</p>
               <p>Kdo je za amandma? (18 poslancev.) Je kdo proti? (27 poslancev.)</p>
               <p>Ugotavljam, da amandma ni sprejet.</p>
               <p>S tem je brezpredmeten tudi amandma na amandma. Gospod Čebulj, proceduralno?</p>
            </sp>
            <sp xml:id="SDZ2-Redna-13-1999-05-14.sp40">

               <speaker>FRANC ČEBULJ:</speaker>

               <p>Gospod podpredsednik, prosil bi, če lahko ponovimo glasovanje, ker sem se zmotil.
            </p>
            </sp>
            <sp xml:id="SDZ2-Redna-13-1999-05-14.sp41">

               <speaker>PODPREDSEDNIK ANDREJ GERENČER:</speaker>

               <p>Na glasovanje dajem predlog gospoda Čebulja, da ponovimo glasovanje. Ugotovimo
               prisotnost! (39 prisotnih.) Bomo še enkrat ponovili. Ugotovimo prisotnost! (50
               prisotnih.)</p>
               <p>Kdo je za to, da ponovimo glasovanje? (33 poslancev.) Je kdo proti? (1 poslanec.)</p>
               <p>Ugotavljam, da je sprejet sklep, da ponovimo glasovanje.</p>
               <p>Na glasovanje dajem amandma za novi 10.a člen poslanske skupine SDS. Ugotovimo
               prisotnost! (47 prisotnih.)</p>
               <p>Kdo je za amandma? (22 poslancev.) Je kdo proti? (24 poslancev.)</p>
               <p>Ugotavljam, da amandma ni bil sprejet.</p>
               <p>Prehajamo na razpravo o dveh amandmajih in sicer za novi 10.b člen. Vložila ga je
               vlada Republike Slovenije in je v pregledu in drugega, ki ga je vložila poslanska
               skupina SDS, ki ste ga dobili na klop. Želi kdo razpravljati? (Ne želi.) Zaključujem
               razpravo in prehajamo na odločanje. Ugotovimo prisotnost! (49 prisotnih.)</p>
               <p>Kdo je za amandma vlade? (32 poslancev.) Je kdo proti? (7 poslancev.)</p>
               <p>Ugotavljam, da je amandma sprejet.</p>
               <p>Na glasovanje dajem amandma poslanske skupine SDS. Ugotovimo prisotnost! (45
               prisotnih.) Eden je premalo. Ponovimo glasovanje o prisotnosti! (44 prisotnih.)
               Prosim vodje poslanskih skupin, da organizirate delo, da lahko danes tu nekaj
               naredimo. Tretje glasovanje je ob 11.05.</p>
               <p>(Seja je bila prekinjena ob 10.56 uri in se je nadaljevala ob 11.06 uri.)</p>
            </sp>
            <sp xml:id="SDZ2-Redna-13-1999-05-14.sp42">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi poslanci, tretjič ugotavljamo prisotnost za glasovanje o amandmaju
               za novi 10.b člen. Ugotovimo prisotnost! (52 prisotnih.) Zbor je sklepčen in lahko
               odloča.</p>
               <p>Odločamo o amandmaju za 10.b člen vlade Republike Slovenije. Ugotovimo prisotnost!
               (52 prisotnih.)</p>
               <p>Kdo je za amandma vlade? (Posredovanje poslancev iz klopi.) Glasujemo o amandmaju za
               novi 10.b člen. O tem smo že glasovali? Se opravičujem! Proceduralno, gospa
               Zbačnikova.</p>
            </sp>
            <sp xml:id="SDZ2-Redna-13-1999-05-14.sp43">

               <speaker>MAJDA ANA KREGELJ-ZBAČNIK:</speaker>

               <p>Imam proceduralni predlog. Ker naš amandma za novi 10.a člen ni bil sprejet, bomo
               pripravili nov amandma. Zato prosim, da to točko prekinemo, da bomo lahko pripravili
               nov amandma in ga razmnožili. Hvala lepa.</p>
            </sp>
            <sp xml:id="SDZ2-Redna-13-1999-05-14.sp44">

               <speaker>PODPREDSEDNIK ANDREJ GERENČER:</speaker>

               <p>Kolegica Zbačnikova, žal, tega ne moremo narediti, ker smo že v fazi glasovanja o
               vašem amandmaju; razprava je bila zaključena in ni več možno dopolnjevati.
               Prosim.</p>
            </sp>
            <sp xml:id="SDZ2-Redna-13-1999-05-14.sp45">

               <speaker>MAJDA ANA KREGELJ-ZBAČNIK:</speaker>

               <p>Smo pred glasovanjem o našem amandmaju za novi 10.b člen. Tega bomo sedaj spremenili,
               glede na to, da naš amandma za novi 10.a člen ni bil sprejet. Zato prosim, da se
               točko prekine, da pripravimo amandma na amandma.</p>
            </sp>
            <sp xml:id="SDZ2-Redna-13-1999-05-14.sp46">

               <speaker>PODPREDSEDNIK ANDREJ GERENČER:</speaker>

               <p>Če preberem 193. člen našega poslovnika, pravi: "Predlagatelj amandmaja le-tega lahko
               umakne ali spremeni do začetka glasovanja o amandmajih k členu, h kateremu je bil
               predlagan amandma." Mi pa smo že začeli z glasovanjem o amandmaju. Namreč, začeli smo
               prej, ko ni bilo sklepčnosti, ko smo morali za deset minut prekiniti.</p>
            </sp>
            <sp xml:id="SDZ2-Redna-13-1999-05-14.sp47">

               <speaker>MAJDA ANA KREGELJ-ZBAČNIK:</speaker>

               <p>Vi ste ponovno dali na glasovanje vladni amandma za novi 10.b člen, o katerem smo že
               glasovali. Sama sem pa dvignila roko za proceduralni predlog, in sem prosila, da se
               pred - o našem amandmaju za novi 10.b člen še nismo glasovali, vi pa ste dali ponovno
               na glasovanje in pri tem ugotovili, da je bil amandma vlade za novi 10.b člen že
               sprejet. Glasovanja o našem amandmaju pa še niste napovedali, zato sem proceduralno
               prosila, da se počaka, ker bomo pripravili nov amandma za novi 10.b člen, za kar
               potrebujemo čas za razmnožitev le-tega. Zato prosim, da se točko prekine, da lahko
               amandma pripravimo in ga vložimo.</p>
            </sp>
            <sp xml:id="SDZ2-Redna-13-1999-05-14.sp48">

               <speaker>PODPREDSEDNIK ANDREJ GERENČER:</speaker>

               <p>Dr. Zbačnikova, moram ponoviti... Kaj je narobe? Torej, mi smo že glasovali o vladnem
               amandmaju za novi 10.b člen. Potem smo glasovali o sklepčnosti za vaš amandma, torej
               SDS-a, pa nismo bili sklepčni, dvakrat. Potem smo dali deset minut odmora in ko smo
               tretjič ugotavljali prisotnost, smo bili sklepčni. Sedaj smo v fazi glasovanja o
               vašem amandmaju. Vi pa lahko predlagate prekinitev te točke, ko bomo to izglasovali,
               saj glasovanja še sledijo. Smo v fazi glasovanja. Ugotovimo prisotnost! (52
               prisotnih.)</p>
               <p>Kdo je za amandma poslanske skupine SDS za novi 10.b člen? (17 poslancev.) Je kdo
               proti? (31 poslancev.)</p>
               <p>Ugotavljam, da amandma ni sprejet.</p>
               <p>Na glasovanje in v razpravo dajem preostale člene, h katerim niso bili vloženi
               amandmaji. Kdo želi besedo? Ker ne želi nihče besede, dajem na glasovanje preostale
               člene, h katerim niso bili vloženi amandmaji. Ugotovimo prisotnost! (53
               prisotnih.)</p>
               <p>Kdo je za? (41 poslancev.) Je kdo proti? (Nihče.)</p>
               <p>Ugotavljam, da so preostali členi sprejeti.</p>
               <p>Opravili smo razpravo in glasovanje o posameznih členih. Razpravljati in glasovati pa
               moramo še o naslovu zakona. Ali želi kdo razpravljati o naslovu zakona? (Ne želi.)
               Zato zaključujem razpravo in prehajamo na glasovanje. Ugotovimo prisotnost! (56
               prisotnih.)</p>
               <p>Kdo je za naslov zakona? (49 prisotnih.) Je kdo proti? (Nihče.)</p>
               <p>Ugotavljam, da je naslov zakona sprejet.</p>
               <p>V razpravo dajem še naslednji predlog sklepa: "Predlog zakona za tretjo obravnavo
               pripravi predlagatelj predloga zakona, poslanec Stanislav Brenčič." Želi v tej zvezi
               kdo razpravljati? (Ne želi.) Zaključujem razpravo in dajem navedeni predlog sklepa na
               glasovanje. Ugotovimo prisotnost! (54 prisotnih.)</p>
               <p>Kdo je za predlagani sklep? (39 poslancev.) Je kdo proti? (1 poslanec.)</p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>23. TOČKO DNEVNEGA REDA,</title> ki smo jo prekinilim, to je
                  <title>PREDLOG ZAKONA O ODPISU ODLOŽENIH DAVKOV IN PRISPEVKOV</title> in sicer smo v
               okviru <title>HITREGA POSTOPKA</title>. Predlog zakona je v obravnavo zboru predložila
               skupina poslancev, s prvopodpisanim Brankom Jancem. Kot vemo, je zbor prvo obravnavo
               zakona opravil na 12. seji, drugo in tretjo pa smo pripravili za to 13. sejo.
               Proceduralno, gospod Potrč, prosim.</p>
            </sp>
            <sp xml:id="SDZ2-Redna-13-1999-05-14.sp49">

               <speaker>MIRAN POTRČ:</speaker>

               <p>Jaz bi samo vprašal in hkrati dal svoje mnenje. Mi smo dobili tudi amandma za nov 1.a
               člen. Ta amandma po mojem ni vložen v skladu s poslovnikom, ker gre za popolnoma
               enako vsebino in k 1.a členu, ki v drugi obravnavi ni bila sprejeta. Ne vem, kaj je
               razlog, da ste nam ga razmnožili in dali? Jaz prosil za pojasnilo.</p>
            </sp>
            <sp xml:id="SDZ2-Redna-13-1999-05-14.sp50">

               <speaker>PODPREDSEDNIK ANDREJ GERENČER:</speaker>

               <p>Ugotovili smo, to sem tudi želel povedati. V naglici je bil razmnožen in je res
               brezpredmeten. Hvala.</p>
               <p>Imamo pregled vloženih amandmajev, ki ste ga dobili z datumom 13.5.1999, tretja
               obravnava.</p>
               <p>K 1. členu amandma poslanske skupine Združene liste socialnih demokratov. Želi kdo
               razpravljati o njem? Gospod Potrč.</p>
            </sp>
            <sp xml:id="SDZ2-Redna-13-1999-05-14.sp51">

               <speaker>MIRAN POTRČ:</speaker>

               <p>Hvala lepa. Jaz bi rad tokrat povsem na kratko pojasnil, v čem je smisel tega
               amandmaja.</p>
               <p>Do konca leta 1993, kjer je šlo za relativno težko situacijo v izplačevanju plač, se
               je v mnogih ali v nekaterih podjetjih dogajalo, da so namesto plač izplačevali bone.
               To ne bone, priznam, v skladu s predpisi, ampak zaradi tega, da bi enostavno ljudje
               preživeli, ker so sicer dobivali bistveno manj, kot bi bile minimalne plače in da bi
               podjetje na nek način lahko poslovalo, je bilo takrat to na tiho dogovorjeno z
               vodstvom podjetja, s sindikati in podobno. Zdaj po tolikih letih je davčna uprava
               formalno korektno - pravim formalno korektno ugotovila, ker je bilo to zavedeno v
               knjigah podjetij, da je bilo izplačano nekaj, na kar niso bili izplačani davki in
               prispevki. Tisti, ki so prejemali te bone, zaposleni, od tega nimajo pravice niti do
               plače, niti do pokojninskega, niti podobnega zavarovanja, ker enostavno to ni nikjer
               evidentirano. Obstoja pa res formalna efiktivna obveznost do davkarije, do davčne
               uprave, do Zpiz-a in do zavoda za zdravstveno zavarovanje, za stvari, ki so bile kot
               bon izplačane. Če bo do teh terjatev prišlo, bodo ta podjetja morala za 7 in 8 let
               nazaj nekaj izplačati, država bo dobila ta denar, ampak s tem prizadeti, tisti, ki so
               dobili bone, ne bodo dobili nobenih pravic, zaradi tega, ker ni dobil plače. Eden od
               osnovnih principov je, da plačaš prispevke, vsaj za pokojninsko zavarovanje, če ti
               potem ta osnova gre tudi v plačo.</p>
               <p>Jaz mislim, ker gre za res neke razmere, ki so bile v tistem času težke - ne bom
               rekel nenormalne - ampak težke, da gre za terjatev, ki je v nekih posebnih
               okoliščinah nastala; ker gre za primere, v katerih se ne bi realizirali cilji, ki jih
               sicer imajo - plačevanje prispevkov, tudi za delojemalce, za delavce - in tukaj ne
               gre za nobeno oškodovanje države v tem smislu, da nekaj ne bi bilo izplačano, kar bi
               moralo biti, ker se je šele zdaj ta terjatev odkrila; da bi podprli ta amandma. Kajti
               mislim, da ne bo v skladu s tem zakonom nobene posebne škode povzročil, bo pa, tako
               kot so rešitve zdaj sprejete, stalno sproti se ocenjevalo; ali se jo odpiše, ali se
               deloma odpiše, ali se kompenzira, ali se uveljavi lastniški deleže. Prosil bi, da ga
               podprete. Hvala.</p>
            </sp>
            <sp xml:id="SDZ2-Redna-13-1999-05-14.sp52">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo razpravljati? (Ne želi.) Zaključujem razpravo, prehajamo na
               odločanje. Ugotovimo prisotnost! (45 prisotnih.) Ugotovimo prisotnost! (48
               prisotnih.)</p>
               <p>Kdo je za? (17 poslancev.) Je kdo proti? (16 poslancev.)</p>
               <p>Ugotavljam, da je amandma sprejet.</p>
               <p>Imamo amandma za točko k 1.a členu, skupine poslancev, prvopodpisanega Branka
               Kelemina. Prosim.</p>
            </sp>
            <sp xml:id="SDZ2-Redna-13-1999-05-14.sp53">

               <speaker>BRANKO KELEMINA:</speaker>

               <p>Hvala lepa za besedo, spoštovani podpredsednik. Državni zbor! Zdajle, tu smo poslanci
               vložili še nekaj amandmajev, k 1.a členu, k 1.b členu in 1.c členu. Če bi dovolili,
               gospod predsedujoči, bi prosil, da se naredi manjša korekcija pri 1.c členu. Namreč,
               naredili smo manjšo napako v tretjem odstavku 1.c člena. Besedilo tretjega odstavka
               se ne bi smelo tako glasiti, temveč besedilo zadnjega odstavka. Zato prosim, če se
               lahko to kar takoj popravi, saj gre za manjšo napako.</p>
               <p>Če pa poskušam to obrazložiti, pa naslednje. Glede na vse pripombe, ki smo jih dobili
               tako z ene strani, se pravi od vseh tistih, ki so prizadeti s tem zakonom, se pravi,
               ki so bili pod skladom, potem ko dobiš pripombe vseh tistih drugih podjetij, ki niso
               bili v skladu, pa so v enakih težavah, potem so tu podjetniki in obrtniki, ki ravno
               tako izhajajo iz tega obdobja, imajo tudi obveznosti, ki jih morajo plačati; se
               pravi, terjatve obstajajo, pa sploh niso dobili v tistem obdobju plačanih računov -
               še danes so izstavljeni računi, ki niso bili plačani. Se pravi, podjetniki in
               obrtniki so prav tako prizadeti. Sedaj jih s tem zakonom sicer ne bomo rešili, vendar
               so ravno tako izrazili nezadovoljstvo, da se na tak način odpisujejo davki. Potem je
               včeraj padel amandma s strani ljudske stranke predlagan glede kmetov. Poskušali smo
               pripraviti uskladitveni amandma, da bi salamonsko poskušali zadevo rešiti. Kaj
               mislite poslanci o tem, boste sami povedali z glasovanjem.</p>
               <p>V glavnem; problemov v zvezi z odpisi davkov je ogromno. Mislim, da to ni zadnji
               primer, ko se bomo srečali s to zadevo, in bo potrebno še v nekem prehodnem obdobju,
               če ne bo možno teh stvari izterjati, dodatno sprejeti kako novo zakonodajo ali pa kot
               zakon o odpisu davkov, da čisto zajamemo vse tiste, ki so bili dejansko prizadeti,
               ker drugače teh problemov v državi ne bo mogoče rešiti. Presojo pa prepuščam vsakemu
               poslancu, naj se sam odloči, kot ve in zna. Hvala.</p>
            </sp>
            <sp xml:id="SDZ2-Redna-13-1999-05-14.sp54">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Kelemina. Želi še kdo razpravljati? (Ne želi.) Zaključujem
               razpravo.</p>
               <p>Prehajamo na odločanje. Ugotovimo prisotnost! (44 prisotnih.) Ugotovimo prisotnost!
               (50 prisotnih.)</p>
               <p>Kdo je za amandma? (27 poslancev.) Je kdo proti? (15 poslancev.)</p>
               <p>Ugotavljam, da je amandma sprejet.</p>
               <p>Smo pri amandmaju k 1.b členu skupine poslancev s prvopodpisanim Brankom Kelemino.
               Želi kdo razpravljati? (Ne želi.) Zaključujem razpravo.</p>
               <p>Prehajamo na odločanje. Ugotovimo prisotnost! (48 prisotnih.)</p>
               <p>Kdo je za amandma? (24 poslancev.) Je kdo proti? (18 poslancev.)</p>
               <p>Ugotavljam, da je amandma sprejet.</p>
               <p>Smo pri amandmaju k 1.c členu. Kot je gospod Branko Kelemina že povedal, v tretjem
               odstavku se popravi besedilo in se glasi takole: besedilo zadnjega odstavka se
               spremeni, in potem v nadaljevanju ostane nespremenjeno. Če bo ta amandma sprejet, bo
               amandma pod številko 2 brezpredmeten. Želi kdo razpravljati? (Ne želi.) Zaključujem
               razpravo.</p>
               <p>Prehajamo na odločanje. Ugotovimo prisotnost! (49 prisotnih.)</p>
               <p>Kdo je za? (18 poslancev.) Je kdo proti? (24 poslancev.)</p>
               <p>Ugotavljam, da amandma ni sprejet.</p>
               <p>Glasujemo o amandmaju pod številko 2. Ugotovimo prisotnost! (46 prisotnih.)</p>
               <p>Kdo je za? (24 poslancev.) Je kdo proti? (7 poslancev.)</p>
               <p>Ugotavljam, da je amandma pod številko 2 sprejet.</p>
               <p>K 2. členu je vložen amandma poslanske skupine Združene liste socialnih demokratov.
               Želi kdo razpravljati? Gospod Potrč.</p>
            </sp>
            <sp xml:id="SDZ2-Redna-13-1999-05-14.sp55">

               <speaker>MIRAN POTRČ:</speaker>

               <p>Hvala lepa. To je samo formalna uskladitev zakona s sprejetim amandmajem k 1. členu.
               Hvala.</p>
            </sp>
            <sp xml:id="SDZ2-Redna-13-1999-05-14.sp56">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo razpravljati? (Ne želi.) Zaključujem razpravo.</p>
               <p>Prehajamo na odločanje. Ugotovimo prisotnost! (50 prisotnih.)</p>
               <p>Kdo je za amandma? (33 poslancev.) Je kdo proti? (7 poslancev.)</p>
               <p>Ugotavljam, da je amandma sprejet.</p>
               <p>Odločati moramo še o amandmaju k naslovu, ki ga predlaga skupina poslancev s
               prvopodpisanim Brankom Kleminom. Želi kdo razpravljati? (Ne želi.) Prehajamo na
               odločanje. Ugotavljamo prisotnost! (51 prisotnih.)</p>
               <p>Kdo je za amandma? (14 poslancev.) Je kdo proti? (24 poslancev.)</p>
               <p>Ugotavljam, da amandma ni sprejet.</p>
               <p>Končali smo glasovanje o amandmajih. Na podlagi tretjega odstavka 198. člena
               poslovnika sprašujem sekretariat za zakonodajo in pravne zadeve, če je zaradi
               sprejetih amandmajev porušena medsebojni skladnost določb zakona? Prosim. Gospa
               Bitenc.</p>
            </sp>
            <sp xml:id="SDZ2-Redna-13-1999-05-14.sp57">

               <speaker>TINA BITENC-PENGOV:</speaker>

               <p>Gospod podpredsednik! Spoštovani zbor!</p>
               <p>Zaradi glasovanja v tretji obravnavi vloženih amandmajev, ker ni bil sprejet amandma
               k 1.c členu, s prvopodpisanim poslancem Kelemino, je nastopila neusklajenost zakona.
               Tudi naslov zakona ni usklajen z dejansko vsebino. Zato menim, da bi bilo potrebno
               pripraviti uskladitvene amandmaje.</p>
            </sp>
            <sp xml:id="SDZ2-Redna-13-1999-05-14.sp58">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Pozivam predlagatelje, da pripravijo uskladitvene amandmaje. Samo eden
               je. Da se amandma pripravi in da bi še danes lahko o tem odločali.</p>
               <p>Prekinjam to točko dnevnega reda.</p>
               <p>Prehajamo na <title>42. TOČKO DNEVNEGA REDA - OBRAVNAVA PREDLOGA RESOLUCIJE O
                  IMIGRACIJSKI POLITIKI REPUBLIKE SLOVENIJE.</title>
               </p>
               <p>Predlog resolucije je v obravnavo zboru predložila vlada Republike Slovenije. Želi
               predstavnik vlade besedo? (Ne želi.) Predlog resolucije je obravnaval odbor za
               notranjo politiko in pravosodje kot matično delovno telo. Prosim poročevalca, da
               predstavi mnenje o predlogu resolucije. (Ne želi.) Želi besedo predstavnik
               sekretariata za zakonodajo in pravne zadeve? (Ne želi.) Želijo besedo predstavniki
               poslanskih skupin? (Ne želijo.) Besedo dajem poslankam in poslancem. Pisnih prijav
               ni, razprave so omejene na 5 minut. Želi kdo razpravljati? Ker ne želi nihče, se
               opravičujem. Gospod Veber.</p>
            </sp>
            <sp xml:id="SDZ2-Redna-13-1999-05-14.sp59">

               <speaker>JANKO VEBER:</speaker>

               <p>Hvala za besedo in lep pozdrav vsem. Mislim, da vendarle ni povsem korektno, če
               resolucijo sprejmemo brez razprave. Želel bi pa seveda vendarle opozoriti na nekatera
               dejstva, ki so zapisana v tej resoluciji in jih nekako postaviti v vlogo dejstev, ki
               se pa v praksi pri nas odvijajo. Gre za to, da smo že pri večkratnih točkah, ki so se
               nanašale na izgradnjo ali pa tudi na sam nacionalni program izgradnje železniškega
               omrežja, opozarjali, da to zaostaja za ostalimi področji in večkrat smo tudi
               opozorili, da je to razmerje bilo v primerjavi s cestami leta 1995 8:1 v korist cest,
               no, danes je to razmerje že 30:1 v korist cest. V resoluciji, govorimo pod točko 5,
               vidiki prometa... Se opravičujem.</p>
            </sp>
            <sp xml:id="SDZ2-Redna-13-1999-05-14.sp60">

               <speaker>PODPREDSEDNIK ANDREJ GERENČER:</speaker>

               <p>Nič hudega. Torej ne želi nihče razpravljati, potem zaključujem razpravo in prehajamo
               na odločanje o amandmajih, ki jih je sprejel odbor za notranjo politiko in
               pravosodje. Imamo amandma k poglavju 4, to je prvi amandma imigracijske politike.
               Želi kdo o njem razpravljati? (Ne želi.) Prehajamo na odločanje. Ugotovimo
               prisotnost! (47 prisotnih.)</p>
               <p>Kdo je za prvi amandma? (20 poslancev.) Je kdo proti? (Nihče.) Ugotavljam, da je prvi
               amandma sprejet.</p>
               <p>Smo pri amandmaju številka 2 k poglavju 5. Želi kdo razpravljati? (Ne želi.)
               Zaključujem razpravo, prehajamo na odločanje. Ugotovimo prisotnost! (39 prisotnih.)
               Ponovili bomo glasovanje o sklepčnosti. Ugotovimo prisotnost! (46 prisotnih.)</p>
               <p>Kdo je za drugi amandma? (25 poslancev.) Je kdo proti? (2 poslanca.)</p>
               <p>Ugotavljam, da je amandma sprejet.</p>
               <p>Smo pri tretjem amandmaju. Želi kdo razpravljati? (Ne želi.) Zaključujem razpravo,
               prehajamo na odločanje. Ugotovimo prisotnost! (43 prisotnih.) Pa ni bilo prehitro.
               Ugotovimo prisotnost! (44 prisotnih.) Prosim vodje poslanskih skupin, da zagotovijo
               prisotnost. Ni bilo hitro. Naslednje glasovanje je ob 11.43 uri.</p>
               <p>(Seja je bila prekinjena ob 11.32 uri in se je nadaljevala ob 11.44 uri.)</p>
            </sp>
            <sp xml:id="SDZ2-Redna-13-1999-05-14.sp61">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci!</p>
               <p>Glasujemo tretjič o tretjem amandmaju k 5. poglavju. Ugotavljamo prisotnost! (54
               prisotnih.)</p>
               <p>Kdo je za tretji amandma? (30 poslancev.) Je kdo proti? (1 poslanec.)</p>
               <p>Ugotavljam, da je tretji amandma sprejet.</p>
               <p>Smo pri četrtem amandmaju prav tako k 5. poglavju. Želi kdo besedo? (Ne želi.)
               Zaključujem razpravo in prehajamo na odločanje. Ugotavljamo prisotnost! (50
               prisotnih.)</p>
               <p>Kdo je za amandma? (34 poslancev.) Je kdo proti? (1 poslanec.)</p>
               <p>Ugotavljam, da je amandma sprejet.</p>
               <p>Na glasovanje dajem predlog resolucije o imigracijski politiki Republike Slovenije v
               celoti. Ugotavljamo prisotnost! (51 prisotnih.)</p>
               <p>Kdo je za? (40 poslancev.) Je kdo proti? (1 poslanec.)</p>
               <p>Ugotavljam, da je resolucija o emigracijski politiki Republike Slovenije
               sprejeta.</p>
               <p>S tem zaključujem to točko dnevnega reda.</p>
               <p>Prehajamo na <title>43. TOČKO DNEVNEGA REDA - PREDLOG RESOLUCIJE O PROMETNI POLITIKI
                  REPUBLIKE SLOVENIJE, PRVA OBRAVNAVA.</title>
               </p>
               <p>Predlog resolucije je v obravnavo zboru predložila vlada Republike Slovenije. Želi
               predstavnik vlade besedo? Prosim, državni sekretar.</p>
            </sp>
            <sp xml:id="SDZ2-Redna-13-1999-05-14.sp62">

               <speaker>MAG. IGOR ZAJEC:</speaker>

               <p>Spoštovane poslanke in poslanci! Res je že dolgo časa od takrat, ko smo želeli, da bi
               bila ta resolucija prometne politike na dnevnem redu, zato mi dovolite, bom poskušal
               biti čim krajši. Vendar mislim, da je treba poudariti nekaj dejstev, zato da bi si
               osvežili spomin s ciljem, da bi danes to prvo branje opravili in da bi se pripravili
               za drugo in tretje branje.</p>
               <p>Prometna politika je najširši okvir in temeljna usmeritev za doseganje trajnostno
               uravnoteženega razvoja in funkcioniranja prometa. Pričujoči dokument nadgrajuje
               obstoječo in planirano prometno infrastrukturo, in sicer kot sestavino gospodarskega,
               socialnega, prostorskega in okoljevarstvenega razvoja Slovenije.</p>
               <p>Pri prometni politiki se pojavljata dva med seboj delujoča elementa, in sicer:
               številni nosilci prometa in zahteva po mobilnosti. Ta medsebojni vpliv se odraža na
               sleče načine: na eni strani težnja po gospodarski učinkovitosti družbe in na drugi
               strani zahteve in potrebe po zaščiti narave in s tem populacije. Pri vsem pa ne
               moremo mimo dejstva, da je prometna politika stvar, ki se tiče praktično vsakega
               državljana, ki se hoče peljati, želi prepeljati blago in je zaradi tega prometa
               kakorkoli prizadet. Zagotavljanje ravnotežja med temi medsebojnimi vplivi je glavni
               cilj prometne politike. Predvsem zaradi tega smo se na ministrstvu za promet in zveze
               odločili za pripravo tega dokumenta. Ne nazadnje je promet glavna prioriteta tudi v
               okviru Evropske skupnosti.</p>
               <p>Dokument, ki ga predlagamo, je nastajal dalj časa. Vse aktivnosti v zvezi s pripravo
               dokumenta izhajajo iz potrebe po obvladovanju prometnih tokov, katere nadalje izhaja
               iz potrebe po smotrni oddaje prostore in naravnih virov. Značilnost dosedanjih
               stratežkih dokumentov, ki jih resolucija o prometni politiki dopolnjuje, je v tem, da
               ureja tako imenovani infrastrukturni del prometne politike, kajti le-te pa ne dajejo
               osnov za obvladovanje prometnih tokov, in ravno to je narekovalo pripravo tega
               posebnega dokumenta, ki ga predstavljamo danes.</p>
               <p>Za tem dokumentom stoji obsežno delo navedenih strokovnjakov, ki rezultira obsežne
               študije po posameznih prometnih podsistemih in sintezno gradivo, ki obravnava vse
               vidike prometne politike, in sicer: gospodarski in socialni, prometnovarnostni,
               prometnookoljski, prometnosistemski in mednarodni vidik. Takšna vsebinska zasnova je
               skladna tudi s smernicami in akcijami programa Evropske unije na področju prometa. V
               fazi priprav so bila proučena tudi obsežna gradiva na temo prometna politika
               mednarodnih asociacij drugih držav in institucij. Uspelo nam je, da smo v okviru
               Phare programa pridobili k sodelovanju tudi posebnega svetovalca za prometno
               politiko.</p>
               <p>Po usklajevanju, ki smo ga opravili, ko je bil dokument pripravljen znotraj
               ministrstva za promet, je bila resolucija predložena v obravnavo ostalim resorjem v
               usklajevanje. Na podlagi povratnih informacij smo usklajen predlog dokumenta
               posredovali v sprejem na vlado Republike Slovenije. Predhodno sta gradivo obravnavala
               tudi odbor vlade Republike Slovenije za gospodarstvo in odbor vlade za zakonodajo. Po
               naknadnem usklajevanju sta oba odbora dala soglasje, nakar je osnutek resolucije po
               obravnavi na seji vlade, dne 18.12.1997, bil posredovan v državni zbor. Dokument
               oziroma njegov predlog je objavljen v Poročevalcu številka 6 z dne 21.1.1998.</p>
               <p>V naslednji fazi je dokument obravnaval na svoji 23. seji odbor državnega zbora za
               infrastrukturo. Zaradi pomembnosti in aktualnosti je odbor predhodno, 10. februarja,
               organiziral javno predstavitev mnenj v tej stavbi, ki se je je udeležilo prek 80
               strokovnjakov, ki so se s svojimi prispevki opredeljevali do predloženega dokumenta v
               smislu zasledovanja zastavljenih ciljev. Javna predstavitev je dokazala, da gre pri
               pripravi resolucije za pomembne globalne odločitve na nacionalni ravni in da so
               pričakovanja usmerjena v konkretizirane ukrepe. Odbor je na podlagi teh usmeritev ter
               mnenja pristojnih sprejel sklep, da se predlog posreduje v obravnavo, ki jo
               obravnavamo danes v državnemu zboru.</p>
               <p>Žal je minilo že celo leto, odkar je naše resorno ministrstvo predložilo dokument v
               sprejem. Zavedamo se, da je med tem prišlo do sprememb v našem prometnem sistemu in
               da je bila nekoliko modificirana tudi strategija. Za nas je pomembno to, da so te
               spremembe in strategije skladne s pričakovanji dokumenta in da se pri tem nismo
               motili. Nenazadnje je bil čas racionalno izkoriščen, saj smo na podlagi usklajevanj
               in pripomb prišli do zelo pomembnih spoznanj. Zato bomo vaše pripombe v največji meri
               upoštevali in jih uskladili do naslednjega branja.</p>
               <p>Dovolite mi, da povem še nekaj dejstev, ki sem jih pripravil za današnjo
               razpravo.</p>
               <p>Prometno politiko je treba pojmovati kot najširši strateški in opredelitveni okvir in
               temeljito usmeriti za doseganje trajnostnega in uravnoteženega razvoja. Osnovni cilj
               prometne politike je reševanje prometnih potreb, tako da bodo v čim večji meri
               zagotovljeni interesi in potrebe sedanjih in prihodnjih generacij ter da bo
               narodnogospodarstveno učinkovit in smotrn, in sicer; ob čim manjših obremenitvah
               okolja, prostora in ljudi. V tem dokumentu so navedena izhodišča, usmeritve, ukrepi
               za doseganje ciljev. Dokument je okvir za dinamičen sistem ukrepov, ki jih je
               zasnoval tako, da jih bo sproti prilagajal novim dosežkom znanosti, predvsem na
               področju delovanja, kakovosti, varnosti prometnega sistema, spremembam ekonomskih in
               političnih pogojev ter družbenosocialnih vrednot.</p>
               <p>Glede na navedeni globalni pomen prometne politike pri njenem oblikovanju niso bile
               prezrte usmeritve in priporočila za razvoj prometa in prometne infrastrukture,
               strnjene v prometni politiki Evropske skupnosti, ki jo predstavljajo politika in
               pobude na treh temeljnih področjih, in sicer: izboljšanje kakovosti z razvojem
               povezanih in konkurenčnih prometnih sistemov na podlagi sodobnih tehnologij, kar
               prispeva tudi k okoljskim ciljem in ciljem prometne varnosti. Izboljšanje delovanja
               notranjega trga za povečanje učinkovitosti izbire in uporabniku prijazne ponudbe
               prevoznih sredstev, ob hkratnem razvoju socialnih standardov. In tretje; širjenje
               zunanjega obsega z izboljševanjem prometnih povezav s tretjimi državami in
               povpraševanjem dostopa izvajalcev iz Evropske unije do drugih prometnih trgov, kar je
               omenjeno v akcijskem programu za poletno politiko leta 1995-2000.</p>
               <p>Glede na izkušnje v svetu je ugotovljeno, da je uspešna prometna politika sestavljena
               iz posameznih uspelih projektov. Tudi zaradi tega prometna politika ne zagotavlja
               vnaprejšnje popolnosti in dovršenosti, ampak je vsa pozornost namenjena
               vzpostavljanju mehanizmov, odzivnosti na spremembe v zunanjem okolju. Temelji na
               izkušnjah držav, ki že dolga leta uveljavljajo prometno politiko. Poleg navedenih je
               uspeh prometne politike mogoče zagotoviti le z uspešnim sodelovanjem vseh dejavnih
               subjektov prometnega in globalnega razvoja Slovenije, predvsem pa celotne javnosti,
               pri čemer se je treba zavedati, da je v uspeh vključeno tudi morebitno odrekanje.</p>
               <p>Še nekaj dejstev, nekaterih, ki se tičejo oziroma se nanašajo na temeljne nosilce, in
               sicer na železniški promet, cestni, letalski in pomorski promet. Naloga slovenskega
               prometnega sistema je namreč zelo interesantna. Z različnimi sredstvi moramo vsak dan
               prepeljati prek 2 milijona potnikov, od tega 371.000 z javnimi prevoznimi sredstvi,
               ki gredo na delo, v šolo, po nakupih in drugih opravkih. Poleg tega 72.000 ton
               različnega blaga. Da se lahko poveže toliko ljudi med sabo, je potreben celovit
               prometni sistem, ki se odvija danes po okoli 12.000 km cest s sodobnimi vozišči,
               2.001 km železniških prog, po pomorskih in zračnih poteh in nenazadnje v
               intermodalnih centrih, ki še niso dokončno postavljeni, v Kopru, Ljubljani in
               Mariboru. Potrebe po teh prometnih uslugah naraščajo iz dneva v dan, posledice pa se
               odražajo - to vsi lahko..., smo vsi tega deležni - preobremenjenost, neuravnoteženost
               v prometnem sistemu. Pri pripravi tako pomembnega dokumenta, kot je resolucija o
               prometni politiki, je bilo treba najprej izhajati iz obstoječega stanja, pričakovanih
               trendov glede prometnih tokov.</p>
               <p>Izgledi, na kratko: iz prometnosistemskega vidika je postavljenih več scenarijev. Če
               nič ne naredimo, kažejo na to, da se bodo prometni tokovi v prihodnjih letih, kot
               horizontalno leto 2005, povečali, in sicer: blagovni tokovi se bodo povečali za
               2,5-krat na račun cestnega prometa, naraščal bo delež mednarodnega in tranzitnega
               prometa. Motorizacija bo dosegla današnjo stopnjo oziroma raven razvitih držav, v
               kolikor že nismo več ali manj dosegli. Potniški promet se bo povečal za 1,4-krat, pri
               čemer se bo delež javnega potniškega prometa še zmanjševal, kar je definitivno ena
               izmed glavnih nalog prometne resolucije, prometne politike, da se ta trend obrne.
               Obseg letalskega prometa se bo povečal, problem pa bodo prometna vozlišča,
               takoimenovane prestopne točke. Ta porast prometnih tokov je logična posledica
               povezanosti prometnega sistema v širši sistem, ki vključuje tako prizadevanje
               znotraj, kakor tudi zunaj države. Tako je možno na področju gospodarskega vidika
               pričakovati tudi negativne posledice vstopa v Evropsko unijo zaradi svobodne
               konkurence med prevozniki, odprave subvencij, ukinitev kabotaže in drugih posledičnih
               učinkov - tako domačega kakor tujega transportnega trga. Na področju vidika prometne
               varnosti se v cestnem prometu sicer predvideva zmanjšanje števila prometnih nesreč
               kot posledica izboljšanja infrastrukture, tako cestne kot tudi železniške. Poseben
               problem pa predstavlja obremenitev okolja s hrupom in emisijami kot posledica
               povečanja prometa.</p>
               <p>Zanimivo je, da so prometne politike drugih evropskih držav in tudi prometna politika
               Evropske unije sama močno usmerjena v varovanje okolja. Prav zaradi tega smo v fazi
               priprave našega dokumenta namenili vso pozornost temu vprašanju saj predstavlja enega
               od štirih obravnavanih vidikov. In še kot cilje za zaključek. Gre za vprašanje
               naraščanja prometa in s tem nastajanje oljskih grl ter zastojev, vprašanje prometne
               varnosti, vpliva prometa na okolje in ne nazadnje vprašanje vključevanja Slovenije v
               Evropsko unijo z vidika transporta.</p>
               <p>Po definiranju teh ključnih vprašanj so izpeljani področni cilji, in sicer v odpravo
               zastojev, zmanjšanja števila prometnih nesreč, zmanjšanja emisij in racionalna raba
               prostora in nevtralizacija in odpravljanje negativnih posledic deregulacije in
               liberalizacije prometa na vseh področjih v podsistemih prometne dejavnosti.</p>
               <p>V nadaljnjem koraku so ti področni cilji služili za določitev izvedbenih ciljev. Vse
               to je podlaga za akcijski program, ki predvideva prek 100 ukrepov z definiranimi
               roki, nosilci priprav in za izvajanje ukrepov. Toliko, če dovolite gospe in gospodje
               za uvod, mislim pa, da bomo lahko skozi razpravo razčistili še marsikatero vprašanje.
               Hvala lepa.</p>
            </sp>
            <sp xml:id="SDZ2-Redna-13-1999-05-14.sp63">

               <speaker>PODPREDSEDNIK ANDREJ GERENČER:</speaker>

               <p>Hvala gospod državni sekretar. Predlog resolucije je obravnaval tudi odbor za
               infrastrukturo in okolje kot matično delovno telo. Prosim predsednika, gospoda
               Presečnika, da poda poročilo.</p>
            </sp>
            <sp xml:id="SDZ2-Redna-13-1999-05-14.sp64">

               <speaker>JAKOB PRESEČNIK:</speaker>

               <p>Hvala lepa za besedo gospod podpredsednik, kolegice in kolegi. Odbor za
               infrastrukturo in okolje je predlog resolucije obravnaval na 23. seji maja lanskega
               leta. Zaradi pomembnosti in aktualnosti vsebine, kot je že povedal gospod državni
               sekretar, je odbor organiziral javno predstavitev mnenj udeležencev; predvsem
               strokovnjakov s področja prometa, transporta, logistike, urbanističnega načrtovanja
               in graditve prometne infrastrukture je bilo nekaj čez osemdeset, referatov
               petindvajset, od tega osemnajst s pisnimi prispevki.</p>
               <p>Osnovni namen javne predstavitve je bil pridobiti odgovore, ali predloženi dokument
               sledi ciljem reševanja prometnih potreb sedanjih in prihodnji generaciji, tako da bo
               prometni sistem narodnogospodarsko čim bolj učinkovit in smotrn ob čim manjših
               obremenitvah okolja, prostora in ljudi.</p>
               <p>Na tej javni predstavitvi so bile podane tudi številne pripombe in predlogi, ki jih
               imamo naštete v poročilu na straneh 2, 3 in 4 in jih mislim, da zaradi tudi
               pomanjkanja časa in glede na to, da imamo vsi seveda ta poročila, če dovolite jih
               tudi ne bi bral. So pa vsa, seveda, aktualna in smo tudi na odboru kasneje
               predlagali, da predlagatelj pri pripravi predloga za drugo obravnavo o njih razmisli
               in jih eventualno upošteva.</p>
               <p>Torej javna predstavitev mnenj je po mnenju udeležencev dokazala, da gre pri
               obravnavi resolucije o prometni politiki za pomembne globalne odločitve na nacionalni
               ravni in na drugi strani za pričakovanje čim bolj konkretiziranih ukrepov, da bi bil
               prometni sistem kot celota narodnogospodarsko čimbolj učinkovit. V tem smislu
               dokument lahko služi kot primerna osnova za nadaljnjo strokovno razdelavo in s tem za
               dodelavo strateških ciljev in strateških ukrepov. Odbor je ob koncu predlagal oziroma
               predlaga državnemu zboru tri sklepe, ki jih imamo na strani 6. Prvi je ta, da
               predlaga državnemu zboru, da v skladu z 229. členom poslovnika državnega zbora
               predlog o resoluciji o prometni politiki Slovenije obravnava v dveh fazah. Drugič, da
               državni zbor Republike Slovenije ugotavlja, da predlog resolucije o prometni politiki
               Slovenije predstavlja primerno podlago za pripravo predloga resolucije za drugo
               obravnavo. In pa tretjič je sprejel oziroma predlaga stališče in predloge, ki so
               navedeni v točkah 1 do 7. Hvala lepa.</p>
            </sp>
            <sp xml:id="SDZ2-Redna-13-1999-05-14.sp65">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod predsednik. Želi besedo predstavnik sekretariata za zakonodajo in
               pravne zadeve? (Ne želi.) Želijo besedo predstavniki poslanskih skupin? Imam dve
               prijavi naših poslancev. Prehajam na besedo poslank in poslancev. Prvi se je prijavil
               gospod Veber - to je ta točka zdaj; in pa gospod Hvalica. Že prej ste se prijavili.
            </p>
            </sp>
            <sp xml:id="SDZ2-Redna-13-1999-05-14.sp66">

               <speaker>JANKO VEBER:</speaker>

               <p>Hvala za besedo. Čeprav mislim, da bi lahko tisti magnetogram prepisali v uvodu. No,
               v glavnem hočem opozoriti, da vendarle nekatera dejstva kažejo na to, da se srečujemo
               z odstopanjem od predlagane resolucije v praksi, predvsem na področju razmerja pri
               dinamiki izgradnje cestnega omrežja in seveda izgradnje železniškega omrežja. Ponovil
               bi samo ta razmerja. Leto 1995 8:1 v korist cest, danes je to razmerje 30:1 v korist
               cest. Zasledimo pa v resoluciji seveda tekst, ki daje velik pomen in opozarja
               pravzaprav na problematiko železniškega podsistema kot sistema prometa in v katerem
               se opisuje, da se železniški prevoz odvija na relativno kratkih razdaljah, ki so
               značilne za Slovenije že zaradi zemljepisnih danosti, zato v tovornem prometu ne more
               konkurirati cestnemu, v potniškem pa zelo težko. Enako se potem ugotavlja nekako tudi
               za ostale usmeritve.</p>
               <p>In seveda kot zaključek tega je: povezovanje slovenskih železnic s širšim evropskim
               prevoznim trgom in njegovim razvojem, v skladu s smernicami Evropske unije je za
               Republiko Slovenijo vitalnega pomena. To je zaključek in seveda želim opozoriti na
               to, da v kolikor se ne bo razvil železniški sistem, ga ne bo možno vključiti tudi v
               sistem Evropske unije; kar pa lahko posledično pomeni, ker ne more preživeti, to se
               ugotavlja v teh ugotovitvah, enostavno slovenskim trgom in na slovenskem prostoru
               železnice enostavno niso konkurenčne in ne morejo preživeti samo v Sloveniji. In
               seveda lahko sklepamo po tej dinamiki izgradnje železnic, da bo v perspektivi, če se
               bo ta trend nadaljeval in če bo na koncu koncev tudi ta program odstopal od
               predlagane resolucije, seveda prišlo do velikih težav na področju železnice. Pa tudi
               sicer okoljevarstveni vidik, ki je predviden in tudi nekako racionalizacija vseh
               prometnih tokov, ki so predvideni v tej resoluciji - mislim, da se zelo dobro
               odražajo tudi v reviji oziroma brošuri, ki smo jo dobili ob tej priložnosti, kjer se
               v tabeli prikaže razvoj potniškega prometa. Ugotavljamo, da se cestni osebni promet
               povečuje iz leta v leto, seveda je pa tudi zelo razvidno, da se cestni javni promet
               iz leta v leto zmanjšuje; zmanjšuje se železniški promet; no, zračni pa je nekoliko v
               porastu. Torej tudi tukaj seveda je opaziti, da imamo očitno neorganizirano javno
               mrežo oziroma javni cestni promet in tudi ostali železniški promet. Očitno se v
               Sloveniji težko odločamo za javna prevozna sredstva in očitno se raje peljemo z
               osebnimi prevoznimi sredstvi.</p>
               <p>Ta trend je možno spremeniti, v kolikor se bo pristopilo tako, kot v resoluciji tudi
               piše: bolj organizirano k usklajenemu prometu v vseh teh javnih tokovih. S tem se
               tudi zagotavlja nek usklajen razvoj in racionalni razvoj prometa v Sloveniji.</p>
               <p>Zakrbljujoče je to dejstvo, ki nam bo prav gotovo kmalu izbilo na plano - naslednje.
               Da izgradnja avtocest pomeni povečanje tovornega prometa in da tudi ob neizgradnji
               železniškega omrežja ne bo možno realizirati tudi teh ciljev resolucije, ki govorijo
               o tem, da se tranzitni cestni tovorni promet v čim večji možni meri preusmeri na
               tisti prometni podsistem, ki je ekološko in energetsko sprejemljivejši. To je
               zagotovo tranzitni tovorni promet na železnici. Žal te resolucije na tej točki očitno
               ne bo možno izvajati.</p>
               <p>Imam še en pomislek pri sami točki 7.1.3 na strani 46, Poročevalca. Gre za poglavje
               idintifikacija ključnih vprašanj in opredelitev ciljev. Mislim, da druga alinea v tej
               točki 7.1.3 govori o preusmeritvi potniškega prometa na podjetja javnega prometa in
               druga alinea govori o tem, da je to možno izvesti z izboljšanjem kolesarske
               infrastrukture.</p>
               <p>Obe: prva alinea govori o tem, da je to možno za izboljšanje ponudbe javnega
               potniškega prometa in zadnja alinea govori, da je to možno s sodelovanje avtobusnih
               in železniških prevoznikov pri vzpostavljanju sistema mestnih in primestnih linij.
               Nekako mi ne gre v kontekst izgradnje kolesarske infrastrukture. Če bi govorili o
               rikšah ali kaj podobnega, bi bilo to bolj logično. Pri izgradnji infrastrukture mi je
               nekoliko manj. Zato opozarjam na to. Hvala.</p>
            </sp>
            <sp xml:id="SDZ2-Redna-13-1999-05-14.sp67">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Veber. Besedo dajem gospodu Ivu Hvalici.</p>
            </sp>
            <sp xml:id="SDZ2-Redna-13-1999-05-14.sp68">

               <speaker>IVO HVALICA:</speaker>

               <p>Hvala lepa, gospod predsedujoči. Resolucija o prometni politiki Slovenije - dan po
               veliki tragediji, ki se je zgodila včeraj. Nihče nič o tem ne reče. Kako je to
               mogoče? Človek bere te suhoparne ugotovitve iz resolucije. Človek bere na strani 42
               Poročevalca, postavka 53 - prometna varnost, železniški podsistem in pravi: "V
               zadnjih 15 letih je ugotovljeno, da so najpogostejši vzroki železniških nesreč
               nivojska križanja cest z železniško progo." Potem piše še o drugih stvareh, potem pa
               se zapiše nič manj kot to, stran 45 - "Trendi razvoja in pričakovane razmere." Jaz
               tega ne razumem dobro, mislim, da se je tu nekomu zalomila slovenščina. Pravi: "Ali
               bomo zagotovili ustrezno stanje prog in vozil, zmanjšali število nivojskih križanj
               železnice in ceste ter s tem zadržali trend upadanja izrednih dogodkov in višine
               škode." Mi hočemo z ukrepi zadržati trend upadanja. Mislim, da kdor je to pisal, je
               bil nekje drugje. Ampak to je samo ilustracija tega, kakšen odnos ima že do pisane
               besede, ki bi to urejevala.</p>
               <p>Ko sem včeraj poslušal direktorja železnic v Odmevih, nisem mogel verjeti svojim
               ušesom, da imamo nekaj sto - ne vem koliko, si nisem zapomnil, bila je ena napaka,
               voditelj oddaje je povedal na en način, direktor drugače - v glavnem gre v stotine
               križanj, nivojskih križanj železnice s cesto, kjer ni niti zapornic. To so države
               tretjega sveta, ki nimajo zapornic. To je nekaj nepojemljivega. Pa sem se vprašali
               tudi v to, da je za včerajšnjo nesrečo verjetno nekdo kriv v samem vrhu. Jaz na tem
               mestu moram - vest me sili k temu - moram pozvati prometnega ministra k odstopu, k
               nepreklicnemu odstopu. Torej prometni minister Anton Bergauer, po možnosti pa tudi
               mag. Igor Zajec in še kdo drug, naj odstopijo s tega položaja, naj dajo mesto drugim,
               ki ne bodo samo predlagali resolucij, ampak ki bodo tudi nekaj naredili. Hvala lepa.
            </p>
            </sp>
            <sp xml:id="SDZ2-Redna-13-1999-05-14.sp69">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo dajem gospe Zbačnikovi.</p>
            </sp>
            <sp xml:id="SDZ2-Redna-13-1999-05-14.sp70">

               <speaker>MAJDA ANA KREGELJ-ZBAČNIK:</speaker>

               <p>Pozdravljeni. Tudi sama bi se rada navezala na varnost v cestnem prometu, in sicer
               kot poslanka in tudi kot zdravnica.</p>
               <p>Namreč, lahko govorim tudi iz svojega kraja. Na Škofljici je ugasnilo tudi nekaj
               otroških življenj, preden se je uredil prehod čez železniške tire. Še vedno pa so pri
               nas nova naselja, kjer so številne mlade družine in kjer je na eni strani avtobusna
               postaja, na drugi strani trgovina, gostišče in niti ne pridemo do prehoda, do zebre,
               kaj šele do semaforja, ob tem pa je veliko mladih otrok, ki dan na dan hodijo v šolo
               skoraj 10, 20 minut daleč. Res smo sedaj v novi občini uredili financiranje malega
               avtobusa, ki vozi, vendar je nadaljnjo financiranje vprašljivo in vprašanje, če ne bo
               jutri ukinjeno. To je eno vprašanje.</p>
               <p>Dalje. Opozorilo je to tudi na včerajšnji dan. Namreč, vsi vemo, kako dragoceno je
               vsako življenje, zlasti otroško življenje in otrok je vedno manj in za te je treba
               poskrbeti.</p>
               <p>Druga skrb pa, na katero bi rada opozorila, pa so kolesarske proge. Namreč, tudi v
               tej resoluciji je kolesarski promet sicer omenjen, vendar bi moral vsaj - kot piše v
               poročilu - v večjih mestih predstavljati vidnejši ključ za rešitev prometnih zagat.
               Menim, da je res treba tudi zato ustvariti pač potrebne pogoje, in sicer kolesarske
               proge, kolesarske steze, kolesarske pasove, posebno semaforizacijo, zgostitev mreže
               in druge organizacijske in finančne ukrepe, da se bo ta nacionalna mreža lahko
               vzpostavila.</p>
               <p>Naj preberem samo nekaj o prometnih navadah slovencev, o katerem je pisal Finec Vili
               Štampej leta 1997, ko je pripravljal magistersko nalogo "Dejavniki, ki vplivajo na
               namen uporabe različnih oblik prevoza pri Slovencih."</p>
               <p>Iz dokaj obsežne raziskave razberemo, da so Slovenci zaskrbljeni za okolje in so se
               sicer pripravljeni odreči vožnji za avtomobilom v prid okolja, vendar so hkrati
               veliki uporabniki avtomobilov. Vendar na izbor prevoznih sredstev pri Slovencih
               vplivajo zlasti: varnost, cesta in hitrost. Podatki kažejo, da bi potencialni
               uporabniki javnega prevoza in koles le-te uporabljali pogosteje, če bi bili lažje
               uporabljivi v primerjavi z avtomobilom.</p>
               <p>In dalje. Skoraj 2/3 anketirancev redno dela ali študira izven svojega kraja,
               povprečna razdalja 17 km, polovica le-teh pa prebiva največ do 8 km daleč, hkrati pa
               ima doma kolo. Če bi bile urejene kolesarske proge, je krajše razdalje mogoče
               prevoziti s kolesom. Po mestih je kolesarjenje najhitrejše in dostopnejše kot vožnja
               z avtomobilom, vendar tudi nevarnejše zaradi pomanjkanja kolesarskih poti. Sicer pa
               avtor študije ugotavlja, da so razmere za kolesarjenje v Sloveniji skoraj da idealne
               zaradi ravnine in možnosti kolesarjenja skoraj vse leto, le ustrezne in urejene
               kolesarske steze manjkajo, zlasti izven večih mest.</p>
               <p>Dalje pravi, da je pri načrtovanju prometa treba dajati prednost javnemu prevozu in
               kolesarjenju. Parkiranje v mestnih središčih bi moralo biti omejeno in drago,
               parkirne hiše naj bi se gradile na obrobju mest, hkrati z izboljševanjem javnih
               prevozov do središč mesta. In vsekakor je treba ljudi bolj seznaniti z vplivi prometa
               na okolje, na možnosti, ki jih imajo na razpolago, da te vplive vsaj omejijo, če že
               ne preprečijo.</p>
               <p>In za konec, ker se mi čas izteka, bi dala kot pobudo, da je treba pospešiti
               aktivnosti pri nastajanju nacionalnega programa, gradnjo kolesarskega omrežja in
               zagotavljati pogoje za njihovo uresničevanje. Nesporno so velike narodnogospodarske
               koristi gradnje kolesarskega omrežja, ki jih je težko neposredno izračunati, vendar
               so veliki ekološki, prometni, zdravstveni in socialni in drugi učinki med osveščeno
               populacijo v Evropi in vedno bolj tudi pri nas. Hvala lepa.</p>
            </sp>
            <sp xml:id="SDZ2-Redna-13-1999-05-14.sp71">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospa Zbačnikova. Gospod Ciril Pungartnik.</p>
            </sp>
            <sp xml:id="SDZ2-Redna-13-1999-05-14.sp72">

               <speaker>CIRIL METOD PUNGARTNIK:</speaker>

               <p>Spoštovani podpredsednik, spoštovane kolegice in kolegi! Mogoče bom v svojem nastopu
               tudi malo zloben.</p>
               <p>Prvič, resolucijo podpiram, prav gotovo jo podpiram, ker naj bi vendarle prišlo do
               določenega reda in vedenja približno kako se bomo v prihodnje ravnali. Samo tudi že
               do sedaj so nam nekateri ljudje, ki so resolucijo sestavljali, obljubljali, da nek
               red je. Vendar, odkar sem prebral zadnjo številko Dolenjskega lista, v to sploh ne
               verjamem več. Namreč, Trebanjcem že vrsto let dopovedujejo, da ni denarja za
               regionalno cesto prvega reda, po kateri je promet Trebnje-Mirna, 4.200 vozil, toliko
               tovornjakov in tako dalje; na tem odseku so trije mostovi z obremenitvijo skupne teže
               15 ton. Ko sem s tega mesta vprašal, kako naj pripeljejo v tovarne, Trimo in tako
               dalje - tu je več tovarn - surovine, ki jih vozijo iz Nemčije, Francije in tako
               naprej in kjer je neto teža blaga 20 ton, še do danes nisem dobil odgovora. Del ceste
               Mirna-Trebnje, gospodje, bi morali videti! Videti bi jo morali - na razdalji
               približno kilometer je praktično skoraj neprevozna! Toda v zadnji številki
               Dolenjskega lista pa preberem: "Odločno proti asfaltiranju Gorjancev... Strokovno
               argumentiranemu na nasprotju asfaltiranju gorjanske ceste, se je predstavnica...," in
               tako naprej, "uprla z argumentom, ki je bil na nizki ravni, in sicer: če ne bomo
               asfaltirali, boste pa vi vzdrževali, ker je vzdrževanje neasfaltirane ceste dražje."
               Drugič: "Vodstvo novomeške občine še toliko manj razume vnemo države, da hoče na vsak
               način zapraviti ogromno denarja za asfaltiranje več kot 20 kilometrov ceste po
               Gorjancih." In še naprej: "Novomeški župan je zagotovil, da do asfaltiranja te ceste
               nikakor ne more priti brez pristanka občine." Tako politiko imamo mi v tej državi, ko
               o neki cesti, kjer naj bi šlo, recimo, 10, 20 avtomobilov na dan, imamo denarja, tako
               da se sedaj borijo, da ne bo asfalta, ker ga nekdo hoče vriniti na silo; na cesti, ki
               ima pa tak promet, pa že leta in leta moledujemo, opozarjamo, prosimo, pa se stvari
               premikajo resnično počasi. Če ni projektov, pa pripeljite nekaj samokolnic asfalta,
               pa tisto pokrpajte, ker je katastrofa!</p>
               <p>Pa tudi tega ne morem razumeti, recimo, na magistralni cesti Ljubljana-Zagreb,
               kongres delu od Medvejeka navzdol, so kar neki ponori, bi skoraj rekel, udarne
               luknje, kjer bi bilo potrebnih samo nekaj samokolnic asfalta. Dnevno gre tam 12.000
               avtomobilov, pa te prometne politike tudi to ne briga, da bi tam to malo posanirali.
               Hvala. Podpiram prometno politiko, samo dvomim, če jo bomo res izvajali.</p>
            </sp>
            <sp xml:id="SDZ2-Redna-13-1999-05-14.sp73">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Pungartnik. Želi še kdo razpravljati? (Ne želi.) Zaključujem splošno
               razpravo.</p>
               <p>V razpravo dajem prvi sklep matičnega delovnega telesa, ki se glasi: "Predlog
               resolucije o prometni politiki Slovenije, prva obravnava, je primerna podlaga za
               pripravo predloga resolucije za drugo obravnavo". Želi kdo besedo? (Nihče.) Predlog
               sklepa dajem na glasovanje. Ugotavljamo prisotnost! (46 prisotnih.)</p>
               <p>Kdo je za predlog sklepa? (42 poslancev. ) Je kdo proti? (1 poslanec.)</p>
               <p>Ugotavljam, da je predlagani sklep sprejet.</p>
               <p>Prehajamo na razpravo o stališčih, ki jih je pripravilo matično delovno telo in so
               zapisani v poročilu delovnega telesa. Želi kdo besedo? O njih je govoril predsednik
               odbora. Želi kdo besedo? (Ne želi.) Zaključujem razpravo in prehajamo na
               glasovanje.</p>
               <p>Na glasovanje dajem predlog stališč. Ugotavljamo prisotnost! (42 prisotnih.) Kolegi!
               Več nas je v dvorani. Ugotavljamo prisotnost! (49 prisotnih.)</p>
               <p>Kdo je za predlagana stališča? (36 poslancev.) Je kdo proti? (1 poslanec.)</p>
               <p>Ugotavljam, da so predlagana stališča sprejeta.</p>
               <p>S tem zaključujem to točko dnevnega reda.</p>
               <p>Prehajamo na <title>45. TOČKO DNEVNEGA REDA - PREDLOG ZAKLJUČNEGA RAČUNA O PRORAČUNU
                  REPUBLIKE SLOVENIJE ZA LETO 1995.</title>
               </p>
               <p>Predlog zaključnega računa proračuna Republike Slovenije za leto 1995 je v obravnavo
               zboru predložila vlada Republike Slovenije. Želi predstavnik vlade besedo? Prosim.
               Gospa državna sekretarka, Marija Janc.</p>
            </sp>
            <sp xml:id="SDZ2-Redna-13-1999-05-14.sp74">

               <speaker>MARIJA JANC:</speaker>

               <p>Hvala lepa za besedo. Zaključni račun proračuna za leto 1995 je ministrstvo za
               finance pripravilo na osnovi določb 26. člena zakona o financiranju javne porabe.
               Zaključni račun sestavljata finance prihodkov in odhodkov ter račun financiranja. Iz
               bilance prihodkov in odhodkov je razvidno, da je bilo v letu 1995 realiziranih slabih
               523 milijard prihodkov in dobrih 507 milijard odhodkov.</p>
               <p>Proračunski presežek je takrat znašal dobrih 22 milijard, kar je bilo tudi za 13
               milijard več, kot je bilo v začetku planirano. Izračuna financiranja je razvidno, da
               je bilo zadolževanje proračuna realizirano v višini dobrih 19 milijard tolarjev, kar
               je bilo takrat za dobrih 6 milijard manj, kot je bilo planirano s sprejetim
               proračunom. Rezultat proračunskega presežka v taki višini, kot sem jo povedala, in
               manjšega zadolževanja pa je pomenil tudi za skoraj 8 milijard znižanje sredstev na
               računih proračuna v primerjavi s planiranjem.</p>
               <p>Zaključni račun proračuna za leto 1995 je bil poslan v revidiranje računskemu
               sodišču. Računsko sodišče je opravilo revizijo ter sestavilo poročilo, ki je
               predloženo tudi v obravnavo. Za računovodske izkaze je računsko sodišče izreklo
               pozitivno mnenje, za določena dejanja v sklopu izvrševanja proračuna pa mnenje s
               pridržkom. Ob tem naj povem, da je ministrstvo za finance z aktivnostmi, ki jih
               izvaja z uvedbo novih postopkov pri izvrševanju in evidentiranju poslovnih dogodkov
               navedene nepravilnosti tudi odpravila. Ob tem naj navedem vsaj nekaj teh postopkov.
               Državnemu zboru je bil že predložen in tudi sprejet zakon o proračunih v prvi
               obravnavi. Sprejet je zakon o računovodstvu, ki bo začel veljati s 1.1. prihodnjega
               leta, ki se bo začel uporabljati s 1.1. prihodnjega leta. Pripravljena in objavljena
               je nova ekonomska klasifikacija javnofinančnih prihodkov in javnofinančnih odhodkov
               in na osnovi uporaba posebnega sklica na številko v instrumentih plačilnega prometa,
               nadzorovana tudi poraba javnofinančnih prihodkov in odhodkov. Za leto 2000
               pripravljamo nov način priprave proračuna. S poskusno uvedbo takoimenovane
               funkcionalne klasifikacije in nenazadnje za letošnje leto že velja enoten kontni
               načrt, tako za proračun, kot proračunske uporabnike in lokalne skupnosti. Hvala
               lepa.</p>
            </sp>
            <sp xml:id="SDZ2-Redna-13-1999-05-14.sp75">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospa državna sekretarka. Predlog zaključnega računa je obravnaval tudi
               odbor za nadzor proračuna in drugih javnih financ kot matično delovno telo. Želi
               predstavnik odbora predstaviti mnenje? (Ne želi.) Želi besedo predstavnik
               sekretariata za zakonodajo in pravne zadeve? (Ne želi.) Želijo besedo predstavniki
               poslanskih skupin? (Ne želijo.) Dajem besedo poslankam in poslancem. Pisnih prijav
               nimam, razprava je na 5 minut. Kdo želi razpravljati? Ker ne želi nihče razpravljati,
               zaključujem splošno razpravo in prehajamo na glasovanje.</p>
               <p>Matično delovno telo predlaga zboru, da sprejme naslednji sklep: "Državni zbor
               Republike Slovenije sprejema zaključni račun proračuna Republike Slovenije za leto
               1995." Odpiram razpravo o predlogu tega sklepa. Kdo želi besedo? Ker ne želi nihče
               razpravljati, zaključujem razpravo in prehajamo na glasovanje. Na glasovanje dajem
               predlagani sklep. Ugotovimo prisotnost! (41 prisotnih.) To je premalo. Drugič
               ugotovimo prisotnost! (Medklic poslanca iz klopi.) Ne bo vam uspelo! (Smeh.)
               Ugotovimo prisotnost! (45 prisotnih.) Je bilo prehitro? (Da.) Očitno je zadnji
               delovni dan, ko vsi nekako počasi reagirate. Bomo počasi drugič ugotovili prisotnost.
               Ugotovimo prisotnost! Tretjič bomo ugotavljali prisotnost ob 12.40 uri.</p>
               <p>Kolegice in kolegi poslanci, samo še nekaj glasovanj moramo opraviti in bi lahko
               opravili vse točke te seje. Zato vas prosim, pridite, da to izglasujemo.</p>
               <p>(Seja je bila prekinjena ob 12.30 uri in se je nadaljevala ob 12.40 uri.)</p>
            </sp>
            <sp xml:id="SDZ2-Redna-13-1999-05-14.sp76">

               <speaker>PODPREDSEDNIK ANDREJ GERENČER:</speaker>

               <p>Tretjič glasujemo o predlaganem sklepu, da podpremo zaključni račun za leto 1995.
               Ugotovimo prisotnost! Namenoma malo bolj počasi, da ne bi bil kdo oškodovan, ker je
               pač tretje glasovanje. To je huda izkušnja, veste. (48 prisotnih.)</p>
               <p>Kdo je za predlagani sklep? (40 poslancev.) Je kdo proti? (Nihče.)</p>
               <p>Ugotavljam, da je predlagani sklep sprejet.</p>
               <p>Sklep je sprejet. Sedaj, če kdo želi resnično, da ponovimo glasovanje? Prosim,
               gospod. Je v redu? Hvala.</p>
               <p>V zvezi s tem zaključnim računom je odbor za nadzor proračuna in drugih javnih financ
               vložil dodatni predlog sklepa, ki se glasi: "Državni zbor Republike Slovenije
               predlaga ministrstvu za finance in računskemu sodišču Republike Slovenije, da
               zagotovita, da bo zaključni račun proračuna Republike Slovenije za posamezno preteklo
               leto pripravljen in revidiran do obravnave predloga državnega proračuna za naslednje
               leto. Tako določilo naj se vnese tudi za predvidene spremembe zakona o računskem
               sodišču." Želi o predlaganem dodatnem sklepu kdo razpravljati? (Ne želi.) Ker ne želi
               nihče razpravljati, zaključujem razpravo in dajem predlagani dodatni sklep na
               glasovanje. Ugotovimo prisotnost! (47 prisotnih.)</p>
               <p>Kdo je za predlagani sklep? (39 poslancev.) Je kdo proti? (Nihče.)</p>
               <p>Ugotavljam, da je predlagani dodatni sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na točko <title>46. TOČKO DNEVNEGA REDA - OBRAVNAVA OBVESTILA OKRAJNEGA
                  SODIŠČA V LJUBLJANI V ZVEZI Z VLOŽENIM OBTOŽNIM PREDLOGOM ZOPER POSLANCA DRŽAVNEGA
                  ZBORA.</title>
               </p>
               <p>Obvestilo v zvezi z vloženim obtožnim predlogom zoper poslanca državnega zbora Janeza
               Janšo je v obravnavo zboru predložilo okrajno sodišče v Ljubljani. Obvestilo je
               obravnavala mandatno-imunitetna komisija, ki je zboru pisno poročala. Želi
               poročevalec komisije besedo? (Ne želi.) Na podlagi drugega odstavka 38. člena
               poslovnika državni zbor o vzpostavitvi ali odvzemu poslanske imunitete odloča brez
               razprave in brez obrazložitve poslanskih glasov. Na glasovanje dajem torej naslednji
               sklep: "Državni zbor Republike Slovenije na podlagi tretjega odstavka 83. člena
               ustave Republike Slovenije ter tretjega odstavka 22. člena zakona o poslancih v zvezi
               z obvestilom okrajnega sodišča v Ljubljani, upravna številka 1K-442/98, z dne
               1.3.1999, v zvezi z vloženim obtožnim predlogom zoper poslanca gospoda Janeza Janšo
               zaradi suma storitve kaznivega dejanja lahke telesne poškodbe, po prvem odstavku 133.
               člena kazenskega zakonika ter kaznivega dejanja poškodovanja tuje stvari po prvem
               odstavku 224. člena kazenskega zakonika ne prizna imunitete poslancu državnega zbora
               Republike Slovenije gospodu Janezu Janši in dovoli vodenje kazenskega postopka."
               Ugotovimo prisotnost! (46 prisotnih.)</p>
               <p>Kdo je za predlagani sklep? (37 poslancev.) Je kdo proti? (1 poslanec.)</p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda.</p>
               <p>Vračamo se na <title>23. TOČKO DNEVNEGA REDA - PREDLOG ZAKONA O NAČINU PORAČUNAVANJA ALI
                  ODPISA ODLOŽENIH DAVKOV IN PRISPEVKOV.</title>
               </p>
               <p>Predlagatelji zakona so vložili uskladitveni amandma, ki se glasi: Na podlagi
               tretjega odstavka 198. člena poslovnika državnega zbora Republike Slovenije
               predlagamo amandma za medsebojno uskladitev določb v predlogu zakona o načinu
               poračunavanja ali odpisa odloženih davkov in prispevkov, ki se glasi: na koncu
               besedila 1.a člena se za besedo "Slovenije" dodasta besedi "ali odpišejo"; v prvem
               odstavku 1.b člena se za besedo "delež" doda besedilo "za odpis obveznosti ali za
               odpis zamudnih obresti"; v drugem odstavku 1.b člena se za besedo "delež" doda
               besedilo "za odpis obveznosti ali za odpis zamudnih obresti"; v drugem odstavku 1.c
               člena se za besedo "delež" črta besedilo "ki so prihodek zavoda za pokojninsko in
               invalidsko zavarovanje Slovenije in zavoda za zdravstveno zavarovanje Slovenije".</p>
               <p>Želijo besedo predstavniki predlagateljev? (Ne želijo.) Želijo besedo predstavniki
               vlade? (Ne želijo.) Želi besedo predstavnik sekretariata za zakonodajo in pravne
               zadeve? Gospa Bitenčeva.</p>
            </sp>
            <sp xml:id="SDZ2-Redna-13-1999-05-14.sp77">

               <speaker>TINA BITENC-PENGOV:</speaker>

               <p>Gospod podpredsednik, spoštovani zbor! K uskladitvenim amandmajem sekretariat z
               vidika pravnotehnične obdelave besedila zakona nima pripomb. Pač pa že na tem mestu
               opozarja, da bi bilo potrebno v končni redakciji prilagoditi naslov, ker gre zgolj za
               redakcijsko nedoslednost, ki se je zgodila med procesiranjem teh besedil, ko bi se
               pravzaprav naslov zakona moral glasiti: zakon o načinu poravnavanja - ne pa
               poračunavanja - ali odpisu odloženih davkov in prispevkov. Mislim, da bi tako
               drobnarijo, ki je skladna tudi z zakonskim besedilom, lahko opravili v končni
               redakciji.</p>
            </sp>
            <sp xml:id="SDZ2-Redna-13-1999-05-14.sp78">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Dovolite samo trenutek, da ne bo pri sprejemu tega kaj narobe.
               (Posvetovanje v vodstvu.)</p>
               <p>Kolegice in kolegi, prekinjamo to točko dnevnega reda, ker je očitno nekaj narobe in
               da ne bi bil zakon po naši krivdi napačno sprejet.</p>
               <p>Prehajamo na <title>47.A TOČKO DNEVNEGA REDA - OBRAVNAVA SKLEPA O NEZDRUŽLJIVOSTI
                  OPRAVLJANJA JAVNE FUNKCIJE S PRIDOBITNO DEJAVNOSTJO POSLANCEV DRŽAVNEGA ZBORA
                  PAVLA RUPARJA IN ALEKSANDRA MERLA.</title>
               </p>
               <p>Komisija po zakonu o nezdružljivosti opravljanja javne funkcije s pridobitno
               dejavnostjo je v skladu z 18. členom zakona o nezdružljivosti opravljanja javne
               funkcije s pridobitno dejavnostjo zbor obvestila o svoji oceni, da sta poslanca Pavel
               Rupar in Aleksander Merlo opravljala pridobitno dejavnost v nasprotju s tem zakonom
               in zakonom o poslancih.</p>
               <p>O obvestilu je razpravljala komisija državnega zbora, ki je zboru pisno poročala.
               Želi besedo poročevalec komisije? (Ne želi.) Želi besedo predstavnik sekretariata za
               zakonodajo in pravne zadeve? (Ne želi.) Gospod Roberto Battelli želi
               proceduralno.</p>
            </sp>
            <sp xml:id="SDZ2-Redna-13-1999-05-14.sp79">

               <speaker>ROBERTO BATTELLI:</speaker>

               <p>Hvala lepa, gospod predsedujoči. Spoštovane kolegice in kolegi. 33 poslancev vseh
               poslanskih skupin predlagamo proceduralno, da se v skladu z drugim odstavkom 73.
               člena poslovnika državnega zbora razprava in odločanje o tej točki preložita do
               dokončne odločitve ustavnega sodišča o pobudi Aleksandra Merla za presojo skladnosti
               12. in 13. člena zakona o poslancih z ustavo. Tu prilagam našo pobudo z utemeljitvijo
               in vsemi podpisi.</p>
            </sp>
            <sp xml:id="SDZ2-Redna-13-1999-05-14.sp80">

               <speaker>PODPREDSEDNIK ANDREJ GERENČER:</speaker>

               <p>Hvala. Ali želi kdo o predlaganem sklepu razpravljati pred glasovanjem. Razprava bo
               potekala skladno s petim odstavkom 64. člena poslovnika državnega zbora, in sicer
               lahko svoje stališče predstavijo predstavniki poslanskih skupin, razprava poslancev
               pa ni mogoča. Želi kdo od poslanskih skupin razpravljati? To je proceduralni predlog,
               ki ga ne razmnožujemo, če pa kdo želi, ga pa lahko dobi. Dobro. Ker ne želi nihče
               razpravljati od poslanskih skupin, zaključujem razpravo in dajem predlagani
               proceduralni sklep na glasovanje. In sicer, še enkrat preberem: "V skladu z drugim
               odstavkom 73. člena poslovnika državnega zbora predlagamo, da se razprava in
               odločanje o točki 47.a dnevnega reda 13. seje preloži do dokončne odločitve ustavnega
               sodišča o pobudi Aleksandra Merla za presojo skladnosti v zakonu o poslancih." Torej
               naš predlog je, da se preloži na eno izmed naslednjih sej. Kot predlagatelj,
               pojasnilo. Prosim.</p>
            </sp>
            <sp xml:id="SDZ2-Redna-13-1999-05-14.sp81">

               <speaker>ROBERTO BATTELLI:</speaker>

               <p>Hvala lepa. Rekel sem bil, da so poslanci vseh poslanskih skupin podpisali ta
               predlog, to pa ni res in se kolegom iz Združene liste socialnih demokratov zato
               opravičujem.</p>
            </sp>
            <sp xml:id="SDZ2-Redna-13-1999-05-14.sp82">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na odločanje o tem sklepu. Ugotovimo prisotnost! Na eno izmed
               naslednjih sej, po odločitvi ustavnega sodišča. Ugotovimo prisotnost! (52
               prisotnih.)</p>
               <p>Kdo je za predlagani sklep? (39 poslancev.) Je kdo proti? (6 poslancev.)</p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda.</p>
               <p>Vračamo se na <title>prekinjeno 23. TOČKO DNEVNEGA REDA.</title> Predsednik odbora za
               nadzor proračuna pravi, da je vse v redu in lahko o teh uskladitvenih amandmajih
               glasujemo. Ugotovimo prisotnost! Prosim še malo pozornosti. Ugotovimo prisotnost!
               Glasujemo o paketu, kjer so povezani vsi uskladitveni amandmaji. Ugotavljamo
               prisotnost! (50 prisotnih.)</p>
               <p>Kdo je za uskladitvene amandmaje? (31 poslancev.) Je kdo proti? (7 poslancev.)</p>
               <p>Ugotavljam, da so ti amandmaji sprejeti.</p>
               <p>Na glasovanje dajem predlog zakona v celoti. Ugotovimo prisotnost! (43 prisotnih.)
               Prosim novinarje in pa ostale, da nas pustite malo pri miru, da opravimo svoje delo.
               Ugotovimo prisotnost! (49 prisotnih.)</p>
               <p>Kdo je za predlog zakona v celoti? (26 poslancev.) Je kdo proti? (25 poslancev.)</p>
               <p>Prosim? Proceduralno, gospod Čebulj. Prosim za mir v dvorani!</p>
            </sp>
            <sp xml:id="SDZ2-Redna-13-1999-05-14.sp83">

               <speaker>FRANC ČEBULJ:</speaker>

               <p>Hvala lepa. Prosil bi, da ponovimo glasovanje, mislim, da se je tudi kolega Rupar
               zmotil.</p>
            </sp>
            <sp xml:id="SDZ2-Redna-13-1999-05-14.sp84">

               <speaker>PODPREDSEDNIK ANDREJ GERENČER:</speaker>

               <p>Ne, ne, za sebe lahko samo, gospod Čebulj.</p>
            </sp>
            <sp xml:id="SDZ2-Redna-13-1999-05-14.sp85">

               <speaker>FRANC ČEBULJ:</speaker>

               <p>Ja, verjetno sem zaradi tega gor prišel, da sem pač povedal, da sem se zmotil.</p>
            </sp>
            <sp xml:id="SDZ2-Redna-13-1999-05-14.sp86">

               <speaker>PODPREDSEDNIK ANDREJ GERENČER:</speaker>

               <p>Dobro. Dajem predlog, da ponovimo glasovanje. Ugotovimo prisotnost! (47
               prisotnih.)</p>
               <p>Kdo je za takšen predlog? (28 poslancev.) Je kdo proti? (5 poslancev.)</p>
               <p>Ugotavljam, da bomo ponovili glasovanje o predlogu, da se zakon v celoti potrdi.</p>
               <p>Ugotovimo prisotnost! (50 prisotnih.)</p>
               <p>Kdo je za predlog zakona v celoti? (23 poslancev.) Je kdo proti? (26 poslancev.)</p>
               <p>Ugotavljam, da zakon ni sprejet.</p>
               <p>S tem zaključujem to... Prosim? Proceduralno?</p>
            </sp>
            <sp xml:id="SDZ2-Redna-13-1999-05-14.sp87">

               <speaker>JOŽEF JAGODNIK:</speaker>

               <p>Gospod predsedujoči, opravičujem se zaradi glasnosti in vsega drugega. Iskreno povem,
               da sem se zmotil in bi prosil, da ponovimo glasovanje.</p>
            </sp>
            <sp xml:id="SDZ2-Redna-13-1999-05-14.sp88">

               <speaker>PODPREDSEDNIK ANDREJ GERENČER:</speaker>

               <p>Dobro. Dajem predlog poslanca Jagodnika, da ponovimo glasovanje, na glasovanje.
               Ugotovimo prisotnost! (50 prisotnih.)</p>
               <p>Kdo je za ta predlog? (42 poslancev.) Je kdo proti? (Nihče.)</p>
               <p>Ugotavljam, da je predlog sprejet.</p>
               <p>Ponovili bomo še enkrat glasovanje o zakonskem predlogu v celoti. Ugotovimo
               prisotnost! (45 prisotnih.) Ugotovimo prisotnost! (52 prisotnih.)</p>
               <p>Kdo je za predlog zakona v celoti? (25 poslancev.) Je kdo proti? (28 poslancev.)</p>
               <p>Ugotavljam, da zakon ni sprejet.</p>
               <p>Zaključujem to točko dnevnega reda.</p>
               <p>Prehajamo na <title>22.A TOČKO DNEVNEGA REDA.</title> Ugotavljam, da točka ni pripravljena,
               ker se matično delovno telo ni opredelilo, zato predlagam na podlagi drugega odstavka
               73. člena poslovnika, da točko prenesemo na eno izmed naslednjih sej. Razprava je
               dovoljena predstavnikom poslanskih skupin. Želi kdo besedo? (Ne želi.) Dajem predlog
               na glasovanje. Ugotovimo prisotnost! Kolegi, samo še malo potrpljenja. Ugotovimo
               prisotnost! (46 prisotnih.)</p>
               <p>Kdo je za takšen predlog? (34 poslancev.) Je kdo proti? (5 poslancev.)</p>
               <p>Ugotavljam, da je predlog sprejet.</p>
               <p>Prehajamo na <title>22.B TOČKO DNEVNEGA REDA - RAZPRAVA O ODGOVORU VLADE REPUBLIKE
                  SLOVENIJE NA POSLANSKO VPRAŠANJE POSLANCA FRANCA PUKŠIČA V ZVEZI S SANACIJO IN
                  POSKUSOM PRODAJE TAMA MARIBOR.</title> Poslanec Franc Pukšič je vložil sklepe, do
               katerih se je opredelilo matično delovno telo in odpiram razpravo o teh sklepih.
               Proceduralno, gospod Branko Kelemina.</p>
            </sp>
            <sp xml:id="SDZ2-Redna-13-1999-05-14.sp89">

               <speaker>BRANKO KELEMINA:</speaker>

               <p>Hvala lepa za besedo. Spoštovani podpredsednik, cenjeni državni zbor! V imenu
               poslanske skupine bi prosil, če bi dali proceduralni sklep na glasovanje,
               predlagatelja namreč ni tukaj in mislim, da tudi glede na čas bi se ta razprava
               zavlekla in bi danes težko prišli do zaključkov. Predlagam, da to točko preložimo na
               naslednjo sejo državnega zbora. Hvala.</p>
            </sp>
            <sp xml:id="SDZ2-Redna-13-1999-05-14.sp90">

               <speaker>PODPREDSEDNIK ANDREJ GERENČER:</speaker>

               <p>Hvala. Proceduralni predlog poslanske skupine Socialdemokratske stranke dajem na
               glasovanje. Ugotavljamo prisotnost! Želi kdo od predstavnikov poslanskih skupin
               razpravljati? (Ne želi.) Glasujemo. Ugotavljamo prisotnost! (49 prisotnih.)</p>
               <p>Kdo je za predlog, da prenesemo to točko dnevnega reda na naslednjo sejo? (26
               poslancev.) Je kdo proti? (20 poslancev.)</p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Zaključujem 13. zasedanje državnega zbora Republike Slovenije.</p>
               <p>Obveščam vas, da je 14. seja sklicana za torek. Hvala in želim prijeten vikend.</p>
               <p>(Seja je bila zaključena 14. maja 1999 ob 13.00 uri.)</p>
            </sp>
         </div>
      </body>
   </text>
</TEI>

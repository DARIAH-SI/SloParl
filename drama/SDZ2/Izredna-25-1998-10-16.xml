<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-25-1998-10-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|B6B7A526E9E5B01AC12566A30030CA51</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=B6B7A526E9E5B01AC12566A30030CA51</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-25-1998-10-16.DZ" n="25">
               <name>Izredna</name>
               <date when="1998-10-16"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-25-1998-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 25. izredne seje</stage>
            <stage type="date">(16. oktober 1998)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 10.08 uri. </stage>


            <sp xml:id="SDZ2-Izredna-25-1998-10-16.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi, gospe in gospodje! Prosim, če se posedete po svojih
               poslanskih sedežih. Pričenjam nadaljevanje 25. izredne seje državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Rudolf Moge, Štefan Klinc, Jožef Špindler, Mario Gasparini,
               Miroslav Luci, Rudolf Petan, Janez Kramberger, Franc Pukšič, dr. Ciril Ribičič,
               Miroslav Mozetič, Andrej Gerenčer, Benjamin Henigman, Jurij Malovrh, Andrej Fabjan,
               Peter Hrastelj in Josip Bajc od 12.00 ure dalje.</p>
               <p>Prosim, da ugotovimo prisotnost v dvorani. Ugotovimo prisotnost! 50 poslank in
               poslancev; državni zbor je sklepčen in lahko odloča.</p>
               <p>Na sejo sem vabil predstavnike Vlade Republike Slovenije, ki jih lepo pozdravljam.</p>
               <p>Preden preidemo na nadaljevanje izredne seje, mi dovolite kratko pojasnilo, ki ga je
               glede glasovalne naprave oziroma okvare glasovalne naprave včeraj popoldne pripravila
               Mateja Rojc oziroma oddelek za razvoj informacijskega sistema.</p>
               <p>Takoj po prekinitvi seje državnega zbora ob 17.13 uri je oddelek ugotovil, da je v
               napajalnem delu kontrolne enote glasovalne naprave zaradi trenutne prenapetosti
               odpovedala varovalka. Po zamenjavi varovalke je naprava normalno delovala. O vzroku
               okvare bo s strani pooblaščene servisne organizacije pripravljeno tudi strokovno
               poročilo, ki vam bo kasneje dostavljeno. O napaki je bil obveščen tudi gospod Goran
               Gruden, ki je pooblaščen serviser.</p>
               <p>Za današnje nadaljevanje nam je ostala prekinjena obravnava 4. točke dnevnega reda,
               predloga zakona o slovenski obveščevalno-varnostni agenciji.</p>
               <p>Spoštovane kolegice in kolegi, dovolite mi, da vam že sedaj predstavim nekoliko
               drugačen način nadaljevanja današnjega dela.</p>
               <p>Včeraj je kolega podpredsednik napovedal, da bomo po zaključku izredne seje prešli
               na obravnavo točk, ki so nam še preostale iz 10. redne seje. Moj predlog pa bo
               nekoliko drugačen. Takoj, ko bomo zaključili izredno sejo, bom sklical sejo kolegija,
               na kateri bomo obravnavali zahtevo za sklic izredne seje državnega zbora, ki jo je
               podpisalo 30 poslancev in poslank - danes ste to zahtevo prejeli vsi vodje poslanskih
               skupin. Gre za odločanje o zakonu o spremembah in dopolnitvah zakona o ustanovitvi
               občin ter o določitvi njihovih območij. Razlogi za ta sklic so napisani v dopisu; o
               tem bi se danes kolegij tudi odločal. Moj predlog je, da bo danes državni zbor v
               okviru predvidenega časa obravnaval tudi to točko. O teh zadevah so vloženi trije
               zakoni, zato bi državni zbor, seveda v skladu s proceduro in poslovnikom, obravnaval
               zakon, ki sta ga predlagala poslanca, gospod Janša in gospod Mežan. Komisija za
               lokalno samoupravo, ki ji je bil ta zakon dodeljen, ga je danes tudi že obravnavala.</p>
               <p>Prehajamo na nadaljevanje <title>4. TOČKE DNEVNEGA REDA.</title>
               </p>
               <p>Razprava je zaključena. Smo pri razpravi o sklepih. Bila je zaključena samo splošna
               razprava, tako da smo sedaj pri razpravi o dveh sklepih in predlaganih stališčih.</p>
               <p>Sprašujem kolegice in kolege, če želi kdo besedo? Da, gospod Hvalica, prosim.</p>
            </sp>
            <sp xml:id="SDZ2-Izredna-25-1998-10-16.sp2">

               <speaker>IVO HVALICA:</speaker>

               <p>Hvala lepa gospod predsednik. Spoštovani kolegi, predstavnik vlade.</p>
               <p>Jaz sem včeraj jasno pokazal na kolizijo med poslovniškim določilom, ki velja, ki je
               v veljavnem poslovniku, in predlogom zakona. Na to mi nihče ni ustrezno odgovoril. Še
               najmanj mi je na to odgovoril minister za pravosodje, ki je prišel samo povedat, kaj
               se glasuje z navadno in kaj se glasuje s kvalificirano oziroma dvotretjinsko večino.
               Gre za eminenten problem. Ne se sprenevedati. Mi ne moremo glasovati nič v zvezi s
               tem zakonom, ker vsebuje spremembo poslovniškega določila. Poslovnik je pa vezan na
               sprejemanje z dvotretjinsko večino. Lepo vas prosim, gospod predsednik, če se že
               tepta ustava, če se že teptajo dogovori, če se že teptajo napovedi včerajšnje in
               danes že slišim druge predloge itd., če se že delajo salti mortale z dnevnim redom, s
               sejami, z izrednimi sejami in ne vem kaj, pa dajmo spoštovati vsaj ustavo tega
               državnega zbora. Ustava tega državnega zbora je poslovnik državnega zbora.</p>
               <p>Jaz sem pričakoval tudi od predsednika poslovniške komisije, da reče kakšno besedo.
               Če je odsoten, potem naj bi podpredsednik poslovniške komisije ali pa nekdo izmed
               članov poslovniške komisije, to dilemo moramo razrešiti. Mimo tega, spoštovani
               kolegi, ne moremo iti, ker sicer bomo prišli do enega precedensa, ki bo odprl pač
               tudi za naslednje primere takšna pota. Tega ne smemo dovoliti.</p>
               <p>Jaz ponavljam še enkrat, jaz nisem uspel še niti odpreti svojih materialov, ampak
               mislim, da sem si zapomnil, da gre za kolizijo 162. člena poslovnika oziroma 11.
               člena predloga zakona o Sovi s 162. členom veljavnega poslovnika. Poslovnika še nismo
               spremenili. Ne more predlog zakona o Sovi nam določati, kakšne bodo seje, ali bodo
               javne ali bodo zaprte za javnost. To imamo mi natančno poslovniško določeno. In tudi
               tehnologijo, kako se pride do tega. Zadeve so popolnoma jasne. V tem primeru sploh ne
               gre za politiko. Gre za spoštovanje pravil igre, ki velja za vse nas. Lepo vas
               prosim, da k temu pristopimo trezno. Rad bi slišal tudi mnenje predsednika državnega
               zbora. Gospod predsednik, poslanec Battelli dela razne čudne grimase, lahko bi ga
               opozorili. Mislim, da je to nedostojno, sicer pa naj gre v zadnjo klop, pa se naj tam
               spakuje, kolikor hoče. Meni je nedostojno. Toliko, da vas opozorim, da malo pogledate
               tudi na tisto stran.</p>
               <p>Glejte. Lepo vas prosim, gospod predsednik, da se izjasnite o tem, kar je bilo
               včeraj rečeno. Jaz sem prepričan, da za razliko od nekaterih, ki tega nočejo
               razumeti, ki so hoteli to preslišati, ki niso hoteli o tem nič slišati, ste vi
               problem razumeli, sem trdno prepričan, razumela ga je tudi gospa Bitenčeva, ker mi je
               pritrjevala. A, ne? Ali ga niste razumeli? Aha, to je nekaj novega. Torej, zdaj so
               vam verjetno ukazali, da ga ne smete razumeti. Dobro, tudi to je možno. Lepo vas
               prosim, razčistimo to dilemo, preden razpravljamo naprej. Hvala lepa.</p>
            </sp>
            <sp xml:id="SDZ2-Izredna-25-1998-10-16.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa, spoštovani kolega Hvalica. Razpravljamo o sklepu in stališčih. Vašo
               razpravo bi lahko razumel kot proceduralno. Pozvali ste me, naj se izjasnim o tem
               vprašanju, na kakšen način bo državni zbor glasoval. O tem vprašanju se je včeraj
               nedvoumno izjasnil državni zbor, najprej se je izjasnil predsedujoči, kolega
               podpredsednik, ki je povedal, da bo državni zbor glasoval o teh sklepih z navadno
               večino ob smiselni uporabi ustave in zakonov. Prav tako je njegovo razlago
               poslovnika, v skladu s poslovnikom tudi potrdil državni zbor. Mislim, da je to
               vprašanje v celoti rešeno. Ker ste imeli proceduralno, nimate replike. Vaša razprava
               je bila proceduralna, gospod Hvalica, zato vam tukaj ne morem dati replike. Ali želi
               še kdo besedo o sklepih in stališčih? Prosim, kolega Demšar.</p>
            </sp>
            <sp xml:id="SDZ2-Izredna-25-1998-10-16.sp4">

               <speaker>VINCENCIJ DEMŠAR:</speaker>

               <p>Lep pozdrav, hvala za besedo. V prvem sklepu je formulacija, da je predlog zakona
               primerna podlaga. V stališčih naprej je pa v 5. točki jasno napisano, kaj naj se
               upošteva, še posebej preučijo določbe, s katerimi se posega v ustavno zajamčene
               človekove pravice in temeljne svoboščine. Torej tu v 5. točki je jasno napisano, da
               se posega v ustavno zajamčene pravice in svoboščine. Mislim, da je ta 5. točka
               zadosten razlog, da 1. sklepa ni moč sprejeti. Da se bomo razumeli, kaj berem, to je
               tekst komisije za nadzor nad delom varnostno-obveščevalnih služb, z dne 12. oktobra,
               tam, kjer so napisana stališča s podpisom gospe predsednice komisije Dobrajčeve.
               Toliko, da boste vedeli, o katerem tekstu govorim.</p>
               <p>Poglejte, ne more biti primerna podlaga, če celo tam, kjer smo bili čisto normalno
               preglasovani, da je tisti del poslancev, ki so v vladni koaliciji, soglašal s tem, da
               se posega s tem v ustavno zajamčene človekove pravice. Če zdaj tu notri napišemo, da
               se posega v ustavo, potem taka zadeva gotovo ni zrela, da gre v taki obliki naprej.
               Zato mislim, da je treba te stvari drugače formulirati. Na noben način pa ni primerna
               podlaga. Če kdo to lahko drugače razume, prosim, naj pove. Jaz berem tekst tak, kot
               je, in upam, da slovensko razumem. Če je v stališčih to sprejeto, bi zato prosil, da
               takega prvega sklepa ne moremo sprejeti. Potem predlagam, da se natančno napiše, da
               se mora v tistem delu, kjer se posega v z ustavo zajamčene pravice, tekst spremeniti.
               Zdaj je tu formulacija "še posebej prouči". Seveda, ga prouči, pa ga bodo upoštevali
               ali pa ga ne bodo upoštevali. Če nekdo meni napiše, naj proučim, potem bom o tem
               razmislil, ampak ali bom upošteval ali ne, je pa druga stvar. Zato mislim, da to
               stališče - ker sedaj razpravljamo o stališčih - da je to treba decidirano napisati,
               da se morajo iz teksta izločiti tisti deli, s katerimi se posega v z ustavo zajamčene
               človekove pravice.</p>
               <p>Upam, da ne boste rekli, da stvari zavlačujem pa po nepotrebnem govorim, saj gre za
               dejansko vsebino. Smešno bo, če bomo mi sprejeli, pa rekli, da je to primerno, pri
               tem pa vemo, da je v neskladju z ustavo.</p>
            </sp>
            <sp xml:id="SDZ2-Izredna-25-1998-10-16.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Demšar. Pripravljen sklep je v skladu z našim poslovnikom in tudi
               z vso našo dosedanjo prakso, da se pač predlaga, da je predlagani zakon primerna
               podlaga ali pa ni primerna podlaga; nato se državni zbor o tem odloči in glede na to
               glasovanje, se potem odloči v glasovanju o stališčih. Vedno so v prvi obravnavi
               stališča zapisana tako, da se predlagateljem navede, katera področja v zakonu naj
               proučijo, spremenijo ali dopolnijo. Za konkretne vsebinske spremembe pa je priložnost
               v drugi obravnavi, kjer, kolegice in kolegi, poslanke in poslanci, vlada ali drugi
               vlagate amandmaje. Torej, odločalo bo glasovanje o prvem sklepu, ali je zakon
               primerna podlaga ali ni.</p>
               <p>Replika, gospa Beblerjeva, nato gospod Hvalica in gospod Demšar.</p>
            </sp>
            <sp xml:id="SDZ2-Izredna-25-1998-10-16.sp6">

               <speaker>DARJA LAVTIŽAR-BEBLER:</speaker>

               <p>Hvala lepa, gospod predsednik. Spoštovane poslanke, spoštovani poslanci! Imam repliko
               na razpravo gospoda Demšarja.</p>
               <p>Gospod Demšar, seveda se s številnimi zakoni posega v z ustavo zajamčene človekove
               pravice. To dopušča tudi ustava, s tem, da pove, na kakšen način in kdaj je možno
               omejevati oziroma drugače določati izvrševanje oziroma uveljavljanje človekovih
               pravic in temeljnih svoboščin. Naj samo na hitro povem, kateri so recimo tisti
               eklatantni zakoni, ki posegajo v človekove pravice: kazenski zakonik, zakon o
               kazenskem postopku, zakon o policiji, zakon o izvrševanju kazenskih sankcij in tako
               naprej. Torej je ta 5. točka predlaganih stališč povsem ustrezna, ker napotuje
               predlagatelja, naj še posebej - recimo temu, naj še posebej - skrbno prouči določbe,
               s katerimi se posega v z ustavo zajamčene človekove pravice in temeljne svoboščine.
               To je ena stvar.</p>
               <p>Druga stvar pa je, ko sem že včeraj govorila o tem in želim še enkrat povedati, v
               zvezi s temi očitki, da ta predlog zakona v prvem branju vsebuje nekatere določbe, ki
               seveda posegajo v poslovniške določbe oziroma v pristojnost državnega zbora, da te
               zadeve sam uredi s svojim poslovnikom in seveda s tistimi, ki zahtevajo, da zaradi
               tega moramo ta zakon sprejemati po drugačni večini. Ustava točno pove, katere zakone
               sprejemamo po kvalificirani večini, sicer pa velja, da zakone pač sprejemamo z
               navadno večino. Ravno priporočila obeh teles, tako odbora za notranjo politiko in
               pravosodje, kakor tudi komisije za nadzor, pa tudi sekretariat za zakonodajo in
               pravne zadeve je sam opozoril na to problematiko, vsa ta priporočila govorijo in
               narekujejo predlagatelju, da do naslednjega branja te nepravilnosti in te
               neupravičene posege, ki jih je zasnoval v tem prvem branju, iz predloga zakona
               izloči. Ne vidim nobenega problema, zakaj delate iz takšne zadeve tak velik show, ker
               očitno je pač namen nekje drugje, ne pa, da bi po normalni proceduri in na normalen
               način sprejemali pač zakon tako, kot naj bi to počeli. Hvala.</p>
            </sp>
            <sp xml:id="SDZ2-Izredna-25-1998-10-16.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa. Repliko ima kolega Hvalica.</p>
            </sp>
            <sp xml:id="SDZ2-Izredna-25-1998-10-16.sp8">

               <speaker>IVO HVALICA:</speaker>

               <p>Hvala lepa, gospod predsednik. Mi sicer zavračamo ta predlog zakona, takšen kot je,
               ampak če grem samo sedaj na tisto, kar ponavljam tu že dva dni. Zakaj na primer v
               stališčih ni tudi točke "vlada naj ponovno preuči tudi 11. člen predloga zakona", ki
               posega v naš poslovnik? Za takšna stališča, tako kot so napisana, ne morem glasovati.
               Jasno? Predlog sklepov se utemeljuje z naslednjimi stališči in če je dobra volja
               predlagatelja, potem naj dopolni ta stališča. Ampak vidim, da te dobre volje ni, ker
               vi hočete posegati v naš poslovnik. Jaz si pa tega ne dovolim, ker natančno vem, da
               je to začetek konca nečesa. Lahko tudi začetek konca demokracije. Ne morete z enim
               predlogom zakona, ki se izglasuje z normalno večino, posegati v poslovniško določilo.
               Preveč enostavno bi bilo. Potem boste to uporabili tudi pri naslednjem predlogu, pa
               še pri naslednjem itd. in nam boste z normalno večino spremenili poslovnik. To bi
               bilo silno enostavno. In potem, kam? Ali si predstavljate, da lahko ta koalicija,
               šepajoča koalicija, sem jo imenoval, lahko spremeni z normalno večino poslovnik? To
               je začetek konca demokracije.</p>
               <p>Torej če kaže vlada dobro voljo, če je razumela tisto, o čemer je govora tu dva dni,
               potem je treba iti v spremembo teh stališč oziroma najmanj v dopolnitev stališča. To
               je najbolj blaga oblika, ki bi pokazala, da je parlament zaznal to past, ki je hote
               ali nehote nastavljena, je pa past za ta državni zbor. Zato predlagam, da se stališča
               dopolnijo s točko 9, vlada naj ponovno prouči določbe 11. člena predloga zakona, ki
               je v koliziji s 162. členom poslovnika državnega zbora. Hvala.</p>
            </sp>
            <sp xml:id="SDZ2-Izredna-25-1998-10-16.sp9">

               <speaker>PREDSEDNIK JANEZ PODOBNIK:</speaker>

               <p>Hvala kolega Hvalica. Tretji odstavek 184. člena poslovnika govori naslednje: "K
               predlogu odločitve in stališč lahko poslanci, predlagatelj predloga zakona in vlada,
               kadar le ta ni predlagateljica zakona, vlagajo dopolnjevalne in spreminjevalne
               predloge do konca splošne razprave." Splošno razpravo smo že zaključili, zato, žal,
               po poslovniku ni možno vlagati dodatnih amandmajev. Če mi dovolite samo pojasnilo.
               Četrto stališče komisije govori o tem, naj predlagatelj posebej upošteva razpravo na
               seji komisije in na podlagi tega prouči vsebino in utemeljenost določb, ki v predlogu
               zakona ureja vprašanje parlamentarnega nadzora, kakor tudi vprašanje urejanja
               parlamentarnega nadzora v tem predlogu zakona. Kot vemo, so bile razprave na seji
               komisije, to se je dotikalo tudi vašega vprašanja gospod Hvalica, in še posebej,
               poslanska skupina združene liste je v tretjem spreminjevalnem stališču zapisala:
               "Predlagatelj naj prouči utemeljenost svoje sedaj predlagane rešitve, ki v celoti in
               v vseh primerih izključuje javnost itn." Torej je to že vsebovano. Replika gospod
               Demšar in nato gospa Dobrajčeva.</p>
            </sp>
            <sp xml:id="SDZ2-Izredna-25-1998-10-16.sp10">

               <speaker>VINCENCIJ DEMŠAR:</speaker>

               <p>Gospod predsednik, vi ste rekli, da konkretne vsebinske spremembe potem pridejo v
               poštev pri drugi obravnavi. To jaz tudi iz poslovnika sedaj že vem, ampak generalno
               stališče, ko so stvari v neskladju z ustavo, pa mislim, da tu pa je lahko stališče,
               da naj se izločijo stvari, to ni konkretna pripomba, ali je to 7. ali 15., ne vem,
               kateri člen, člene sem kar tako rekel, ampak gre za stališče, da naj se izloči tisto,
               kar je v neskladju z ustavo. Gospa Beblerjeva, možno je, da se stvari tudi tako
               tolmačijo, to verjamem, ampak to potem postane relativno. Ker je res tudi v ustavi
               rečeno, da se kdaj poseže v z ustavo zajamčene človekove pravice, ampak po drugi
               strani bi pa vas opozoril na to, da je posebej določeno v ustavi, kdaj je to možno.
               Tam ni nobenega dvoma. V podkrepitev tega bi pa rekel, da mislim, da se ustavno
               sodišče prevečkrat ukvarja z zakoni, ki so sprejeti tu v naši dvorani, kar pomeni, da
               sprejemamo premalo premišljene stvari.</p>
               <p>Funkcija ustavnega sodišča, jaz vem, da ima tudi druge stvari, ker jaz sem čakal
               sedaj eno stvar dve leti, preden sem dobil odgovor z ustavnega sodišča, kar pomeni,
               da ima to ustavno sodišče teh pobud za presojo vse polno in bojim se, da se bo
               dogodila s tem zakonom ista zgodba. Potem boste očitali, kako mi zavlačujemo stvari,
               namesto da bi sedaj premislili, kaj bomo sprejeli in potem se ne bi ta problematika
               ponovno vračala v naš državni zbor. Zato še enkrat predlagam, da naj bi bila
               formulacija pri petem stališču, da izloči tiste dele predlaganega zakona, ki so v
               neskladju z ustavo. Torej, tam se pa ve, za katere stvari gre. S tem bi bilo potem
               tudi jasno formulirano. Če bodo pa preučevali, bodo pa preučili, pač, kakor bodo
               preučili. Bojim se pa, da bomo v podobni obliki stvar nazaj dobili.</p>
            </sp>
            <sp xml:id="SDZ2-Izredna-25-1998-10-16.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa kolega Demšar. Repliko gospa Dobrajčeva, se odpoveduje. Gospod Hvalica.
           </p>
            </sp>
            <sp xml:id="SDZ2-Izredna-25-1998-10-16.sp12">

               <speaker>IVO HVALICA:</speaker>

               <p>Hvala lepa. Repliciram oziroma dopolnjujem gospoda Demšarja. Glede stališč. Ne vem,
               zakaj bi morala biti stališča tako posplošena, tako nejasna in zakaj ne dosti točno
               artikulirana. Jaz soglašam s tem in tudi podpiram, kot sem že povedal, tretje
               stališče, ki ga je predlagal poslanec Potrč. Edino to stališče pravzaprav nekje
               rešuje tisto mojo dilemo. Samo to ni dovolj artikulirano. Zakaj ne bi to še bolj
               artikulirali, pravim jaz. Tu mi predsednik razlaga, kako to ni več mogoče. Sedaj pa
               jaz ugotavljam nekaj. Stališča za tako važen zakon, ki posega v človekove pravice,
               hočemo pisati čim bolj ohlapno, posplošeno. Zgleda, da v naši politiki edino še
               virmane pišemo točno, vse drugo pa posplošeno.</p>
            </sp>
            <sp xml:id="SDZ2-Izredna-25-1998-10-16.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa gospod Hvalica za vašo repliko. Želi še kdo besedo? <stage>(Ne želi.)</stage> Razpravo o
               sklepih in stališčih zaključujem. Prehajamo na odločanje. Najprej bomo glasovali o
               prvem predlogu in prvem sklepu. Nato o dopolnjevalnih stališč in nato o stališčih v
               celoti. Proceduralni predlog gospod Hvalica.</p>
            </sp>
            <sp xml:id="SDZ2-Izredna-25-1998-10-16.sp14">

               <speaker>IVO HVALICA:</speaker>

               <p>Hvala lepa gospod predsednik. Ob tem nojevskem obnašanju, ne morem reči drugače, ki
               ga kaže ta državni zbor, potrebujemo premislek. V imenu poslanske skupine zahtevam 1
               uro odmora.</p>
            </sp>
            <sp xml:id="SDZ2-Izredna-25-1998-10-16.sp15">

               <speaker>PREDSEDNIK JANEZ PODOBNIK:</speaker>

               <p>Poslanska skupina v skladu s poslovnikom zahteva čas za premislek. Zato bo državni
               zbor nadaljeval ob 11.30 uri. Pet minut manj, če se strinjate. Člane kolegija bi pa
               lepo prosil, če se lahko takoj člani kolegija dobimo v sobi 217, za sejo kolegija.
               Hvala lepa.</p>
               <stage type="time">(Seja je bila prekinjena ob 10.37 uri in se je nadaljevala ob 11.35 uri.)</stage>
            </sp>
            <sp xml:id="SDZ2-Izredna-25-1998-10-16.sp16">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi! Nadaljujemo s <title>4. TOČKO DNEVNEGA REDA</title> 25.
               izredne seje. Ugotovimo prisotnost! <stage>(32 prisotnih.)</stage> Srednji del dvorane je trenutno
               še nezaseden. Po tem odmoru smo se tudi sestali na seji kolegija in se soglasno
               odločili, da bomo takoj po zaključku te izredne seje pričeli oziroma takoj, ko boste
               poslanke in poslanci prejeli gradivo, začeli 26. izredno sejo, z eno samo točko
               dnevnega reda - spremembe in dopolnitve zakona o ustanovitvi občin ter določitvi
               njihovih območij. Tudi za razmnoževanje vseh gradiv smo vse uredili, tako da boste
               poslanke in poslanci na klop prejeli sklic izredne seje z vsemi gradivi. ...<stage>(Nemir v
               dvorani.)</stage>...</p>
               <p>Ugotovimo prisotnost! <stage>(49 prisotnih.)</stage> Državni zbor je sklepčen in lahko nadaljuje
               sejo. Sprašujem predstavnike Socialdemokratske stranke ali želijo besedo? Prosim,
               gospod Hvalica.</p>
            </sp>
            <sp xml:id="SDZ2-Izredna-25-1998-10-16.sp17">

               <speaker>IVO HVALICA:</speaker>

               <p>Hvala lepa, gospod predsednik. Poslanska skupina Socialdemokratske stranke je
               izrabila to uro za temeljit premislek. Pravzaprav nam je celo zmanjkalo časa.</p>
               <p>Gre za zakon, ki ni kakršenkoli zakon. Ne da bi podcenjeval živali, ne gre za zakon
               o varstvu živali, pač pa gre za zakon, ki temeljito posega v človekove pravice,
               takšen, kot je predlagan. Gre za to, da pri obravnavi tega zakona nismo dobili niti
               tretjino odgovorov na vprašanja, ki smo jih tu zastavljali. Gre za vsebinsko dilemo
               in gre tudi za tehnološko, če hočete, proceduralno dilemo, ki je pa tudi vsebinska,
               ker posega na področje delovanja državnega zbora, v samo tehnologijo, v naša pravila
               igre, v poslovnik, ki ga lahko imenujemo tudi ustava državnega zbora. Žal, jaz
               razumem, da je tudi vlada prišla v neko zagato, saj glede na situacijo, kakršna je
               nastala in glede na evidentno kolizijo med 11. členom predvidenega zakona in 162.
               členom poslovnika ni proceduralno, procesno možno narediti sedaj nekega ustreznega
               koraka, da bi to popravili. Ampak če že to ni možno, potem sem pričakoval od
               predstavnikov vlade vsaj to, da povedo, da imajo namen, namero to zadevo popraviti za
               drugo branje. Tega nisem tu slišal.</p>
               <p>Čudi me tudi, da se predsednik državnega zbora na sicer zelo spreten način izogiba
               temu, da bi priznal, da gre dejansko za kolizijo, da gre za poseganje v poslovnik
               državnega zbora, ki se sprejema z dvotretjinsko večino. Ker je predsednik državnega
               zbora jasno povedal, da namerava izvesti to glasovanje o predlogu zakona v prvi
               obravnavi z navadno večino in ker mi menimo, da je to groba kršitev poslovnika,
               zaradi tega naša poslanska skupina ne bo sodelovala pri tem glasovanju. Ne moremo
               glasovati na način, ki je zavestna kršitev poslovnika. Mi bomo to obstruirali in
               hkrati pozivam, ne glede na vse skupaj, vodstvo državnega zbora, da na formalen ali
               neformalen način pozove vlado k razumevanju tega problema, k odpravi te kolizije, ker
               sicer bo zadeva, če ne prej, ko bo sprejeta, končala pač tam, kjer lahko konča, tam,
               kjer lahko o tem razsodijo. Prevečkrat so že drugi razsojali o zadevah, ki smo jih mi
               sprejemali. Prevečkrat! Jaz vas pozivam, da prenehamo s to prakso. Torej mi
               obstruiramo sedaj to glasovanje. Jaz obžalujem, da vlada ni pokazala niti minimalno
               dobre volje, da bi ta problem vsaj evidentirala. Jaz obžalujem, da ta državni zbor ni
               izglasoval tega, da bi moral biti prisoten na tej seji, pri predlogu tega zakona tudi
               predsednik vlade. Očitno ima on važnejše stvari. Mogoče kakšen sestanek v Trbovljah
               ali Hrastniku, kjer je treba dodatno onesnažiti okolje. Tu ga pa ni. Tu pa ne
               onesnažujmo okolja. S tem predlogom zakona onesnažujemo lastni narod. Hvala lepa.</p>
            </sp>
            <sp xml:id="SDZ2-Izredna-25-1998-10-16.sp18">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Hvalica je predstavil stališče poslanske skupine
               Socialdemokratov, ki je pred glasovanjem o sklepu, da je ta zakon primerna obravnava
               za pripravo predloga zakona za drugo obravnavo, zahtevala tudi uro za premislek.
               Glede mnenja poslanske skupine, da gre za kršitev poslovnika, glede kvoruma pri
               glasovanju, naj ponovim, da je državni zbor včeraj na predlog predsedujočega večinsko
               potrdil njegovo razlago poslovnika. Če pa poslanska skupina meni, da gre za
               kakršnokoli odprto vprašanje poslovniške narave, pa ji predlagam, da se obrne na
               komisijo za poslovnik, ki izven sej tudi meritorno o teh vprašanjih odloča.</p>
               <p>Na glasovanje dajem 1. sklep. Predlog zakona o slovenski obveščevalno-varnostni
               agenciji, prva obravnava, je primerna podlaga za pripravo predloga zakona za drugo
               obravnavo. Svoj glas bo obrazložil gospod Demšar. Gospod Janša vaš kolega je pravkar
               povedal, da obstruirate. ... <stage>(Smeh v dvorani.)</stage> ... Če pa želite besedo, vam bom dal
               vseeno besedo. Gospod Demšar imate besedo, da obrazložite svoj glas.</p>
            </sp>
            <sp xml:id="SDZ2-Izredna-25-1998-10-16.sp19">

               <speaker>VINCENCIJ DEMŠAR:</speaker>

               <p>Hvala lepa. Iz Evropske unije so nam pred nekaj dnevi sporočili, povedali nam
               Sloveniji, ne samo posameznikom, da se bo zgodba zavlekla in 6 let, pred 2006. letom
               ni za pričakovati, da bomo vključeni v Evropsko unijo. Pri tem se mi zdi zelo
               pomembno, da je omenil naslednje.</p>
               <p>Ne gre samo za to, da bo prilagojena, usklajena ustava, ampak če je kdo natančno
               poslušal, je bilo rečeno, da bodo tudi ljudje, ki bodo sposobni to zakonodajo
               izvajati. S tem načinom dela, kar imamo danes predlagano in če bomo to sprejeli -
               jasno, to je res šele v prvi fazi, ampak vendar smer kažemo, kako mislimo tu stvari
               delati - vam garantiram, da se bodo ta leta še podaljševala. Prosil bi vas, če se res
               trudimo, da bi prišli v evropsko skupnost, Evropsko zvezo, potem ne počenjajmo takih
               neumnosti, da bi se na tak način lotevali stvari in da nam bodo potem, ko bomo želeli
               biti vključeni v Unijo, našteli, kje naša zakonodaja ni prav zapeljana. Ker smo tik
               pred tem, da to zakonodajo usklajujemo, vas prosim, imejmo modrost in take
               formulacije, da je to primerna podlaga, ne sprejmimo. Zavrnimo jo in lahko dobimo
               boljšo, tudi na osnovi dosedanje razprave, ki je bila tu povedana. To zavrnimo in
               lahko kvalitetnejšo dobimo. Zato bom sam glasoval proti takemu sklepu, da je to
               primerna podlaga. Verjamem, da imamo zadosti modrosti, ni po 22.00 uri zvečer, ko
               pravijo, da sveti duh odide. Sedaj smo še dopoldne. Uporabimo svojo modrost in tudi
               modro ravnajmo.</p>
            </sp>
            <sp xml:id="SDZ2-Izredna-25-1998-10-16.sp20">

               <speaker>PREDSEDNIK JANEZ PODOBNIK:</speaker>

               <p>Hvala gospod Demšar. Svoj glas bo obrazložil gospod Janez Janša.</p>
            </sp>
            <sp xml:id="SDZ2-Izredna-25-1998-10-16.sp21">

               <speaker>JANEZ JANŠA:</speaker>

               <p>Spoštovani gospod predsednik, kolegice in kolegi! Zakaj v zvezi z odločitvijo v prvem
               branju tega zakona praktično ni možno dati glasu.</p>
               <p>Poleg proceduralnih razlogov, ki jih je prej pojasnil moj kolega Ivo Hvalica, so
               tukaj tudi globoko vsebinski razlogi. Dejstvo je, da na izredni seji, ki se zdaj
               končuje, državni zbor sprejema odločitve, ki sodijo v čas izrednega stanja. Včeraj
               ste sprejeli novelo zakona o kazenskem postopku, na podlagi katere bo možno na
               podlagi ustnega dovoljenja preiskovalnega sodnika prisluškovati, odpirati pisma in
               vse ostalo. Povejte mi državo, kjer je to možno in kjer se imenujejo za demokratično
               državo! Na podlagi ustnega dovoljenja sodnika bo možno prisluškovati! Obrazložitev
               cenjene predsednice odbora za notranjo politiko pa je bila, da zato, ker 11 okrožnih
               sodišč nima telefaksov - konec 20. stoletja! Smešno! Liberalna demokracija ima očitno
               določene namene s tovrstno zakonodajo. Verjetno so malo bolj jasni tudi po izjavi
               njenega predstavnika na današnji seji odbora za lokalno samoupravo, ko je rekel, da
               on ne prizna več ustavnega sodišča, da to ni več njegovo sodišče in da bo delal mimo
               tega. Zveni zelo znano, to smo že nekoč slišali. Morda se bo stranka preimenovala ne
               v liberalno, ampak v revolucionarno demokracijo Slovenije, glede na ukrepe, ki jih
               predlaga na tej izredni seji...</p>
            </sp>
            <sp xml:id="SDZ2-Izredna-25-1998-10-16.sp22">

               <speaker>PREDSEDNIK JANEZ PODOBNIK:</speaker>

               <p>Gospod Janša, gre za obrazložitev glasu in prosim, da ne polemizirate stališči
               poslancev!</p>
            </sp>
            <sp xml:id="SDZ2-Izredna-25-1998-10-16.sp23">

               <speaker>JANEZ JANŠA:</speaker>

               <p>Obrazlagam, zakaj ni mogoče oddati glasu za ta zakon. Glede na to, gospod predsednik,
               da se tudi vi pridružujete temu izrednemu stanju - danes sklicujete sejo za danes,
               kot da bi bili pred vojno, kot da nas bi kdo napadel; časa je bilo pa dve leti, odkar
               imate vlado, da bi uredili stvari v zvezi z lokalno samoupravo in z vsem, o čemer naj
               bi se danes odločalo. Ta zmeda je popolna.</p>
               <p>Zakon, o katerem govorimo, pa je zakon, ki ne bi bil v čast nobeni vladi. Včeraj smo
               postavili nekaj zelo tehtnih vprašanj na začetku razprave, pa nihče s strani vlade ni
               odgovoril. Na samem začetku razprave o tem zakonu smo postavili nekaj tehtnih
               vprašanj - lahko si jih ponovno preberete, če ste to prespali ali pretelefonirali v
               tem času - pa nismo dobili nobenega odgovora s strani vlade na to. Vprašali smo, kaj
               je to tajni podatek - to je pojem, na katerem je zgrajen celoten zakon - pa se ni
               nihče potrudil za govornico in to pojasnil. Vprašali smo, kako je možno, da ta zakon
               predvideva uporabo posebnih metod in sredstev za stvari, ki niso kazniva dejanja, za
               stvari, ki v kazenski zakonodaji niso definirana kot kazniva dejanja - pa nismo
               dobili nobenega odgovora. Vprašali smo, kako je mogoče, da sedem let po osamosvojitvi
               direktorju tajne policije dajemo večja pooblastila, kot jih je imel šef te službe v
               totalitarnem sistemu. Nismo dobili odgovora na ta vprašanja. Vprašali smo, zakaj so
               potrebni štirikratni oziroma petkratni privilegiji za uslužbence te agencije. Zakaj
               rabijo dva dodatka k plači? Zakaj rabijo posebno zavarovanje? Zakaj rabijo
               beneficiran staž 16 mesecev za 12 mesecev delovne dobe? Nič od tega ni bilo
               odgovorjeno. Računa se na to, da se bo enostavno glasovalo. Ni argumentov, s katerimi
               bi se odgovarjalo. Uvaja se zakon, ki je sedem let po osamosvojitvi v posmeh tej
               demokraciji. Zato je popolnoma brezpredmetno, ali glasujemo proti ali ne pri taki
               raboti, ki uvaja policijsko državo. Enostavno ne želimo sodelovati. Ne želimo
               sodelovati. Preberite si ocene takih ukrepov, kot jih predlagate v tem zakonu, v
               pravnem memorandumu iz leta 1989 in boste videli, kaj je takrat pravna stroka mislila
               o njih. Še vedno veljajo iste stvari, vendar pa smo mislili, da je čas drugi. Na tej
               izredni seji dokazujete, da ni.</p>
            </sp>
            <sp xml:id="SDZ2-Izredna-25-1998-10-16.sp24">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo obrazložiti svoj glas? Gospod Peterle, gospod Jože Zagožen.
               Ugotavljam, da poslanska skupina socialdemokratov ne obstruira. Gospod Peterle ima
               besedo.</p>
            </sp>
            <sp xml:id="SDZ2-Izredna-25-1998-10-16.sp25">

               <speaker>ALOJZIJ PETERLE:</speaker>

               <p>Hvala lepa, gospod predsednik. Spoštovane kolegice in kolegi, z vso odgovornostjo
               ugotavljam, da nas vladajoča koalicija že dolgo in predolgo postavlja v logiko
               izrednih razmer. Vse bistvene zadeve nam ponuja v časovni stiski <stage>(tudi zakon o Sovi)</stage>
               in o vseh takih bistvenih zadevah se odločamo na izrednih sejah. Drugih primerov ne
               navajam. Jasno je, da je sistem vodenja v tej državi razpadel, ne samo zaradi
               včerajšnjih ali današnjih odločitev političnih strank, in jasno je, da nas ta
               koalicija vodi v anarhijo. Zato je povsem razumljivo, jaz ne bom rekel, da ne
               razumem. Jaz povsem razumem, zakaj je tak zakon potreben, kajti kadar razpade oblast,
               mora imeti policija velika pooblastila. To je ta logika, kamor nas vodi ta koalicija.
               V agoniji vladanja, ki smo mu priča, se iz ure v uro ta agonija jača, se krepi, je
               torej povsem očitno, zakaj pri tej zadevi gre. Tak predlog sploh ne bi smel priti v
               plenum, gospe in gospodje, z rešitvami, kakršne ima, s pogledom oziroma z odnosom na
               parlamentarni nadzor in tako naprej, kjer je dopuščeno samo, da lahko parlament
               zahteva od vlade. Kaj smo pa doslej dobili, ko smo zahtevali od vlade? Samo
               predlagamo lahko, priporočamo lahko, zahtevati ne moremo. Tukaj se pojavlja beseda,
               ki ste jo tukaj že ukinili tako rekoč.</p>
               <p>Mi bi morali imeti direkten vpogled, pravico do direktnega vpogleda, če komisija to
               zahteva, ne da prosimo vlado, pa nam ta da ali ne da. Skratka, nadzor je absolutno
               pomanjkljivo zastavljen v tem predlogu zakona. Napako lahko popravimo samo tako, da
               zavrnemo ta predlog. Zato bo naša poslanska skupina notri in bo glasovala proti, ker
               želi biti povsem jasna glede tega. To, kar smo dobili v razpravo, ne more in ne sme
               biti primerna podlaga za nadaljevanje naše razprave, iz razlogov, ki so bili že
               pojasnjeni. Zato kot krščanski demokrat ne morem dati glasu za tak predlog zakona.
           </p>
            </sp>
            <sp xml:id="SDZ2-Izredna-25-1998-10-16.sp26">

               <speaker>PREDSEDNIK JANEZ PODOBNIK:</speaker>

               <p>Svoj glas bo obrazložil dr. Jože Zagožen, za njim gospod Jerovšek.</p>
            </sp>
            <sp xml:id="SDZ2-Izredna-25-1998-10-16.sp27">

               <speaker>DR. JOŽE ZAGOŽEN:</speaker>

               <p>Spoštovani gospod predsednik! Temu zakonu bom nasporotoval, zato ker menim, da ni
               primerna podlaga za sprejem, in to iz razlogov, ker je v nasprotju s temeljnimi
               človekovimi pravicami, v nasprotju z ustavo in v nasprotju s poslovnikom državnega
               zbora. Mi smo dali vrsto pripomb in predlogov, kako stvar izboljšati, vendar nobeden
               od teh ni bil sprejet. Hvala.</p>
            </sp>
            <sp xml:id="SDZ2-Izredna-25-1998-10-16.sp28">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Jože Jerovšek bo obrazložil svoj glas.</p>
            </sp>
            <sp xml:id="SDZ2-Izredna-25-1998-10-16.sp29">

               <speaker>JOŽEF JEROVŠEK:</speaker>

               <p>Hvala lepa. Obrazložil bom, zakaj bom obstruiral glasovanje o tem zakonu.</p>
            </sp>
            <sp xml:id="SDZ2-Izredna-25-1998-10-16.sp30">

               <speaker>PREDSEDNIK JANEZ PODOBNIK:</speaker>

               <p>Gospod Jerovšek, te možnosti vam poslovnik ne daje. Povejte, ali boste glasovali za
               ali proti sklepu.</p>
            </sp>
            <sp xml:id="SDZ2-Izredna-25-1998-10-16.sp31">

               <speaker>JOŽEF JEROVŠEK:</speaker>

               <p>Tudi vzdržati se je bilo dovoljeno.</p>
            </sp>
            <sp xml:id="SDZ2-Izredna-25-1998-10-16.sp32">

               <speaker>PREDSEDNIK JANEZ PODOBNIK:</speaker>

               <p>Tega poslovnik ne omogoča.</p>
            </sp>
            <sp xml:id="SDZ2-Izredna-25-1998-10-16.sp33">

               <speaker>JOŽEF JEROVŠEK:</speaker>

               <p>Jaz bom obrazložil to, kar sem povedal in mislim, da imam pravico.</p>
            </sp>
            <sp xml:id="SDZ2-Izredna-25-1998-10-16.sp34">

               <speaker>PREDSEDNIK JANEZ PODOBNIK:</speaker>

               <p>Gospod Jerovšek, vam bom moral vzeti besedo. Prosim, da obrazložite svoj glas ali pa
               zapustite govornico.</p>
            </sp>
            <sp xml:id="SDZ2-Izredna-25-1998-10-16.sp35">

               <speaker>JOŽEF JEROVŠEK:</speaker>

               <p>Gospod predsednik, doslej niste tako ravnali. Pred mano so že obrazlagali, jaz sem
               enako kot drugi poslanci.</p>
            </sp>
            <sp xml:id="SDZ2-Izredna-25-1998-10-16.sp36">

               <speaker>PREDSEDNIK JANEZ PODOBNIK:</speaker>

               <p>Ne, vaša kolega sta povedala, zakaj ne bosta podprla tega sklepa.</p>
            </sp>
            <sp xml:id="SDZ2-Izredna-25-1998-10-16.sp37">

               <speaker>JOŽEF JEROVŠEK:</speaker>

               <p>Ni res, ni res, poglejte... Zagožen ja, gospod Janša pa ne.</p>
            </sp>
            <sp xml:id="SDZ2-Izredna-25-1998-10-16.sp38">

               <speaker>PREDSEDNIK JANEZ PODOBNIK:</speaker>

               <p>Gospod Jerovšek, vzel vam bom besedo.</p>
            </sp>
            <sp xml:id="SDZ2-Izredna-25-1998-10-16.sp39">

               <speaker>JOŽEF JEROVŠEK:</speaker>

               <p>Dobro. Hvala.</p>
            </sp>
            <sp xml:id="SDZ2-Izredna-25-1998-10-16.sp40">

               <speaker>PREDSEDNIK JANEZ PODOBNIK:</speaker>

               <p>Želi še kdo besedo? <stage>(Ne želi.)</stage> Prehajamo na odločanje. Torej na glasovanje dajem
               sklep, ki sem ga že prebral. Ugotovimo prisotnost! <stage>(52 prisotnih.)</stage></p>
               <p>Kdo je za sklep pod točko 1? <stage>(34 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je sklep sprejet.</p>
               <p>Prehajamo na odločanje o stališčih. Najprej o treh stališčih, ki so dodatna,
               predlaga jih poslanska skupina združene liste. Prvi se glasi: "Predlagatelj naj ob
               poglavju Nadzor nad delom agencije preuči in ustrezno uredi obseg parlamentarnega
               nadzora nad delom agencije. Pri tem naj predvidi take rešitve, ki bodo širile
               možnosti in učinkovitost parlamentarnega nadzora." Ugotovimo prisotnost! <stage>(51
               prisotnih.)</stage></p>
               <p>Kdo je za tak sklep? <stage>(40 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je stališče sprejeto.</p>
               <p>Na glasovanje dajem dodatno stališče, pod točko 2: "Predlagatelj naj v zvezi z
               nalogami ustrezne državnozborske komisije preuči tudi take rešitve, da bo komisija
               imela dejanski vpogled v delo agencije, še posebej z vidika spoštovanja ustave in z
               zakonom določenih pravic in svoboščin ter z vidika spoštovanja zakonskih omejitev pri
               uporabi posebnih metod in sredstev, ki so v pristojnosti agencije." Ugotovimo
               prisotnost! <stage>(52 prisotnih.)</stage></p>
               <p>Kdo je za ta sklep? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet, dodatno stališče je sprejeto. Tretje dodatno
               stališče: "Predlagatelj naj prouči utemeljenost svoje sedaj predlagane rešitve, ki v
               celoti in v vseh primerih izključuje javnost iz dela ustrezne državnozborske komisije
               za nadzor nad delom agencije in pri tem upošteva poslovniško ureditev javnosti
               delovanja delovnih teles državnega zbora." Ugotovimo prisotnost! <stage>(51 prisotnih.)</stage></p>
               <p>Kdo je za tako stališče? <stage>(44 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je tretje dodatno stališče sprejeto.</p>
               <p>Na glasovanje dajem vsa ostala stališča s sprejetimi dodatnimi stališči. Ugotovimo
               prisotnost! <stage>(50 prisotnih.)</stage></p>
               <p>Kdo je za predlog stališč v celoti? <stage>(44 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo stališča v celoti sprejeli.</p>
               <p>S tem smo tudi zaključili 4. točko 25. izredne seje in tudi zaključili 25. izredno
               sejo.</p>
               <p>V skladu s soglasnim dogovorom na seji kolegija je sklicana 26. izredna seja
               državnega zbora. Predlagam, da poslanke in poslanci v miru preletite gradivo in tudi
               predlagam, da se seja prične čez 15 minut. Gradivo dobivate poslanke in poslanci na
               klop.</p>
               <stage type="time">(Seja je bila končana 16. Oktobra 1998 ob 12.00 uri.)</stage>
            </sp>
         </div>
      </body>
   </text>
</TEI>
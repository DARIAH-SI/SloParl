<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-30-1998-12-18">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|5D20F7F63027AA79C12566E200473084</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=5D20F7F63027AA79C12566E200473084</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-30-1998-12-18.DZ" n="30">
               <name>Izredna</name>
               <date when="1998-12-18"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-30-1998-12-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 30. izredne seje</stage>
            <stage type="date">(18. december 1998)</stage>
            <stage type="chairman"> Sejo je vodil Janez Podobnik, predsednik državnega zbora. </stage>
            <stage type="time"> Seja se je pričela ob 10.08 uri. </stage>


            <sp xml:id="SDZ2-Izredna-30-1998-12-18.sp1">

               <speaker>PREDSEDNIK JANEZ PODOBNIK:</speaker>

               <p>Kolegice poslanke in kolegi poslanci, gospe in gospodje! Pričenjam nadaljevanje 30.
               izredne seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Jože Možgan, Miroslav Luci, Bojan Kontič <stage xml:id="SDZ2-Izredna-30-1998-12-18.stage5">(ki sem ga videl med
               nami - je tukaj)</stage>, Franc Pukšič, Janez Janša, Benjamin Henigman, Jurij Malovrh za
               pričetek seje, <stage xml:id="SDZ2-Izredna-30-1998-12-18.stage6">(Boris Sovič je med nami)</stage>, Branko Tomažič od 12.00 ure dalje.</p>
               <p>Prosim, da ugotovimo prisotnost v dvorani. Kolegice poslanke in kolege poslance bi
               prosil, da sedejo na svoje poslanske sedeže in da se počasi umirijo. 72 poslank in
               poslancev; zbor je sklepčen in lahko odloča.</p>
               <p>Na sejo sem vabil predstavnika državnega sveta Republike Slovenije.</p>
               <p>Danes bo zbor nadaljevanje 30. izredne seje pričel s 1. točko dnevnega reda, to je
               ponovnim odločanjem o zakonu o davku na dodano vrednost. Zatem bo zbor prešel na
               obravnavo 2. točke, to je predloga predsednika Republike Slovenije za izvolitev
               sodnika ustavnega sodišča Republike Slovenije, nato pa nadaljeval s prekinjeno
               obravnavo 6. točke, to je predloga proračuna, seveda, če bo do takrat predlagan
               uskladitveni amandma, v skladu s poslovnikom. Sicer pa bomo nadaljevali s 7. točko,
               to je predlogom zakona o spremembah in dopolnitvah zakona o izvrševanju proračuna
               Republike Slovenije, ter po dnevnem redu dalje obravnavali točke, ki bodo
               pripravljene.</p>
               <p>Dovolite mi, da vas tudi obvestim, da smo se danes z vodji poslanskih skupin
               dogovorili, da bomo v torek nadaljevanje izredne seje pričeli že ob 10.00 uri
               dopoldne.</p>
               <p>Prehajamo na <title xml:id="SDZ2-Izredna-30-1998-12-18.title1">1. TOČKO DNEVNEGA REDA - PONOVNO ODLOČANJE O ZAKONU O DAVKU NA
                  DODANO VREDNOST.</title>
               </p>
               <p>Ali predlagate petminutni odmor, mogoče, da se umirite?</p>
               <p>Državni svet Republike Slovenije je na 22. seji dne 2. decembra 1998 sklenil, da na
               podlagi tretje alinee prvega odstavka 97. člena ustave Republike Slovenije zahteva od
               državnega zbora, da ponovno odloča o zakonu o davku na dodano vrednost. Med nami je
               tudi predstavnik državnega sveta, gospod Boris Šuštaršič, ki ga prosim, če obrazloži
               zahtevo državnega sveta.</p>
            </sp>
            <sp xml:id="SDZ2-Izredna-30-1998-12-18.sp2">

               <speaker>BORIS ŠUŠTARŠIČ:</speaker>

               <p>Hvala lepa. Spoštovani gospod predsednik, spoštovane poslanke in poslanci! Kako naj
               bi se končalo današnje glasovanje o odložnem vetu državnega sveta, je seveda zaradi
               zunanjepolitičnih razlogov povsem jasno. Državni svet je svoje odločanje oprl na
               dejstvo, da so invalidska podjetja izločena iz nižje stopnje davka na dodano
               vrednost, ki bi jim prinesla določeno ekonomsko olajšavo. Pomembno je dejstvo, da je
               tako rešitev zagovarjal državni svet v vseh treh fazah parlamentarnega postopka pri
               sprejemanju zakona o davku na dodano vrednost. Še bolj pomembno je dejstvo, da je
               skupina poslancev državnega zbora predlagala takšen amandma v drugi in tretji fazi
               sprejemanja zakona, vendar amandma ni bil sprejet zaradi neutemeljenega nasprotovanja
               in drugih slučajnih okoliščin.</p>
               <p>Bistveno je namreč to, da sam zakon ne bi neposredno dal nobene ekonomske pravice pri
               prometu blaga in storitev v zvezi z dejavnostjo invalidskih podjetij. Njihovo
               družbeno poslanstvo je namreč v usposabljanju in zaposlovanju invalidov pod posebnimi
               pogoji v splošnem javnem interesu, ampak bi predlagana rešitev bila zgolj orodje v
               rokah finančnega ministra, ko vlada uravnava državno ekonomsko in socialno politiko.
               V Sloveniji je bil postavljen kriterij, kaj gre in kaj ne gre v ta zakon. Invalidska
               podjetja pri svojih pobudah to dosledno upoštevajo, vprašanje pa je, zakaj to
               ignorirajo sestavljalci zakona in si izmišljajo formalne izgovore, kajti šesta
               smernica Evropske unije to dovoljuje, če je domača zakonodaja ustrezno urejena, kar
               pa v primeru slovenskih invalidskih podjetij povsem drži. Uvajanje evropskih
               zakonodajnih standardov sploh ne terja, da bi bili slovenski zakoni uperjeni proti
               načelom socialne države. Odločba ustavnega sodišča iz februarja leta 1993 se
               zlonamerno tolmači v škodo invalidskih podjetij, kajti odločba je razveljavitev dela
               olajšav pri prometnem davku uveljavila šele novembra 1993, v vmesnem času pa je
               odločba terjala, da zakonodajalec namesto razveljavljene odločbe sprejme novo
               zakonsko določbo, s katero bi invalidska podjetja kot poslovni subjekti lahko
               računali v pripravah za poslovno leto 1994. To se do danes ni zgodilo in takšno
               neustavno stanje bi se dejansko uredilo, če bi bila invalidska podjetja z zakonom o
               davku na dodano vrednost uvrščena v nižjo davčno stopnjo.</p>
               <p>Naslednja velika kurentnost do hudo prizadetih invalidov je navajanje vseh olajšav za
               slovenske invalide, saj vendarle ne delujejo kumulativno v primeru invalidskih
               podjetij, ker so namenjene za različne socialne situacije, za različne starostne
               skupine invalidov in se tudi selektivno uporabljajo po različnih kriterijih.
               Mednarodni podatki kažejo, da je delež javnih finančnih virov v strukturi prihodkov
               invalidskih podjetij v Sloveniji v primerjavi z evropskimi državami med najmanjšimi.
               Običajno ta znesek znaša približno do 40%. Pri nas pa invalidska podjetja ne dosegajo
               niti 20% deleža sredstev javnih skladov. Poleg tega pa se s tem zakonom in z
               najavljeno ukinitvijo carinskih olajšav, po sklepu slovenske vlade, z dne 26.
               novembra, to še znižuje. Tu so citirani podatki iz gradiva, ki ga je v teh dneh
               ministrstvo za delo, družino in socialne zadeve predložilo slovenski vladi v
               obravnavo in sprejem. V okviru združenja invalidskih podjetij Slovenije je bilo
               odločeno, da po ponovni potrditvi zakona o davku na dodano vrednost, nihče izmed
               invalidskih podjetij ne bo temu najmanj ugovarjal. Ker je bil veto vsebinsko
               utemeljen, akuten problem ostaja neurejen.</p>
               <p>Spoštovane poslanke in poslanci! Invalidi pričakujemo vaše razumevanje in podporo pri
               zakonodajni iniciativi, v kateri naj ne bodo odločilne proceduralne prepreke, ampak
               stvarni argumenti in splošne koristi, tako slovenske države, kakor tudi njenega dela
               prebivalstva, ki je po usodnem naključno odrinjeno na družbeno obrobje. Hvala
               lepa.</p>
            </sp>
            <sp xml:id="SDZ2-Izredna-30-1998-12-18.sp3">

               <speaker>PREDSEDNIK JANEZ PODOBNIK:</speaker>

               <p>Hvala lepa. Zaradi arhitektonskih ovir naše dvorane je gospod državni svetnik
               Šuštaršič stališče državnega sveta posredoval za klopmi državnega zbora. Ker ni bilo
               mogoče, da bi se pojavil tukaj v ospredju. Ali želi besedo predstavnik vlade? <stage xml:id="SDZ2-Izredna-30-1998-12-18.stage7">(Ne
               želi.)</stage></p>
               <p>Zadevo je obravnaval odbor za finance in monetarno politiko kot matično delovno telo.
               Prosim poročevalca odbora, da predstavi mnenje. Mag. Kopač.</p>
            </sp>
            <sp xml:id="SDZ2-Izredna-30-1998-12-18.sp4">

               <speaker>MAG. JANEZ KOPAČ:</speaker>

               <p>Hvala za besedo. Odbor je preučil vse utemeljitve državnega sveta in odgovore vlade,
               ki so bili razdeljeni tudi državnim svetnikom v času sprejemanja predloga za
               odložilni veto. Ugotovili smo, da niti ena od trditev državnega sveta ne drži. Odbor
               je menil, da zahteva državnega sveta z vidika sistema ni sprejemljiva, saj se njihov
               predlog za nižje davčne stopnje za izdelke in storitve, ki jih opravijo invalidska
               podjetja, nanaša na subjekt, torej na podjetje, ne pa na vrsto blaga in storitev.</p>
               <p>Teoretično, res bolj teoretično, ampak samo za ilustracijo, to lahko rečem, v
               poročilu odbora, ker je ta diskusija bila na seji odbora, bi to pomenilo: če
               invalidsko podjetje prodaja parfum, se ta prodaja po nižji stopnji, če ga pa neko
               drugo podjetje, se pa po običajni stopnji. To pomeni razlika med nižjo davčno stopnjo
               vezano na subjekt, torej na podjetje, in nižjo davčno stopnjo, vezano na vrsto blaga
               in storitev. Če bi se izhajalo iz vrste blaga oziroma storitev, ki jih opravlja
               invalidsko podjetje in bi bila opravljena distinkcija glede na dobavitelja po
               različnih stopnjah, kar bi neposredno vneslo v sistem tudi distorzijo in povečala bi
               se kaskadnost davka. S tem ne bi invalidska podjetja dosegla nič, ker bi se
               distorzija povečala znotraj kroga davčnih zavezancev in to ne bi imelo nobene koristi
               za invalidska podjetja.</p>
               <p>Po določbi zakona davek na dodano vrednost ni strošek podjetja. Zato ne more vplivati
               na njegovo konkurenčnost, kot trdi državni svet oziroma predstavniki posameznih
               invalidskih podjetij. Davek na dodano vrednost se namreč pri zavezancu pojavlja samo
               v bilanci stanja kot obveznost do države, izstopni davek, ali pa kot terjatev do
               države, vstopni davek, v primeru refundacij. Davek na dodano vrednost je torej za
               zavezanca nevtralen. Tisti, ki so predlagali veto državnega sveta, se nikakor ne
               morejo, po oceni odbora, znebiti razmišljanja o prometnem davku, ki je seveda nekaj
               bistveno drugega, kot je davek na dodano vrednost. Poleg tega se mi zdi posebej
               pomembno poudariti to, da je državni svetnik, ki je predlagal odložilni veto, že leta
               1992 v sedanjem zakonu o prometnem davku predlagal popolnoma isto logiko, torej
               splošno oprostitev invalidskih podjetij, pa je ustavno sodišče leta 1993 to določbo
               razveljavilo. Ta predlog, ki ga zdaj zagovarja državni svet in je bil podlaga
               odložilnemu vetu, ima popolnoma identično logiko kot nekaj, kar je ustavno sodišče že
               1993. leta razveljavilo. Vse to je bilo povedano tudi v obravnavah, ob drugi in
               tretji obravnavi predloga zakona o davku na dodano vrednost, pa seveda tega ni hotel
               od teh zainteresiranih nihče poslušati.</p>
               <p>Zato po mnenju odbora predlog odložnega veta nikakor ni sprejemljiv, izhaja iz
               nerazumevanja sistema davka na dodano vrednost. Lahko rečem, da tako soglasne
               odločitve, kot je bila tokrat sprejeta na odboru za finance in monetarno politiko, da
               državnemu zboru predlaga, da predlog zakona v ponovni obravnavi sprejme, tako
               soglasne odločitve že dolgo na odboru nismo imeli. Predstavniki vseh parlamentarnih
               strank na odboru, 12 nas je bilo, smo glasovali za to. Predlagamo državnemu zboru, da
               pri ponovni obravnavi zakona o davku na dodano vrednost predlog zakona sprejme in
               torej ne podpre veta državnega sveta. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp5">

               <speaker>PREDSEDNIK JANEZ PODOBNIK:</speaker>

               <p>Hvala gospodu Kopaču, ki je kot poročevalec odbora predstavil mnenje. Prehajamo na
               glasovanje. Ob tem vas želim opozoriti, da mora pri ponovnem odločanju skladno z
               drugim odstavkom 91. člena ustave Republike Slovenije za sprejem navedenega zakona
               glasovati večina poslancev zbora, to se pravi, 46 ali več. Možna je obrazložitev
               glasu. Prvi bo to izkoristil dr. Ribičič, nato gospod Demšar.</p>
            </sp>
            <sp xml:id="SDZ2-Izredna-30-1998-12-18.sp6">

               <speaker>DR. CIRIL RIBIČIČ:</speaker>

               <p>Spoštovani! Obrazložitev glasu bo kratka. Jaz sam in tudi drugi poslanci združene
               liste smo podprli amandmaje, če bi bili le-ti sprejeti, bi dobili ustreznejši zakon
               in ne bi bilo takih ugovorov državnega sveta, kot jih imamo. Se pravi, ugovori
               državnega sveta se nam zdi, da so upravičeni in jih podpiramo. Po drugi strani se
               zavedamo tega, da je ta zakon potreben, da je zelo pomemben pri vključevanju
               Slovenije v Evropsko zvezo. Mi smo tukaj v dilemi, v kateri smo bili že velikokrat,
               ker je poslovniška ureditev neustrezna. Ne moremo istočasno zagotoviti tega, da bi
               bila iz zakona izključena neustrezna rešitev in da bi bil zakon sprejet. V teh
               težavah se opredeljujemo za to, da se zakon danes podpre, da se ga sprejme, bomo pa
               sami dali iniciativo in sodelovali pri tistih iniciativah, ki bodo privedle do
               spremembe tega zakona po njegovem sprejemu. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bo obrazložil gospod Demšar.</p>
            </sp>
            <sp xml:id="SDZ2-Izredna-30-1998-12-18.sp8">

               <speaker>VINCENCIJ DEMŠAR:</speaker>

               <p>Lepo pozdravljeni! Hvala lepa za besedo. Imam stike z vrsto invalidskih organizacij,
               ker poznam tudi stanje podjetja Želva - ne vem, koliko to podjetje poznate - ki ima
               svojo centralo v Ljubljani, z nekaj filialami po Sloveniji <stage xml:id="SDZ2-Izredna-30-1998-12-18.stage8">(tudi v Škofji Loki se
               trudimo, da bi tako podjetje ustanovili)</stage>. Glede na predlagano davčno stopnjo, žal,
               takega predloga ne morem podpreti. Podobno, kot je moj predhodnik omenil, ni bilo
               zadosti volje, da bi pripravili tak zakon, ki bi bil tudi sprejemljiv. Glede na to,
               da imamo zglede tudi drugod po Evropi, da ni treba v začetku, sedaj v času
               približevanja, tako na trdo postaviti te davčne stopnje, bi bilo lahko tu več
               razumevanja, posebej za invalidske organizacije. Zato menim, da ni prav, da se zakon
               v taki obliki sedaj sprejema, in ga, žal, tudi ne morem takega podpreti. Hvala lepa.
            </p>
            </sp>
            <sp xml:id="SDZ2-Izredna-30-1998-12-18.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo ima gospod Kelemina. Še kdo? <stage xml:id="SDZ2-Izredna-30-1998-12-18.stage9">(Ne.)</stage></p>
            </sp>
            <sp xml:id="SDZ2-Izredna-30-1998-12-18.sp10">

               <speaker>BRANKO KELEMINA:</speaker>

               <p>Hvala lepa. Spoštovani predsednik, cenjeni državni zbor, predstavniki vlade! Osebno
               bom seveda podprl predlog državnega sveta. Mogoče sem bil eden redkih ali pa edini
               poslanec, ki sem že v prvi fazi glasoval proti temu zakonu in sem tudi obrazložil,
               zakaj sem glasoval proti zakonu.</p>
               <p>Dejansko je ta državni zbor odgovoren za sprejem tega zakona, noče pa prevzeti nase
               odgovornosti, da bi invalidskim organizacijam vsaj na nek način zagotovil nadaljnje
               možnosti razvoja, možnosti nadaljnjega delovanja. Sprašujem se, kaj boste naredili
               takrat, ko bodo invalidska podjetja prišla v težave in ne bodo mogla več delati;
               vzeli bomo temeljno pravico tem ljudem, da bi si sami na nek način poskušali
               zagotoviti svojo eksistenco, da bi s svojim delom zaslužili za življenje. Ali hočete,
               da so vsi v tej državi odvisni od vas, od tistih, ki mislite, da je to vaš denar in
               da razpolagate s svojim denarjem in vladate v tej državi?!</p>
               <p>Absolutno nasprotujem taki odločitvi. Zato bom podprl predlog državnega sveta in
               prosim, da ga tudi vi v čim večjem številu podprete. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp11">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bosta obrazložila gospod Pukšič in gospa Maria Pozsonec.</p>
            </sp>
            <sp xml:id="SDZ2-Izredna-30-1998-12-18.sp12">

               <speaker>FRANC PUKŠIČ:</speaker>

               <p>Hvala lepa za besedo. Sprejeti odgovornost, ali bo zakon o DDV-ju sprejet ali ne, bi
               bilo seveda bistveno lažje in glasovati za sprejetje zakona, če bi bili upoštevani
               tudi amandmaji s strani opozicije. In ker so bili, tako kot je že navada, v glavnem
               vsi z argumenti obrazloženimi amandmaji tudi povoženi in neizglasovani, naj
               odgovornost o sprejetju tega zakona sprejme tisti, ki seveda ni omogočil sprejemanja
               kvalitetno, dobro pripravljenih amandmajev. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospa Maria Pozsonec, nato gospa Zbačnikova.</p>
            </sp>
            <sp xml:id="SDZ2-Izredna-30-1998-12-18.sp14">

               <speaker>MARIA POZSONEC:</speaker>

               <p>Hvala lepa. Tudi jaz bi rada obrazložila svoj glas. Zmeraj, brez pomisleka glasujem
               na strani invalidskih organizacij, vendar sem zdaj zaradi pomembnosti tega zakona v
               dilemi. Po sprejetju tega zakona bom pa poskusila pomagati v tej smeri, da popravimo
               to, kar je ta zakon zagrešil proti invalidskim organizacijam.</p>
            </sp>
            <sp xml:id="SDZ2-Izredna-30-1998-12-18.sp15">

               <speaker>PREDSEDNIK JANEZ PODOBNIK:</speaker>

               <p>Praviloma se pri obrazložitvi glasu govori o dilemi, ampak se govori, kako se
               glasuje. Mislim, da smo vas razumeli, da boste podprli zakon. Gospa Zbačnikova.</p>
            </sp>
            <sp xml:id="SDZ2-Izredna-30-1998-12-18.sp16">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Čeprav vem, da je to eden nujnih zakonov, ki ga potrebujemo za vstop v
               Evropo, se bom pri tem glasovanju vzdržala. Če bi imeli sedaj že tudi sprejete
               zakone, v katerih bomo te korektive, ki jih sedaj tukaj uvajamo in te obdavčitve
               potem reševali v zakonih, ki bi jih morali že v tem državnem zboru sprejeti, to je
               zakon o družinski politiki, o invalidnih organizacijah in ostalih, kjer bi resnično
               dokazali, da to, kar sedaj govorimo, tudi resno mislimo, potem bi z veseljem ta zakon
               podprla. Sedaj se bom pač vzdržala. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Rejc ima besedo za obrazložitev glasu.</p>
            </sp>
            <sp xml:id="SDZ2-Izredna-30-1998-12-18.sp18">

               <speaker>IZIDOR REJC:</speaker>

               <p>Hvala, gospod predsednik. Podprl bom sprejem tega zakona, ker je eden temeljnih in
               tistih, ki ga moramo sprejeti in seveda kot noben zakon ni cement in bi se ga lahko
               dalo še marsikaj dopolniti, popraviti. Res pa je, da je eden temeljnih, ki nas vodi v
               Evropo.</p>
               <p>In drugič. Bolj važno je, da vlada na osnovi sprejetega zakona pripravi vso
               dokumentacijo in seveda administracijo, ki je potrebna, da se pač privabi
               gospodarstvu in da potem lahko nemoteno naprej tudi glasuje. Podpiram ta zakon in bom
               glasoval za.</p>
            </sp>
            <sp xml:id="SDZ2-Izredna-30-1998-12-18.sp19">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Rejcu. Nobene roke več ne vidim. Ugotovimo prisotnost! <stage xml:id="SDZ2-Izredna-30-1998-12-18.stage10">(80
               prisotnih.)</stage></p>
               <p>Kdo je za zakon? <stage xml:id="SDZ2-Izredna-30-1998-12-18.stage11">(70 poslancev.)</stage> Je kdo proti? <stage xml:id="SDZ2-Izredna-30-1998-12-18.stage12">(4 poslanci.)</stage></p>
               <p>Ugotavljam, da je zakon sprejet.</p>
               <p>Zahvaljujem se državnemu svetniku, gospodu Borisu Šuštaršiču. S tem zaključujem to
               točko dnevnega reda.</p>
               <p>Prehajamo na <title xml:id="SDZ2-Izredna-30-1998-12-18.title2">2. TOČKO DNEVNEGA REDA - OBRAVNAVO PREDLOGA PREDSEDNIKA REPUBLIKE
                  SLOVENIJE ZA IZVOLITEV SODNIKA USTAVNEGA SODIŠČA REPUBLIKE SLOVENIJE.</title> Dne
               28. novembra letos sem obvestil predsednika Republike Slovenije gospoda Milana
               Kučana, da na seji državnega zbora 28. novembra letos eden od dveh predlaganih
               kandidatov za sodnika ustavnega sodišča ne bil izvoljen. Predsednik Republike
               Slovenije, gospod Milan Kučan je z dopisom dne 8. decembra letos za eno prosto mesto
               sodnika ustavnega sodišča predlagal državnemu zboru dva kandidata, dr. Zvonka Fišerja
               in Janeza Metelka. Ali želi predstavnik urada predsednika republike dodatno
               obrazložiti predlog? <stage xml:id="SDZ2-Izredna-30-1998-12-18.stage13">(Ne želi.)</stage> Ob tej priložnosti ga seveda tudi lepo pozdravljam.
               Predlog je obravnavala komisija za volitve, imenovanja in administrativne zadeve, ki
               je zboru pisno poročala. Ali želi poročevalec komisije besedo? Gospod Lavrinc, ali
               želite besedo? <stage xml:id="SDZ2-Izredna-30-1998-12-18.stage14">(Ne želi.)</stage> Ali želi besedo predstavnik sekretariata za zakonodajo in
               pravne zadeve? <stage xml:id="SDZ2-Izredna-30-1998-12-18.stage15">(Ne želi.)</stage> Ali želijo besedo predstavniki poslanskih skupin? <stage xml:id="SDZ2-Izredna-30-1998-12-18.stage16">(Ne
               želijo.)</stage> Besedo dajem poslankam in poslancem. Pisnih razprav oziroma prijav ni, zato
               jih omejujem na 5 minut. Gospod Hvalica, 5-minutna razprava.</p>
            </sp>
            <sp xml:id="SDZ2-Izredna-30-1998-12-18.sp20">

               <speaker>IVO HVALICA:</speaker>

               <p>Hvala lepa, gospod predsednik. Zakaj samo 5 minut? 5 minut zato, ker je dovolj 5
               minut, da se pravzaprav ponovi tisto, spoštovane kolegice in kolegi, kar je bilo že
               rečeno ob prvotnem, bi rekel, predlogu, ki je bil enak, deloma, kot je ta. Gre namreč
               za gospoda Fišerja, drugo me tako rekoč ne tangira. Glede gospoda Fišerja imam osebne
               izkušnje. Povedal sem tudi, da je pač bil to človek, ki je v preteklosti kršil
               temeljne človekove pravice. Ne nazadnje bi tudi po zakonu o sodniški službi, ki se
               analogno uporablja tudi pri tožilcih, sploh ne mogel postati niti sodnik, niti
               tožilec, če upoštevamo takoimenovani Pučnikov amandma, ki ga je izglasoval ta državni
               zbor v prejšnjem sestavu. Veliko je bilo o tem govora zadnjič. Čudi pa nekaj, da je
               na primer ljubljanski Dnevnik 4. decembra 1998 napisal sledeče o prejšnjih volitvah:
               "Poslanci so z večino glasov zavrnili tako Fišerja kot Metelka, ne da bi za to
               navajali kakršnekoli argumente." Uro sem bil za govornico državnega zbora in navedel
               niz argumentov, Dnevnik pa informira svoje bralce, da smo zavrnili gospoda Fišerja
               brez vsakih argumentov. Očitno se nekomu, če mu nasuješ premog pred vrata, ne zamegli
               samo pogled, ampak tudi sliši ne. Ne glede na to, kakšne vrste je bil premog, ali je
               bil indonezijski ali je bil iz revirjev. Torej takšno manipuliranje javnega mnenja je
               pošastna zadeva, potem, ko je bilo uro govora v tem državnem zboru.</p>
               <p>Ne bom ponavljal tistega, kar se je zgodilo na sodišču v Idriji. Tisti, ki so hoteli,
               so to razumeli. To je bilo kršenje človekovih pravic. Rad bi nekaj več rekel o moji
               osebni izkušnji, ki sem jo imel z gospodom Fišerjem. Jaz se ne vtikam v njegovo
               strokovno delo. Zame je lahko to ultra strokovnjak, vprašljiva je tu morala. 20.
               avgusta 1988. leta se je blizu Kanala ob Soči zgodila strahotna nesreča. Pet mladih
               ljudi se je ubilo zaradi nemarnosti nekoga. Tožilcu sem dal ovadbo. Že takrat,
               pomislite, sem zmogel zbrati 300 podpisov. Če hočete, nekaterim sem dal tudi na klop,
               so vsi ti podpisi tu navedeni. Temu se ni zdelo primerno, niti da mi odgovori. Šele
               po osamosvojitvi, ko ni upal, da ne bi odgovoril, bi rekel, začetniku neke nove
               politične opcije, šele 15.10.1991 mi je odgovoril - po treh letih, in sicer s cinično
               ugotovitvijo, da je bila to, pa čeprav sem jasno napisal v naslovu, ovadba, je to
               razumel zgolj kot neko peticijo. Pošastno. Takratne Primorske novice so celo
               zapisale, da je bil tisti, ki je bil kriv za to nesrečo, ovaden. Celo to! In tudi
               potem, da je bila ta cesta, na tem mestu, kasneje popravljena. Ne bom vam tega
               razlagal. Moj osebni občutek ob vsem tem je tragičen. Pravzaprav človek, ki je teptal
               človekove pravice, človek, ki ni imel niti malo poguma, da bi vložil obtožbo proti
               nekomu, ki je posredno zakrivil pet človeških življenj, danes kandidira za ustavnega
               sodnika. In to že drugič! Vmes je kandidiral že za tožilca in tako dalje. Torej, kot
               je napisal nek tednik oziroma Mladina - kandidat za vse priložnosti. Jaz temu,
               pogojno rečeno, gospodu ne bom dal svojega glasu. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp21">

               <speaker>PREDSEDNIK JAKOB PRESEČNIK:</speaker>

               <p>Hvala lepa. Ali želi še kdo besedo? Ne želi. Demšar je dvignil glas, ko še nisem
               dokončal svoje ugotovitve. Prosim, gospod Demšar. Ampak prosim vas, da se prijavite,
               da ni takih nesporazumov.</p>
            </sp>
            <sp xml:id="SDZ2-Izredna-30-1998-12-18.sp22">

               <speaker>VINCENCIJ DEMŠAR:</speaker>

               <p>Hvala lepa. Ni tako enostavno govoriti o ljudeh. Lahko je govoriti dobro o ljudeh,
               imeti pomislek o kom, pa je veliko huje. Beseda izrečena, ne vrne se nobena. Tega se
               zelo dobro zavedam. Zato ne bom pripovedoval o tem, kdo je boljši in kdo je slabši.
               Če pa je človek v življenju delal dobro ali slabo, pa še vedno potem ljudje to
               cenijo. Nas poslance bodo cenili, nekateri so bili ponovno izvoljeni za župane, drugi
               niso bili, razlogi so različni.</p>
               <p>In sedaj, ko gre za volitve, imam en sam pomislek. Ali lahko nekdo, ki je v prejšnjem
               času pred 20, 25 leti obsodil ljudi, ker so postavili spomenik ljudem, ki so bili
               pobiti med vojno in jih obsodi za to, da so širili lažnive vesti... Kakšen je bil
               prejšnji čas, smo ga vsi poznali, ki smo toliko stari, vendar za dejanje označitve
               groba dobiš obsodbo - predlog, da širiš lažnive vesti. Tisti, ki blagoslovi ta križ,
               dobi oznako, da je zlorabil vero. Tak predlog, ki je bil podan ob tem primeru, je
               zame toliko pomemben, da se ne morem odločiti in podpreti takega človeka, da bi
               zasedel najvišje mesto na naši sodni veji, to je na ustavnem sodišču. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp23">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Demšarju. Ali želi še kdo besedo? <stage xml:id="SDZ2-Izredna-30-1998-12-18.stage17">(Ne želi.)</stage> Razpravo zaključujem
               in prehajamo na glasovanje. V zvezi z glasovanjem vas želim obvestiti, da 14. člen
               zakona o ustavnem sodišču v tretjem odstavku določa v primeru, če predsednik
               republike predlaga več kandidatov, kot se voli sodnikov ustavnega sodišča, da se
               vrstni red kandidatov na glasovnici določi z žrebom. Predlagam vam, spoštovane
               kolegice in kolegi, da kot pomoč pri žrebu uveljavimo princip senioritete in bi
               prosil gospoda Marjana Schiffrerja, kot najstarejšega poslanca, da bi opravil žreb.
               Ali kdo temu nasprotuje? <stage xml:id="SDZ2-Izredna-30-1998-12-18.stage18">(Ne nasprotuje.)</stage> Prosim, gospod Schiffrer. Samo trenutek, da
               še tehnično predlagamo za žrebanje. Pod številko 1 je kandidat gospod Janez Metelko.
               Pod številko 2 dr. Zvonko Fišer. Zahvaljujem se gospodu Schiffrerju za pomoč pri
               žrebanju.</p>
               <p>Skladno s 87. členom poslovnika državnega zbora in 14. členom zakona o ustavnem
               sodišču zbor o izvolitvi kandidata za sodnika ustavnega sodišča Republike Slovenije
               glasuje tajno, pri čemer bosta oba kandidata navedena po vrstnem redu, kot je določil
               žreb na eni glasovnici. V skladu z 97. členom poslovnika vodi tajno glasovanje
               predsedujoči s pomočjo generalne sekretarke državnega zbora in štirih poslancev, ki
               jih izvoli državni zbor na predlog predsedujočega. Predstavniki poslanskih skupin so
               mi že posredovali predloge za člane volilne komisije. To so predstavnik Liberalne
               demokracije Slovenije, gospod Rudolf Moge, predstavnik Slovenske ljudske stranke,
               gospod Josip Bajc, predstavnik Socialdemokratske stranke, gospod Branko Kelemina, in
               predstavnik Slovenskih krščanskih demokratov, mag. Marijan Schiffrer. Član te
               komisije sem tudi sam kot predsedujoči. Ali kdo temu predlogu nasprotuje? <stage xml:id="SDZ2-Izredna-30-1998-12-18.stage19">(Ne
               nasprotuje.)</stage> Tak predlog za sestavo komisije dajem na glasovanje. Ugotovimo
               prisotnost! <stage xml:id="SDZ2-Izredna-30-1998-12-18.stage20">(70 prisotnih.)</stage></p>
               <p>Kdo je za tak predlog sestave komisije? <stage xml:id="SDZ2-Izredna-30-1998-12-18.stage21">(69 poslancev.)</stage> Je kdo proti? <stage xml:id="SDZ2-Izredna-30-1998-12-18.stage22">(Nihče.)</stage></p>
               <p>Ugotavljam, da je komisija v predlagani sestavi izvoljena.</p>
               <p>V skladu z drugim odstavkom 97. člena poslovnika bo poslancem vročena glasovnica
               tako, da pride vsak poslanec k mizi predsedujočega in pove svoj ime in priimek.
               Poslanec, ki mi bo pomagal pri izvedbi glasovanja, izroči vsakemu poslancu
               glasovnico, generalna sekretarka pa označi pri imenu in priimku poslanca v seznamu,
               da mu je bila le-ta vročena. Glasuje se za enega kandidata. Glasuje se tako, da se na
               glasovnici obkroži številka pred kandidatom, za katerega glasujete. V skladu z drugim
               odstavkom 98. člena poslovnika je neizpolnjena glasovnica ali glasovnica, ki ni
               izpolnjena v skladu s prej omenjenim navodilom, neveljavna. Na podlagi 14. člena
               zakona o ustavnem sodišču bo na mesto ustavnega sodnika izvoljen tisti kandidat, za
               katerega bo glasovala večina vseh poslancev, to je 46 ali več poslancev. V primeru,
               če noben kandidat ne bo dobil predpisane večine, bomo opravili še drugi krog volitev,
               in sicer bomo v skladu z zakonom o ustavnem sodišču v drugem krogu volili enega
               kandidata, in sicer tistega, ki bo v prvem krogu dobil največ glasov. Če tudi po
               drugem krogu volitev kandidat ne bo prejel večine glasov vseh poslancev, se bodo
               opravile nove volitve na podlagi novih kandidatur.</p>
               <p>V primeru, da bi oba kandidata pri prvem glasovanju dobila enako število glasov, je
               ugotoviti, da zakon o ustavnem sodišču tega ne ureja, zato je treba uporabiti
               poslovnik državnega zbora. V skladu z 242. členom poslovnika bomo v drugem krogu
               glasovali o obeh kandidatih, pri čemer bomo ob smiselni uporabi zakona o ustavnem
               sodišču določili vrstni red na glasovnici z žrebom. Glasovali bomo v dvorani.
               Poslanke in poslanci bodo izpolnjene glasovnice oddali v glasovalno skrinjico, ki bo
               v dvorani, na mizi predsedujočega.</p>
               <p>Prehajamo na izvedbo tajnega glasovanja. Prosim poslance, ki mi bodo pomagali pri
               glasovanju, da se takoj zglasijo v sobi 117, kjer bomo prevzeli volilni material.
               Glasovanje se bo pričelo ob 11.05 uri in bo trajalo 20 minut, do 11.25 ure.</p>
               <p>Sejo bomo nadaljevali ob 11.45 uri.</p>
               <p>Prehajamo na glasovanje.</p>
               <stage xml:id="SDZ2-Izredna-30-1998-12-18.stage23">(Seja je bila prekinjena ob 10.49 uri in se je nadaljevala ob 11.54 uri.)</stage>
            </sp>
            <sp xml:id="SDZ2-Izredna-30-1998-12-18.sp24">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Nadaljujemo sejo. Ugotavljamo prisotnost! <stage xml:id="SDZ2-Izredna-30-1998-12-18.stage24">(71 prisotnih.)</stage> Državni
               zbor je sklepčen in lahko odloča.</p>
               <p>Dovolite mi, da preberem zapisnik o ugotovitvi izida glasovanja o izvolitvi sodnika
               ustavnega sodišča Republike Slovenije.</p>
               <p>Glasovanje je potekalo v petek, 18. decembra 1998, v prostorih državnega zbora
               Republike Slovenije. Razdeljenih je bilo 86 glasovnic. Oddanih je bilo 86 glasovnic.
               Neveljavne so bile 3 glasovnice. Torej je bilo veljavnih 83 glasovnic. Za kandidata
               dr. Zvonka Fišerja je glasovalo 46 poslancev. Za gospoda Janeza Metelka pa 37
               poslancev. Na podlagi tega izida glasovanja je bil dr. Zvonko Fišer izvoljen za
               sodnika ustavnega sodišča Republike Slovenije. ... <stage xml:id="SDZ2-Izredna-30-1998-12-18.stage25">(Aplavz.)</stage> ...</p>
               <p>Novo izvoljenemu ustavnemu sodniku Republike Slovenije, dr. Zvonku Fišerju, iskreno
               čestitam in mu želim uspešno delo. Prosim vas, gospod Zvonko Fišer, sodnik ustavnega
               sodišča Republike Slovenije, da prisežete pred državnim zborom.</p>
            </sp>
            <sp xml:id="SDZ2-Izredna-30-1998-12-18.sp25">

               <speaker>DR. ZVONKO FIŠER:</speaker>

               <p>Prisegam, da bom spoštoval ustavni red, da bom ravnal po svoji vesti in z vsemi
               svojimi močmi deloval za blaginjo Slovenije. ... <stage xml:id="SDZ2-Izredna-30-1998-12-18.stage26">(Aplavz.)</stage> ...</p>
            </sp>
            <sp xml:id="SDZ2-Izredna-30-1998-12-18.sp26">

               <speaker>PREDSEDNIK JANEZ PODOBNIK:</speaker>

               <p>S tem zaključujem 2. točko dnevnega reda, 30. izredne seje državnega zbora.</p>
               <p>Nekoliko potrpežljivosti. Kolegice in kolegi! Obveščen sem, da je matično delovno
               telo pripravilo uskladitveni amandma. Le-ta je že v razmnoževanju in bo razdeljen
               poslankam in poslancem. Ker se razmnožuje, vas prosim za razumevanje oziroma
               dobronamernost pri mojem naslednjem predlogu.</p>
               <p>Moj predlog je, da bi v skladu z napovedjo, ki je bila dana ob začetku nadaljevanja
               današnje seje, prešli na 7. točko dnevnega reda - predlog zakona o spremembah in
               dopolnitvah zakona o izvrševanju proračuna Republike Slovenije. Prav tako bi vas rad
               obvestil, da je danes odbor za mednarodne odnose obravnaval tudi 3. točko dnevnega
               reda - predlog zakona o ratifikaciji sporazuma med Republiko Slovenijo, ki jo zastopa
               ministrstvo za finance, ki deluje za vlado Republike Slovenije in v njenem imenu, in
               Öesterreiche Kontrolbank AG Dunaj, ki zastopa Republiko Avstrijo. Tudi to gradivo bo
               danes razdeljeno poslankam in poslancem. S strani vlade sem bil obveščen, da bi bilo
               zaradi rokov, ki so v tem zakonu zapisani, zelo dobrodošlo, če bi bil ta zakon lahko
               objavljen v Uradnem listu najkasneje do 23. decembra. Zato bi potem predlagal, da bi
               pred zaključkom današnje seje državni zbor obravnaval tudi to točko dnevnega
               reda.</p>
               <p>Prehajamo na <title xml:id="SDZ2-Izredna-30-1998-12-18.title3">7. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O IZVRŠEVANJU PRORAČUNA REPUBLIKE SLOVENIJE, HITRI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije. Ali želi
               predstavnik vlade besedo? <stage xml:id="SDZ2-Izredna-30-1998-12-18.stage27">(Ne želi.)</stage> Predlog zakona je obravnaval odbor za finance in
               monetarno politiko kot matično delovno telo. Prosim poročevalca, da predstavi mnenje
               odbora. Prosim, gospod Kopač.</p>
            </sp>
            <sp xml:id="SDZ2-Izredna-30-1998-12-18.sp27">

               <speaker>MAG. JANEZ KOPAČ:</speaker>

               <p>Hvala za besedo. Odbor je sicer vložil k temu predlogu zakona zelo veliko amandmajev,
               ki pa v glavnem sledijo pripombam sekretariata za zakonodajo in pravne zadeve. Rad pa
               bi opozoril na nekaj malega vsebinskih novosti, ki so nastale na podlagi razprave na
               seji odbora. Prva taka vsebinska novost je določba, po kateri prejemniki različnih
               transferov iz državnega proračuna, mislim na podjetja, ne morejo črpati teh
               transferov, če ne podajo izjave o tem, da so odpravili odškodovanje družbenega
               premoženja oziroma da so sprožili ustrezno tožbo v primeru, da odprava oškodovanja ni
               bila v njihovi moči. Ta člen oziroma amandma odbora sledi sugestiji agencije za
               revidiranje in diskusiji na komisiji za nadzor lastninskega preoblikovanja
               podjetij.</p>
               <p>Druga taka vsebinska novost je amandma odbora, ki predvideva, da proračunski
               uporabniki ne morejo črpati sredstev za nabavo prostorov, opreme, vozil itn., če
               nabava ni skladna s standardi, ki jih mora sprejeti vlada. Resnici na ljubo, niti za
               eno od teh oblik proračunske porabe zaenkrat še ni sprejetih standardov s sklepom
               vlade, zato smo predvideli prehodno obdobje za sprejetje tovrstnega podzakonskega
               akta, ki bo imel naslov "Standardi in normativi" ali kakorkoli že, do konca marca
               prihodnje leto, za polno uveljavitev te nove določbe, ki jo predlaga odbor za
               finance, pa 1.7. prihodnje leto. Ta amandma izhaja iz sugestije, ki je bila najprej
               diskusijsko obdelana na odboru za nadzor proračuna, zdaj pa jo je odbor za finance
               preoblikoval v amandma. Prav tako smo upoštevali in vsebinsko posegli v predlog
               zakona, kot ga je predlagala vlada, z vsemi sugestijami, ki so prihajale iz odbora za
               nadzor proračuna, in do seje odbora pač še niso bila oblikovana v obliki amandmajev.
               Odbor jih je seveda kot amandmaje predlagal, poleg tega pa je sprejel še vrsto
               drugih, kot sem že omenil, redakcijskih in pravno-tehničnih izboljšav. Vse te
               pravno-tehnične izboljšave, izhajajoče iz mnenja sekretariata za zakonodajo, v
               resnici niso čisto samo pravno-tehnične, nekatere so tudi vsebinske, na primer
               prepoved sicer možnega razpolaganja z državnim premoženjem za potrebe izvrševanja
               proračuna. Zdaj pa je odbor vnesel določbo, ki vseeno ne omogoča tovrstnega prostega
               razpolaganja z nepremičninami, potrebnimi za izvajanje v sklopu javne infrastrukture.
               To je, recimo, že sugestija, ki izhaja iz pripomb sekretariata za zakonodajo in
               pravne zadeve.</p>
               <p>Sicer pa menim, da v splošnem uvodu ni potrebno dodajati drugih besed. V primeru
               diskusije se bom po potrebi s stališči odbora oglasil še ob razpravi o morebitnih
               posameznih amandmajih.</p>
               <p>Naj uvodoma povem še to, da so po meni dostopnih informacijah bili potem naknadno
               vloženi še nekateri drugi amandmaji, ki pa jih odbor v času dvakratne obravnave
               predloga zakona še ni imel na mizi in se do njih tudi ni mogel opredeliti. O tem bo
               verjetno govora ob konkretnem amandmaju. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp28">

               <speaker>PREDSEDNIK JANEZ PODOBNIK:</speaker>

               <p>Hvala gospodu Kopaču. Ali želi besedo predstavnik sekretariata za zakonodajo in
               pravne zadeve? <stage xml:id="SDZ2-Izredna-30-1998-12-18.stage28">(Ne želi.)</stage> Ali želijo besedo predstavniki poslanskih skupin? Gospod
               Špiletič, v imenu poslanske skupine socialdemokratov, nato gospod Feri Horvat.</p>
            </sp>
            <sp xml:id="SDZ2-Izredna-30-1998-12-18.sp29">

               <speaker>BOGOMIR ŠPILETIČ:</speaker>

               <p>Hvala za besedo. Zakon o izvrševanju proračuna oziroma zakon o spremembah in
               dopolnitvah zakona o izvrševanju proračuna, ki je pred nami, je gotovo zelo pomemben
               akt, saj pravzaprav operacionalizira in hkrati tudi nadgrajuje določene odločitve,
               vsebovane v državnem proračunu. Hkrati pa je tudi akt, ki je nekako hibriden - na eni
               strani naj bi bil zgolj akt, ki operacionalizira oziroma omogoča izvrševanje
               proračuna, na drugi strani pa iz leta v leto vsebuje več sistemskih rešitev, in sicer
               gre za postopno vnašanje nekih sistemskih rešitev do sprejema zakona o proračunih, ki
               naj bi trajno uredil to področje. Ravno to "lepljenje", če lahko tako rečem, nekih
               sistemskih rešitev na ta zakon pa prinaša tudi veliko vprašanj in dilem, kajti
               osnovni cilj vsega tega vsakoletnega "lepljenja" je po naši oceni ta, da se vloga
               državnega zbora pri odločanju o namenu in višini proračunske porabe čedalje bolj
               zožuje in da se manever, ki ga ima pri tem odločanju vlada, čedalje bolj širi.</p>
               <p>Temeljni očitek temu zakonu pa je naslednji: iz zakona še vedno ni jasno, kakšno je
               računovodsko obravnavanje podatkov na tem področju; ali evidentiramo proračunsko
               porabo na podlagi plačil ali evidentiramo proračunsko porabo na podlagi nastanka
               obveznosti. Poznavanje tega oziroma odgovor na to vprašanje je izredno pomemben.
               Menim, da zakon kot tak v 1. členu sicer govori, da je računovodsko evidentiranje
               podatkov na podlagi izdatkov izplačil, torej na podlagi denarnega toka, v
               nadaljevanju pa govori, da se lahko posamezni proračunski uporabniki zadolžujejo tudi
               za bodoče leto, se pravi, v letu 1999 bodo trošili, ta potrošnja pa v proračunu ne bo
               evidentirana, ampak bo evidentirana šele v proračunu za leto 2000 ali leta 2001.
               Skratka, če je temu tako, in jaz tako to berem, potem proračun, ki smo ga včeraj
               skorajda že izglasovali, ne bo dejanski odraz obsega javne porabe v Sloveniji, ampak
               bo ta bistveno, bistveno večja. Zato v imenu poslanske skupine tokrat že tretje leto
               prosim, da predstavniki ministrstva za finance jasno in nedvoumno razložijo, po
               kakšen principu se evidentirajo podatki v računovodstvu, kajti od tega je pomembno,
               ali bo proračun res odražal dejanski obseg porabe ali pa jo bo zamegljeval in
               prikazal bistveno manjšo od dejanskega obsega porabe.</p>
               <p>Seveda ne morem mimo tega, na kar sem opozoril tudi že na odboru za finance in
               monetarno politiko. V 4. členu je napisano, da se lahko posamezni proračunski
               porabniki zadolžujejo oziroma presegajo s proračunom določen obseg sredstev za
               posamezne namene. Tako, na primer, piše, da investicijski trasferji ne smejo
               presegati 75% sredstev skupin odhodkov investicijski odhodki in tako naprej. Kot
               podlaga za to možno preseganje pa je sprejet letni finančni načrt. Ta stvar ima dve
               napaki. Prva je ta, da tisti proračunski uporabnik, ki ima letos nizek finančni
               načrt, pravzaprav nima nobene možnosti. Tisti pa, ki letos veliko investira, se lahko
               na ta račun dodatno zadolžuje tudi v naslednjem letu. To je ena stvar.</p>
               <p>Druga stvar, ki je tudi pomembna, pa je ta, da je vlada, ko je pripravljala ta
               letošnji proračun, večkrat poudarila, da je letos proračun pravzaprav pripravljen
               dveletno. Dobili smo tudi podatke o tem, kakšna naj bi bila poraba v letu 2000. Tu se
               zdaj pojavlja vprašanje, ali so tiste številke za leto 2000 nerealne, ali pa, ne vem,
               zakaj je potem bilo planirano za leto 2000, če se pa sklicujemo na letne načrte v
               letu 1999 oziroma 1998.</p>
               <p>Vsekakor ne gre prezreti tudi možnosti prerazporejanja, o katerem odloča vlada.
               Menim, da so pooblastila vlade tu preširoka in da ta določba v imenu elastičnosti
               proračuna in v imenu, ne vem, česa še, seveda ne skriva nič drugega kot željo vlade,
               da si poveča pooblastila in da, ne nazadnje, predvsem o namenih porabe odloča ona, ne
               pa državni zbor.</p>
               <p>Pomembno je opozoriti tudi na 12. člen. Jaz sem ga omenjal že v včerajšnji razpravi o
               proračunu. Ta člen namreč določa, da kadar gre za poravnavanje mednarodnih obveznosti
               države, da se pač ta poravnajo iz proračuna, ne glede na to, ali so za to predvidene
               postavke ali ne oziroma, da lahko tudi presegajo določene postavke. To seveda vlado
               opravičuje s stečajnimi nihanji, stečajnimi tveganji in tako naprej. Vendar, ravno
               včerajšnji dogodek, ko se je zgodilo, da je neko ministrstvo pozabilo, kot je izjavil
               minister Gaspari, planirati skoraj milijardo sredstev za odplačilo mednarodnega
               dolga, nakazuje, da je ta proračun, o katerem smo zdaj govorili 2 leti, po moji oceni
               luknjast, da v njem še marsikaj manjka. Tisto, kar manjka, pa se bo skozi ta 12. člen
               lahko pokrilo. Na ta način si upam trditi, da je vlada še marsikaj pozabila, da bodo
               številke na papirju lepše od dejanskega stanja.</p>
               <p>Prav tako je potrebno opozoriti na dejstvo, da določa 19. člen tega istega zakona, da
               določene nabave, ki so skladno s predpisi zaupne narave, se pač opravijo na nek
               skrivnostni način in se o tem enkrat na leto poroča vladi. Jaz upam, da bo podprt
               amandma, ki odloča, da vlada o tem obvesti tudi državni zbor. Če tega ne bo, potem
               nikakor ne moremo govoriti o preglednosti javnih financ. Seveda ne morem tudi mimo
               opozorila, da ta zakon pravzaprav posega v reformo oziroma v prestrukturiranje
               agencije za plačilni promet. Sprašujem, ali so narejene analize, kaj pomeni ta člen,
               ki omogoča možnost odprodaje dela premoženja agencije za plačilni promet. Kaj to
               pomeni za kvaliteto opravljanja plačilnega prometa? Kaj to pomeni za ljudi, ki so
               zaposleni v agenciji za plačilni promet? In sprašujem se, kaj ima ta člen sploh v tem
               zakonu, kajti agencija za plačilni promet je ustanovljena s svojim zakonom, je vladna
               agencija, in če je tako, da je prišel pač čas, da se ta agencija ukine, zakaj se ne
               spremeni zakon o agenciji za plačilni promet. Pomembno je seveda tudi to, da se
               predlaga v 34. členu, da naj bi se celo Dars izvzel iz skupine tistih institucij, ki
               so dolžne že pred sprejemom proračuna predložiti finančni načrt vladi in seveda ta
               tudi potem državnemu zboru. Ko smo razpravljali o tem, kaj sploh v Sloveniji je javni
               sektor in kaj ni, je minister Gaspari tu izza te govornice povedal, da on šteje kot
               javni sektor tisto, kar je opredeljeno v 88. členu zakona o izvrševanju proračuna.
               Ali to pomeni, da se je vlada, ko je predlagala ta predlog sprememb zakona o
               izvrševanju proračuna, odločila, da pa Dars ni več proračunski uporabnik. Sprašujem,
               kje je koncept, ki bo dal dokončno odgovor na vprašanje, kaj v Sloveniji sploh
               štejemo v javni sektor in kaj ne. Ta vprašanja so prisotna v tem državnem zboru že
               več let, vendar nihče do danes ni dal natančnega odgovora na to in bi res prosil tudi
               na to vprašanje pojasnilo, tudi tu je vložen amandma, da se Dars vključi nazaj in
               upam samo, da bo tudi ta amandma podprt. Seveda pa bode v oči tudi 38. člen, ki
               pravzaprav omogoča zagotavljanje sredstev za novozaposlene v sodni veji oblasti. Jaz
               nimam nič proti temu, da se tudi tam ljudje zaposlijo na novo, vendar pa opozarjam
               ponovno, na kar sem tudi že večkrat opozoril, ali imamo izdelana merila za obseg dela
               ljudi, ki delajo v tej veji oblasti, ali spremljamo njihovo uspešnost, kajti šele
               potem bomo lahko ugotovili, koliko ljudi tu potrebujemo in koliko ne. Nerealno je
               namreč to, da ko volimo sodnike ali sodnike za prekrške, da v obrazložitvi piše, da
               ti presegajo normo tam za 50 ali pa 100%. Oprostite, to ni več norma, to je nerealno,
               tako da bi tudi prosil za pojasnilo, kaj je na tem področju bilo storjenega.</p>
               <p>Še enkrat pa opozarjam na ključno pomanjkljivost oziroma ključno vprašanje v zvezi s
               tem zakonom, pojasnite koncept računovodskega obravnavanja podatkov, kajti, če boste
               na eni strani dopuščali, in to tudi izhaja iz tega zakona, da bo v proračunu
               evidentiran zgolj prejemek in izdatek, torej zgolj denarni tok, da pa na drugi strani
               lahko posamezni proračunski uporabniki prevzemajo obveznosti, ne vem, 50% nad tem,
               kar je letos določeno v proračunu, tega pa v proračunu ni evidentiranega, potem
               seveda proračun niti približno ne bo odražal dejanskega obsega javne porabe, kajti
               tisti del, ki bo plačan drugo leto ali pa leta 2001 ali še kasneje, ne bo vključen v
               proračunu za leto 1999. Na ta način bomo pa dobili izkrivljene podatke o obsegu javne
               porabe. Ta koncept menim, da je ključen in prosim, da ga predstavniki vlade
               pojasnijo. Hvala.</p>
            </sp>
            <sp xml:id="SDZ2-Izredna-30-1998-12-18.sp30">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Špiletič. V imenu poslanske skupine združene liste, gospod Feri
               Horvat. <stage xml:id="SDZ2-Izredna-30-1998-12-18.stage29">(Na, spet. To tehnologijo bo treba zamenjati, ker sicer bo nevarno nastopati.
               Bomo uredili.)</stage> Prosim, gospod Feri Horvat, imate besedo.</p>
            </sp>
            <sp xml:id="SDZ2-Izredna-30-1998-12-18.sp31">

               <speaker>FRANC (FERI) HORVAT:</speaker>

               <p>Bom to prenesel vodstvu Radenske.</p>
            </sp>
            <sp xml:id="SDZ2-Izredna-30-1998-12-18.sp32">

               <speaker>PREDSEDNIK JANEZ PODOBNIK:</speaker>

               <p>Ja, tako je. <stage xml:id="SDZ2-Izredna-30-1998-12-18.stage30">(Smeh.)</stage></p>
            </sp>
            <sp xml:id="SDZ2-Izredna-30-1998-12-18.sp33">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, predstavniki
               vlade! Tudi v poslanski skupini združene liste ocenjujemo, da je ta zakon zelo
               pomemben, ne samo zato, ker je pogoj za izvajanje proračuna, ampak še posebej zaradi
               tega, ker, kot je bilo že rečeno, vsebuje v svojem začetnem delu vrsto sistemskih
               določb, ker še nimamo novega zakona o proračunu kot sistemskega zakona. To je tudi
               razlog, da smo v začetni obravnavi v delovnih telesih, predvsem v odboru za nadzor
               proračuna in potem tudi v matičnem delovnem telesu postavili vrsto vprašanj in tudi
               dali vrsto pripomb na posamezne člene, ker se nam niso zdeli dobri, iz podobnih
               razlogov, kot je govoril kolega Špiletič pred mano. Moram reči, da smo sedaj vsaj v
               toliko zadovoljni, ko imamo amandmaje pred sabo, da je velik del ali pa skoraj večina
               teh ali pa najpomembnejših pripomb, ki jih je osvojil tudi odbor za nadzor proračuna
               in jih posredoval odboru za finance, bil upoštevan v amandmajih. Tu sta matično
               delovno telo in tudi ministrstvo za finance pokazala dosti kooperativnosti. K temu pa
               je veliko pripomogel tudi sekretariat za zakonodajo, ki je v veliki meri podobne
               pripombe, kot smo jih mi dali, tudi dal v svojem mnenju, in so potem bili tudi
               oblikovani amandmaji.</p>
               <p>Ne bom podrobneje govoril o posameznih konkretnih pripombah, glede na to, da jih
               imamo zajete v amandmajih, ampak bi samo na kratko naštel tiste najpomembnejše
               pripombe, in s tem tudi izrazil podporo amandmajem, ki te pripombe upoštevajo.</p>
               <p>Gre za amandma, ki je pomemben za zagotovitev večje integralnosti ali pa
               integralnosti proračuna; to je, da se Dars ponovno vključi v seznam institucij, ki
               morajo predložiti finančne programe skupaj s proračunom. Gre za to, da se da večji
               poudarek finančnemu načrtovanju pri vseh uporabnikih javnih sredstev; gre za to, da
               se zagotovi poročanje državnemu zboru, posebno še ob predlaganih rešitvah, ko se
               dajejo večje pristojnosti uporabnikom za prerazporejanje sredstev. Zelo pomembno je,
               da se daje večji poudarek načrtom nabav in s tem povezano tudi standardom in
               kriterijem za investicije; in pa da se da tudi večji poudarek spodbujanju pobiranja
               prejemkov, za kar je tudi predložen amandma. Kar je še posebej pomembno, amandmaji za
               povečanje odgovornosti pri finančnem upravljanju po posameznih uporabnikih javnih
               sredstev, in pa najpomembnejše, kjer smo še posebej vztrajali, za kar je bil tudi
               pripravljen amandma, je, da se okrepi notranji nadzor pri uporabnikih javnih
               sredstev. Kajti, kot ste videli iz predloga zakona, je prvotna dikcija predvidevala,
               da uporabniki lahko uvedejo notranji nadzor; sedaj smo predlagali, da se ta lahko
               izpusti, ampak da mora biti to obveza vsakega uporabnika. Drugo je vprašanje, na
               kakšen način bo to organizirano glede na velikost uporabnika, velikost sredstev, s
               katerimi upravlja in jih troši. Vendar ta prehodni nadzor mora biti. Na to vseskozi
               upravičeno opozarja tudi računsko sodišče pri svojem revidiranju posameznih
               uporabnikov sredstev.</p>
               <p>Tako, da amandmaje podpiramo in predlagamo, da jih tudi ostali podprete. S tem bo
               zakon dejansko izboljšan in bo lahko tudi prispeval k boljšemu upravljanju z javnimi
               sredstvi, k boljši preglednosti in tudi k lažjemu nadzoru.</p>
               <p>Ob koncu bi pa želel reči še naslednje. Vprašanje dileme, ko je ta zakon dejansko
               mešanica sistemskega zakona in nekega izvršilnega zakona za izvajanje proračuna.
               Mislim, da je zelo pomembno, da državni zbor pozove vlado, da vlada čimprej predloži
               državnemu zboru sistemski zakon, predlog zakona o proračunih. Seznanjen sem s
               predlogom, ki ga je pripravilo ministrstvo za finance, in bilo bi dobro, da bi vlada
               čimprej obravnavala ta predlog, ga sprejela in ga predložila državnemu zboru. Potem
               se nam ne bi ob naslednjem proračunu pojavljale zgodbe, da razpravljamo o tem, da je
               to zlepljenka oziroma, da so sistemske rešitve in rešitve, ki so potrebne samo za
               izvajanje zakona o izvrševanju proračuna. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp34">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Feriju Horvatu. Želi še katera od poslanskih skupin besedo? <stage xml:id="SDZ2-Izredna-30-1998-12-18.stage31">(Ne
               želi.)</stage> Ali želi razpravljati kdo od poslank in poslancev? <stage xml:id="SDZ2-Izredna-30-1998-12-18.stage32">(Ne želi.)</stage> Splošno razpravo
               zaključujem. Potem bomo prešli v skladu s poslovnikom na odločanje o posameznih
               amandmajih. Moj predlog bi bil naslednji.</p>
               <p>Spoštovane poslanke in poslanci! Če se strinjate, bi preden pričnemo glasovanje o
               posameznih amandmajih, prekinili to točko dnevnega reda in prešli na glasovanje o
               predlogu za uskladitev državnega proračuna. Vsi ste ta predlog že prejeli na klop. Ko
               bi to opravili, bi prešli na glasovanje o vseh vloženih amandmajih na zakon o
               izvrševanju proračuna Republike Slovenije. Ne vidim nasprotovanja. Prekinjam 7. točko
               dnevnega reda.</p>
               <p>Ponovno odpiram <title xml:id="SDZ2-Izredna-30-1998-12-18.title4">6. TOČKO DNEVNEGA REDA.</title> Prosim tudi vodje poslanskih
               skupin oziroma sekretarje, da pozovejo poslanke in poslance, da se nam
               pridružijo.</p>
               <p>Odbor za finance in monetarno politiko je predlagal predlog za uskladitev državnega
               proračuna za leto 1999. Ali želi predstavnik matičnega odbora besedo? Gospod Kopač,
               prosim.</p>
            </sp>
            <sp xml:id="SDZ2-Izredna-30-1998-12-18.sp35">

               <speaker>MAG. JANEZ KOPAČ:</speaker>

               <p>Hvala. Bom čisto kratek. Zelo na kratko je povzet ta amandma, ki je sicer strašno
               dolg, na drugi strani poročila, v treh alineah.</p>
               <p>Amandma po vsebini pomeni znižanje zneska iz sprejetega amandmaja pri uporabniku
               ministrstvo za kmetijstvo - 30 milijonov tolarjev za sredstva za projekte
               regionalnega razvoja, ki so zajedla v tekočo proračunsko rezervo, na 10 milijonov.
               Amandma pomeni znižanje zneska iz sprejetega amandmaja pri uporabniku - državni zbor.
               Amandma je bil sprejet v višini 529 milijonov 14.529,014 tolarjev. Odbor za finance z
               uskladitvenim amandmajem predlaga, da se ta znesek zniža za 416 milijonov tolarjev,
               tako da še vedno, mislim, da se zniža tako, da še vedno ostane 180 milijonov tolarjev
               povečanja, ki gre seveda prav tako na rovaš tekoče proračunske rezerve. In
               uskladitveni amandma pomeni znižanje zneska iz sprejetega amandmaja pri ministrstvu
               za zdravstvo, sprejet je bil v znesku 70 milijonov tolarjev in je zajedal v tekočo
               proračunsko rezervo. Uskladitveni amandma predvideva zdaj prepolovitev tega zneska.
               Kot sem že ravnokar omenil, skratka, vir za vse te amandmaje, ki so bili neskladni z
               dopolnjenim predlogom proračuna, ta uskladitveni amandma najdeva v tekoči proračunski
               rezervi. To je ta uskladitveni amandma po vsebini. Seveda usklajuje tudi znesek
               tekoče proračunske rezerve za tiste amandmaje, ki se jih uskladitveni amandma niti ni
               dotaknil, pa so bili sprejeti mimo dopolnjenega predloga proračuna. To je pa amandma
               v znesku 5 milijonov tolarjev pri uporabniku ministrstvo za delo, ki ga je predlagal
               gospod Fabjan. Ta amandma je zdaj ostal notri, kakršen je bil, uskladitveni amandma
               pa pomeni, da se tudi za ta znesek znižuje za 5 milijonov tolarjev tekoča proračunska
               rezerva. Predlagam skratka, da uskladitveni amandma sprejmete in seveda potem tudi
               proračun v celoti. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp36">

               <speaker>PREDSEDNIK JANEZ PODOBNIK:</speaker>

               <p>Hvala gospodu Kopaču. Ali želi besedo predstavnik vlade? <stage xml:id="SDZ2-Izredna-30-1998-12-18.stage33">(Ne želi.)</stage> Ali eventualno
               želi besedo predstavnik sekretariata? <stage xml:id="SDZ2-Izredna-30-1998-12-18.stage34">(Ne želi.)</stage> V skladu z 223. členom poslovnika
               državnega zbora lahko o uskladitvenem amandmaju povedo svoje mnenje tudi predstavniki
               poslanskih skupin, njihove izjave pa so omejene do petih minut. Ali želi katera od
               poslanskih skupin besedo? Da, gospod Špiletič. V imenu poslanske skupine
               socialdemokratov.</p>
            </sp>
            <sp xml:id="SDZ2-Izredna-30-1998-12-18.sp37">

               <speaker>BOGOMIR ŠPILETIČ:</speaker>

               <p>Hvala za besedo, gospod predsednik. Jaz moram reči, da zjutraj nisem bil na odboru za
               nadzor proračuna, ker sem bil na sestanku, ki ste ga sklicali. Amandma sem pa tudi
               zdaj na hitro prebral in se opravičujem, če sem kaj narobe prebral ali spregledal.
               Vendar bi rad pojasnilo, če seveda to smem zaprositi, kje je zdaj v tem amandmaju
               pravzaprav tistih 800 milijonov, o katerih smo govorili včeraj zvečer. Če morajo biti
               vsi prihodki in izdatki proračuna vključeni v proračunu samem, jaz namreč ne vidim
               tega nikjer, da bi se zdaj za tisti znesek, ne vem, povečal obseg izdatkov v
               proračunu, kar pomeni, da bo proračun za tistih 800 milijonov nižji, ker se bo pač
               del kompenziral ali kako. Moram reči, da meni to ni logično. To je v nasprotju s
               tistim, kar piše v 1. členu zakona o izvrševanju proračuna. Če menite, da je mogoče
               določene proračunske izdatke kompenzirati na način, kot je včeraj gospod minister
               razlagal, potem se bojim, da ste v zmoti in takega amandmaja ni mogoče podpreti, ker
               je v nasprotju z zakonom o izvrševanju proračuna, pa ne nazadnje tudi v nasprotju z
               ustavo.</p>
            </sp>
            <sp xml:id="SDZ2-Izredna-30-1998-12-18.sp38">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Špiletič. Po poslovniku klasična razprava ni mogoča. Svoje
               stališče lahko povedo predstavniki poslanskih skupin. Če ima še katera od poslanskih
               skupin stališče, prosim, da ga pove, je pa še vedno možno, da predstavnik vlade pove
               svoje stališče do uskladitvenega amandmaja. Tudi ni razprave o amandmaju po
               poslovniku. Vedno se odpre to vprašanje, ampak o uskladitvenem amandmaju ni klasične
               razprave, tako pač določa poslovnik. Sprašujem poslanske skupine, ali želi še katera
               besedo in komentirati uskladitveni amandma! <stage xml:id="SDZ2-Izredna-30-1998-12-18.stage35">(Ne želi.)</stage> Prosil bi, da izkoristi
               predstavnik vlade možnost, ki mu jo daje poslovnik, in nastopi tukaj pred poslanci.
               Besedo ima državni sekretar.</p>
            </sp>
            <sp xml:id="SDZ2-Izredna-30-1998-12-18.sp39">

               <speaker>MILAN M. CVIKL:</speaker>

               <p>Jaz bi rad povedal samo to, da je vlada na korespondenčni seji potrdila predlog
               odbora državnega zbora Republike Slovenije za finance in monetarno politiko za
               uskladitev državnega proračuna in je kot takšen na korespondenčni seji amandma odbora
               potrdila in takšno mnenje podala državnemu zboru.</p>
            </sp>
            <sp xml:id="SDZ2-Izredna-30-1998-12-18.sp40">

               <speaker>PREDSEDNIK JANEZ PODOBNIK:</speaker>

               <p>Hvala lepa. Proceduralni predlog, gospod Špiletič.</p>
            </sp>
            <sp xml:id="SDZ2-Izredna-30-1998-12-18.sp41">

               <speaker>BOGOMIR ŠPILETIČ:</speaker>

               <p>Moram reči, da iz tega izgovora jasno izhaja, da vlada želi letos prikazati za eno
               milijardo nižji proračun. Ker se želim podrobno o tem še enkrat prepričati in
               proučiti amandma, poročilo vlade je pač takšno, kot je, prosim v imenu poslanske
               skupine za eno uro odmora.</p>
            </sp>
            <sp xml:id="SDZ2-Izredna-30-1998-12-18.sp42">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi! Predlagam, da skupaj najdemo rešitev, ki je korektna v
               skladu s poslovnikom. Poslanska skupina socialdemokratov je prosila za odmor. Moj
               predlog bi bil samo ta, prošnja, ali je lahko ta odmor dolg pol ure? Gospod Špiletič,
               na nobeno vaše vprašanje ne bo več možen odgovor. Mi smo pred glasovanjem. Mi smo
               končali razpravo, nobena poslanska skupina se več ni oglasila. Torej, preden bom dal
               na glasovanje uskladitveni amandma, bo vsekakor poslanska skupina socialdemokratov
               dobila odmor, kot ga je pač zaprosila v skladu s poslovnikom. Sprašujem vas, gospod
               Špiletič oziroma poslansko skupino, ali je možen dogovor, da bi pa v tem času
               nadaljevali z glasovanjem o amandmajih za 7. točko dnevnega reda? <stage xml:id="SDZ2-Izredna-30-1998-12-18.stage36">(Ni možno.)</stage> Torej
               zaključujem splošno razpravo oziroma razpravo o uskladitvenem amandmaju. Preden
               preidemo na glasovanje o tem amandmaju, ki ga je pripravil odbor, sejo prekinjam.
               Nadaljujemo jo ob 13.30 uri z glasovanjem o uskladitvenem amandmaju odbora za finance
               in monetarno politiko.</p>
               <stage xml:id="SDZ2-Izredna-30-1998-12-18.stage37">(Seja je bila prekinjena ob 12.34 uri in se je nadaljevala ob 13.34 uri.)</stage>
            </sp>
            <sp xml:id="SDZ2-Izredna-30-1998-12-18.sp43">

               <speaker>PREDSEDNIK JANEZ PODOBNIK:</speaker>

               <p>... <stage xml:id="SDZ2-Izredna-30-1998-12-18.stage38">(54 prisotnih.)</stage> Državni zbor je sklepčen in lahko odloča. Ali želi predstavnik
               poslanske skupine socialdemokratov besedo? Gospod Špiletič ima besedo.</p>
            </sp>
            <sp xml:id="SDZ2-Izredna-30-1998-12-18.sp44">

               <speaker>BOGOMIR ŠPILETIČ:</speaker>

               <p>Hvala za besedo. Jaz moram reči, da bi prišel mogoče prej, ampak so predstavniki
               vlade bili v moji pisarni in so skušali nekako dopovedati, da je to vse lepo in prav.
               Zaradi tega sem tudi nekoliko kasneje prišel v dvorano.</p>
               <p>Jaz moram reči, da še vedno izhajam iz tistega, kar sem že do sedaj povedal. To pa
               je, da državni zbor je tisti, ki odloča o višini in namenu javne porabe. Moram reči,
               da tak koncept, kot si ga je omislila vlada - to se zagovarja z sodobnimi trendi v
               javnih financah - v pretežnem delu temu državnemu zboru jemlje to možnost, da odloča
               o namenih javne porabe in sicer v tistem delu, ki se nanaša na razpolaganje s kar
               precejšnjim delom državnega premoženja. Konkretno rešitve, kot jih je predlagala
               vlada in kar so mi tudi pojasnili v tem pogovoru, ne moremo podpreti, ne moremo je pa
               podpreti iz preprostega razloga.</p>
               <p>Vlada pravi, zamenjala bom eno vrsto državnega premoženja za drugega in s tem ne bo
               nobenega vpliva na javne finance. To je navidezno sicer lahko res. Vendar, če hočemo
               realno prikazati obseg javne porabe v letu 1999, potem je potrebno vedeti, za kakšno
               zamenjavo premoženja gre. V konkretnem primeru gre za zamenjavo državnega premoženja,
               predpostavljam kvalitetnega, za lastniški delež v Slovenskih železarnah. Temeljno
               računovodsko načelo pa je, da je potrebno premoženje, prihodke in odhodke, tako v
               podjetju kot v državi izkazovati realno. Če hočete v tem primeru, bo država za vložek
               na primer 100 morda nekoč dobila vrnjenih 10 ali še manj. Upoštevaje temeljne
               računovodske standarde bi bilo v tem primeru potrebno vsaj to razliko vključiti med
               odhodke. Kajti tega država nikoli ne bo mogla izterjati.</p>
               <p>Zato sem prepričan, da je proračun za leto 1999 prenizko izkazan. Prenizko izkazan pa
               vsaj za tisti del, ki pomeni razliko med celotnim vložkom v obliki kapitalskega
               deleža v Slovenske železarne in tistim drobižem, ki ga bo, če ga bo država kadarkoli
               dobila izplačanega. Tako da v tem primeru gre za nič drugega kot za poskus
               prikrajanja realnega proračunskega primanjkljaja, ki je pač v letu 1999 moral biti
               pod 1% bruto domačega proizvoda. Na papirju je to doseženo, realno pa bodo
               davkoplačevalci plačali tudi tisto, kar bo država jim skrila in sfrizirala v obliki
               in način, kot je to predlagano v tem uskladitvenem amandmaju.</p>
            </sp>
            <sp xml:id="SDZ2-Izredna-30-1998-12-18.sp45">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Špiletiču, ki je podal stališče poslanske skupine
               socialdemokratov, ki ga je sprejela v odmoru ob tem vprašanju. Na glasovanje dajem
               predlog za uskladitev državnega proračuna, ki ga je pripravil odbor za finance in
               monetarno politiko. Ugotovimo prisotnost! <stage xml:id="SDZ2-Izredna-30-1998-12-18.stage39">(70 prisotnih.)</stage></p>
               <p>Kdo je za uskladitveni predlog? <stage xml:id="SDZ2-Izredna-30-1998-12-18.stage40">(46 poslancev.)</stage> Je kdo proti? <stage xml:id="SDZ2-Izredna-30-1998-12-18.stage41">(12 poslancev.)</stage></p>
               <p>Ugotavljam, da je predlog odbora sprejet.</p>
               <p>V skladu s poslovnikom sedaj lahko državni zbor odloča o predlogu proračuna Republike
               Slovenije za leto 1999 v celoti. Na glasovanje dajem predlog proračuna Republike
               Slovenije za leto 1999 v celoti. Ugotovimo prisotnost! <stage xml:id="SDZ2-Izredna-30-1998-12-18.stage42">(72 prisotnih.)</stage></p>
               <p>Kdo je za proračun v celoti? <stage xml:id="SDZ2-Izredna-30-1998-12-18.stage43">(49 prisotnih.)</stage> Je kdo proti? <stage xml:id="SDZ2-Izredna-30-1998-12-18.stage44">(20 poslancev.)</stage></p>
               <p>Ugotavljam, da je proračun Republike Slovenije za leto 1999 v celoti sprejet.</p>
               <p>Spoštovane kolegice in kolegi! V pripravi oziroma predlagana sta bila dva dodatna
               sklepa, več dodatnih sklepov. Feri Horvat predlaga naslednji dodatni sklep: "Državni
               zbor Republike Slovenije poziva vlado Republike Slovenije, da po sprejemu proračuna
               Republike Slovenije za leto 1999 zagotovi, da bodo vsi proračunski uporabniki
               uskladili svoje finančne načrte in obrazložitve finančnih načrtov s sprejetim
               proračunom. Vlada naj tako usklajene finančne načrte in njihove obrazložitve v roku
               enega meseca po sprejemu proračuna za leto 1999 posreduje državnemu zboru. Gradivo
               naj se objavi v Poročevalcu državnega zbora."</p>
               <p>Ali želi kdo besedo? Gospod Feri Horvat.</p>
            </sp>
            <sp xml:id="SDZ2-Izredna-30-1998-12-18.sp46">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovane kolegice in kolegi, predstavniki
               vlade! Predlagam, da podpremo dodatni sklep. Namreč, že sedaj smo videli, da je bilo
               razhajanje med obrazložitvami, med načrti posameznih resorjev in predlogom proračuna.
               Glede na vse spremembe, ki so nastale do tega trenutka, do sprejema, je to še dodaten
               razlog, da je treba sedaj načrte posameznih uporabnikov spremeniti, tudi njihove
               obrazložitve in posledično tudi programe dela. To navsezadnje predvideva tudi predlog
               zakona o izvrševanju proračuna. Ampak glede na to, da ta predlog še ni sprejet,
               mislim, da je tak sklep smiseln. Tudi računsko sodišče je v svojih poročilih večkrat
               opozarjalo na to, da je to potrebno storiti, kajti sicer tudi samo ne more dovolj
               učinkovito nadzirati izvajanja proračuna. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp47">

               <speaker>PREDSEDNIK JANEZ PODOBNIK:</speaker>

               <p>Hvala, gospod Feri Horvat. Gospod Kopač.</p>
            </sp>
            <sp xml:id="SDZ2-Izredna-30-1998-12-18.sp48">

               <speaker>MAG. JANEZ KOPAČ:</speaker>

               <p>Hvala za besedo. Ne glede na dobronamernost tega sklepa menim, da vseeno ne bi bilo
               pametno, da bi ga sprejeli. Zakaj?</p>
               <p>To, kar predlaga gospod Feri Horvat, pomeni, da bodo morala sedaj zaradi teh nekaj
               amandmajev, ki so bili sprejeti, vsa ministrstva še enkrat - pri nekaterih niti ni
               prišlo do nobenih sprememb - poslati svoje finančne načrte prek generalnega
               sekretarja vlade v državni zbor in bodo tu morali ponovno natisniti 22 Poročevalcev,
               praktično z identično vsebino, kot je že bila natiskana v prvih dneh oktobra, zato
               ker res ne prihaja do velikih sprememb. Gospod Feri Horvat je rekel, da sicer
               obrazložitev pri nekaterih uporabnikih odstopa od posameznih postavk, ampak v
               resnici, po mojem mnenju, obrazložitev nikjer ne odstopa, je pa bolj na splošno
               napisana. Res pa je, da imamo letos prvič prikazane šestmestne konte v finančnih
               načrtih in da so sami finančni načrti zelo podrobni, bolj kot bi lahko bila
               katerakoli obrazložitev.</p>
               <p>Zato menim, da ta sklep ne bo koristil ne vem čemu, če bi bil sprejet, predvsem bi pa
               povzročil veliko stroškov za stvar, ki jo potem verjetno skorajda nihče ne bo bral.
               Hvala.</p>
            </sp>
            <sp xml:id="SDZ2-Izredna-30-1998-12-18.sp49">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Feri Horvat, replika.</p>
            </sp>
            <sp xml:id="SDZ2-Izredna-30-1998-12-18.sp50">

               <speaker>FRANC (FERI) HORVAT:</speaker>

               <p>Zahvaljujem se kolegu Kopaču za opozorilo, predvsem v tistem drugem delu, da ne bi
               bilo smotrno ponovno pisati celotnega gradiva. Zato popravljam drugi del oziroma
               zadnji stavek, da "vlada popravke finančnih načrtov in programov predloži državnemu
               zboru", ne pa kompletneega gradiva; tega pa ne bo tako veliko. Najslabše bi pa bilo,
               če bi dejansko imeli en sprejet proračun in da ostanejo finančni plani in predvsem
               obrazložitve programov, kjer so programi, kaj bodo posamezna ministrstva naredila, da
               ostanejo naprej neusklajeni po sprejemu tega proračuna.</p>
            </sp>
            <sp xml:id="SDZ2-Izredna-30-1998-12-18.sp51">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Feri Horvat je spremenil svoj sklep v zadnjem stavku tako, da se
               glasi: "Vlada naj popravke finančnih načrtov in programov posreduje državnemu zboru
               Republike Slovenije," velja isti rok, "v roku enega meseca po sprejemu proračuna."
               Tako?</p>
               <p>Zaključujem razpravo in ta dodatni sklep dajem na glasovanje. Ugotovimo prisotnost!
               <stage xml:id="SDZ2-Izredna-30-1998-12-18.stage45">(59 prisotnih.)</stage></p>
               <p>Kdo podpira ta dodatni sklep? <stage xml:id="SDZ2-Izredna-30-1998-12-18.stage46">(24 poslancev.)</stage> Je kdo proti? <stage xml:id="SDZ2-Izredna-30-1998-12-18.stage47">(29 poslancev.)</stage></p>
               <p>Ugotavljam, da dodatni sklep ni dobil podpore, da bi bil sprejet.</p>
               <p>Naslednji dodatni sklep je predlagal mag. Janez Kopač, ki se glasi: "Državni zbor
               Republike Slovenije pooblašča Ministrstvo za finance in poslance državnega zbora,
               mag. Janeza Kopača, Izidorja Rejca, Ferija Horvata in Jakoba Presečnika, da po
               sprejemu proračuna Republike Slovenije za leto 1999 v skladu s sprejetimi amandmaji,
               s sprejetim predlogom za uskladitev državnega proračuna in ob sodelovanju
               sekretariata za zakonodajo in pravne zadeve pripravijo končno redakcijo državnega
               proračuna." Želi kdo besedo o tem sklepu? To je običajni tehnični sklep, ki je vedno
               predlagan ob sprejemu državnega proračuna. Ni razprave. Razpravo zaključujem.
               Prehajamo na glasovanje. Ugotovimo prisotnost! <stage xml:id="SDZ2-Izredna-30-1998-12-18.stage48">(65 prisotnih.)</stage></p>
               <p>Kdo je za ta dodatni sklep? <stage xml:id="SDZ2-Izredna-30-1998-12-18.stage49">(44 poslancev.)</stage> Je kdo proti? <stage xml:id="SDZ2-Izredna-30-1998-12-18.stage50">(1 poslanec.)</stage></p>
               <p>Ugotavljam, da je sklep sprejet.</p>
               <p>Odbor za nadzor proračuna in drugih javnih financ predlaga naslednja dva dodatna
               sklepa. Prvi: "Državni zbor Republike Slovenije predlaga vladi Republike Slovenije,
               da do 31.3.1999 predlaga prednostno reševanje problema poslovnih prostorov za
               Računsko sodišče Republike Slovenije." Želi kdo besedo? <stage xml:id="SDZ2-Izredna-30-1998-12-18.stage51">(Ne želi.)</stage> Ta dodatni sklep
               dajem na glasovanje. Ugotovimo prisotnost! <stage xml:id="SDZ2-Izredna-30-1998-12-18.stage52">(67 prisotnih.)</stage></p>
               <p>Kdo je za ta dodatni sklep? <stage xml:id="SDZ2-Izredna-30-1998-12-18.stage53">(25 poslancev.)</stage> Je kdo proti? <stage xml:id="SDZ2-Izredna-30-1998-12-18.stage54">(18 poslancev.)</stage></p>
               <p>Ugotavljam, da je dodatni sklep sprejet.</p>
               <p>In drugi dodatni sklep predlagatelja odbora za nadzor proračuna in drugih javnih
               financ se glasi: "Državni zbor Republike Slovenije predlaga vladi Republike
               Slovenije, da sprejme enotne standarde in normative za poslovne prostore proračunskih
               uporabnikov. Rok je štiri mesece." Želi kdo besedo? Gospod Kopač.</p>
            </sp>
            <sp xml:id="SDZ2-Izredna-30-1998-12-18.sp52">

               <speaker>MAG. JANEZ KOPAČ:</speaker>

               <p>Hvala. Ta predlog sklepa ni več potreben, ker je odbor za finance napisal amandma, ki
               vlado zavezuje, da v treh mesecih to pripravi, v šestih mesecih pa začne izvajati. To
               se pravi, da mora biti akt objavljen po treh mesecih do konca marca, začeti se mora
               pa izvajati najkasneje s 1.7., sicer ministrstvo za finance ne more odobriti
               likvidnosti, skratka ne more izplačevati odhodkov. Ta sklep je sicer samo
               priporočilne narave, mi smo pa to zapeljali tako, da smo likvidnost vezali na
               upoštevanje teh standardov. Tako, da menim, da ni več potreben. Hvala.</p>
            </sp>
            <sp xml:id="SDZ2-Izredna-30-1998-12-18.sp53">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Kopač. Vaš amandma je vložen na zakon, ki ga še nismo sprejeli,
               ali ne? <stage xml:id="SDZ2-Izredna-30-1998-12-18.stage55">(Glas iz ozadja.)</stage> Gospod Feri Horvat.</p>
            </sp>
            <sp xml:id="SDZ2-Izredna-30-1998-12-18.sp54">

               <speaker>FRANC (FERI) HORVAT:</speaker>

               <p>Hvala za besedo, gospod predsednik, in hvala tudi za to, kar ste povedali. Prav to je
               razlog, da predlagam, da vendarle mi ta sklep sprejmemo. Če bodo sprejeti amandmaji,
               kot so predlagani, ki so dejansko zelo podobni ali skoraj identični tem predlogom
               sklepa, in če bo sprejet tak zakon o izvrševanju proračuna s temi sprejetimi
               amandmaji, potem bomo lahko ugotovili, da je ta sklep dejansko realiziran. Škodi ne,
               za vsak slučaj je pa dobro, da ga sprejmemo.</p>
            </sp>
            <sp xml:id="SDZ2-Izredna-30-1998-12-18.sp55">

               <speaker>PREDSEDNIK JANEZ PODOBNIK:</speaker>

               <p>Hvala lepa. Bolje golob v roki kot vrabec na strehi. Ugotavljamo prisotnost! <stage xml:id="SDZ2-Izredna-30-1998-12-18.stage56">(68
               prisotnih.)</stage></p>
               <p>Kdo je za drugi dodatni sklep odbora za proračun in drugih javnih financ? <stage xml:id="SDZ2-Izredna-30-1998-12-18.stage57">(37
               poslancev.)</stage> Je kdo proti? <stage xml:id="SDZ2-Izredna-30-1998-12-18.stage58">(3 poslanci.)</stage></p>
               <p>Ugotavljam, da je ta sklep dobil podporo in je sprejet.</p>
               <p>Poslanska skupina socialdemokratov predlaga naslednji dodatni sklep k proračunu za
               leto 1999: "Vlada Republike Slovenije najkasneje do 30. junija 1999 pripravi
               dopolnjene zneske finančne izravnave za občine tako, da bo občinam, ki izpolnjujejo
               pogoje iz drugega odstavka 25. člena zakona o financiranju občin, zagotovila najmanj
               75% izračunanega obsega primerne porabe." Ali želi kdo besedo? Gospod Pukšič.</p>
            </sp>
            <sp xml:id="SDZ2-Izredna-30-1998-12-18.sp56">

               <speaker>FRANC PUKŠIČ:</speaker>

               <p>Gospod predsednik, poslanke in poslanci, predstavniki vlade! Predlog tega sklepa je
               nastal na osnovi sklepa državnega zbora, ki ga je sprejel ob sprejetju zakona o
               spremembi zakona o financiranju občin. Takrat smo zavezali vlado, da do konca tega
               leta sprejme tudi zakon o skladnem regionalnem razvoju. To se ni zgodilo. Drugo pa
               je, da je na osnovi razgovorov z ministrstvom za finance bilo predlagano, da je možno
               to do 30. junija 1999 tudi pripraviti. Zato seveda predlagam, da je ta sklep sprejet.
               Hvala lepa.</p>
            </sp>
            <sp xml:id="SDZ2-Izredna-30-1998-12-18.sp57">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Kopač.</p>
            </sp>
            <sp xml:id="SDZ2-Izredna-30-1998-12-18.sp58">

               <speaker>MAG. JANEZ KOPAČ:</speaker>

               <p>Jaz tega sklepa ne bom podprl, zato ker po vsebini sega v pravkar sprejeti proračun.
               Bilo bi nekoliko smešno tudi od državnega zbora, če najprej sprejme proračun, kar se
               je zgodilo pred desetimi minutami, potem ga pa z dodatnim sklepom poskuša
               spremeniti.</p>
               <p>Dopolnilna sredstva na podlagi drugega odstavka 25. člena zakona o spremembah in
               dopolnitvah zakona o financiranju občin v proračunu seveda so predvidena. Ne vem
               točno v kolikšni višini, 600 ali 700 milijonov ali nekaj takega. Ampak seveda ne
               zadoščajo za to, kar predlaga gospod Pukšič. Saj ministrstvo za finance ali pa vlada
               kot celota tako ali tako ne more ugoditi temu sklepu, tudi če bi rada, zato ker pač
               sredstev ni v proračunu v zadostni meri glede na želje gospoda Pukšiča. Lahko rečem,
               da sklep, tudi če bi bil sprejet, se ga itak ne da izvesti in ima vlada opravičilo.
               Ampak mislim, da je bolje, da ga niti ne sprejmemo, ker bi bilo malo smešno prav iz
               tega razloga, ker je v kontradikciji s pravkar sprejetim proračunom. Hvala.</p>
            </sp>
            <sp xml:id="SDZ2-Izredna-30-1998-12-18.sp59">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Pukšič.</p>
            </sp>
            <sp xml:id="SDZ2-Izredna-30-1998-12-18.sp60">

               <speaker>FRANC PUKŠIČ:</speaker>

               <p>Hvala lepa. Gospod predsednik, poslanke in poslanci, predstavniki vlade! Predsednik
               odbora za finance in monetarno politiko mag. Janez Kopač je nekoč, 27. novembra tega
               leta pisal predsedniku državnega zbora in predsedniku vlade Republike Slovenije, ko
               je opozoril, da je potrebno pripraviti tudi izračun prihodkov finančne izravnave in
               pregled programa investicij in ukrepov. Pregled programa investicij in ukrepov, ki je
               bil pripravljen in dogovorjen v skladu tudi s sklepom državnega zbora. Predlog
               izračuna primerne porabe občin pa ni bil pripravljen. Zaradi tega, ker vlada tega ni
               pripravila, pa je predsednik odbora za finance in monetarno politiko kljub temu s to
               točko nadaljeval na odboru, je bilo v torek ugotovljeno, da vlada svojega ni opravila
               in zato državni zbor ni mogel nadaljevati z delom sprejemanja proračuna. Ko smo v
               sredo to gradivo dobili, je bilo ugotovljeno v tabeli 5, da manjka kolona številka,
               ne vem, katera, ena izmed kolon, ki bi imela postavke do finančne izravnave občinskih
               proračunov do 75% primerne porabe. Gradivo je bilo pomanjkljivo pripravljeno. Kot se
               spomnite, sem sam v sredo vztrajal pri tem, da ni pogojev za nadaljevanje obravnave
               proračuna, pa vendar. S posvetovanjem z ministrstvom, smo se dogovorili, da je možno
               v obliki dodatnega sklepa državnega zbora zadevo do 30. junija 1999 to tudi skladno z
               zakonodajo pripraviti. Argument na strani ministrstva je bil: Pri 192 občinah nimajo
               vsega vpogleda o lastnih virih in tako dalje. Kar je tudi sprejemljiv argument.</p>
               <p>Popolnoma izigrano bi bilo, če danes državni zbor tega predloga dodatnega sklepa ne
               bi sprejel. Zato še enkrat predlagam, da se ta dodatni sklep k proračunu za leto 1999
               sprejme. Vsem nam je jasno, da bo ta popravek oziroma to finančno izravnavo za
               približno 66 občin potrebno narediti. V kolikor pa ne, pa vam danes povem, da ne bo
               preteklo pol leta v letu 1999, ko bodo občine postale nelikvidne. Nelekvidne občine
               bodo z računi, ki jih bodo pošiljala nazaj na ministrstvo za delo, družino, nazaj na
               ministrstvo za šolstvo in brez kakršnegakoli vzdrževanja lokalne infrastrukture.</p>
               <p>Poslanke in poslanci! Če so se v tem državnem zboru ustanovile občine, potem se
               zavedajte tudi tega dejstva. Zato še enkrat predlagam, da je ta sklep sprejet. Hvala
               lepa.</p>
            </sp>
            <sp xml:id="SDZ2-Izredna-30-1998-12-18.sp61">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo želi minister za finance, mag. Gaspari.</p>
            </sp>
            <sp xml:id="SDZ2-Izredna-30-1998-12-18.sp62">

               <speaker>MAG. MITJA GASPARI:</speaker>

               <p>Gospod predsednik, hvala lepa. To kar je gospod Pukšič povedal. Poslanca bi rad
               dopolnil, točno je, da smo se o tej zadevi pogovarjali in tudi razjasnjevali zadevo.
               Tisto, kar je v njegovem sklepu napačno, glede na zakon, na katerega se sklicuje, je
               besedica "najmanj". Tako kot on, mi vemo, da v zakonu piše, da občine, ki ne dosežejo
               75%, imajo pravico do izravnave. Lahko bi bilo tudi 10%, ker ne piše, koliko bi jih
               morale imeti. Vsekakor smo se dogovarjali, da je ta izravnava bistveno višja, in če
               bodo sredstva omogočala, blizu številki, ki jo on imenuje kot najmanj. Vsekakor
               država oziroma vlada na osnovi podatkov, ki jih bo dobila iz tega naslova, in to je
               točno, kar je rekel gospod Pukšič, da je za to potrebno seveda imeti najprej v celoti
               ustanovljene občine v tem smislu, da so tudi vsa empirična dejstva znana, razen
               župana in pa območja, bo možno seveda za vseh 192 občin tudi primerno oziroma vse te
               relevantne številke izračunati, predvsem pa tisto, ki zanima poslanca gospoda
               Pukšiča, to se pravi ta finančna izravnava. In v tem primeru gre za nek normalni
               postopek, ki ne bo delal razlik med občinami. Vsekakor pa ne more biti sklep, ki ni v
               skladu z zakonom, to pa je, da je lahko ta izravnava najmanj 75 oziroma toliko ali
               več. O tem pa zakon ne govori. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp63">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Pukšič, ali predlagate spremembo besede "najmanj" v besedo "do".
               Se strinjate? Torej gospod Pukšič svoj sklep, dodatni sklep spreminja v toliko, da
               besedico "najmanj" spreminja z besedico "do" 75% obsega primerne porabe. Ali želi še
               kdo besedo? <stage xml:id="SDZ2-Izredna-30-1998-12-18.stage59">(Ne želi.)</stage> Razpravo zaključujem in dajem na glasovanje ta dodatni sklep.
               Ugotovimo prisotnost! <stage xml:id="SDZ2-Izredna-30-1998-12-18.stage60">(66 prisotnih.)</stage></p>
               <p>Kdo podpira ta dodatni sklep? <stage xml:id="SDZ2-Izredna-30-1998-12-18.stage61">(24 poslancev.)</stage> Je kdo proti? <stage xml:id="SDZ2-Izredna-30-1998-12-18.stage62">(31 poslancev.)</stage></p>
               <p>Ugotavljam, da dodatni sklep ni bil sprejet.</p>
               <p>Poslanka gospa Zbačnikova predlaga dodatni sklep, ki se glasi: "Državni zbor poziva
               vlado Republike Slovenije, da ga najpozneje do 15. januarja prihodnje leto seznani z
               ukrepi za zagotovitev potrebnih finančnih sredstev za sanacijo Knafljevega doma na
               Dunaju v skladu s podpisano meddržavno pogodbo iz julija 1997 in dogovorom med
               univerzo v Ljubljani ter tremi ministrstvi: za šolstvo in šport, znanost in
               tehnologijo in kulturo, ki izražajo pripravljenost, da v letih 1998, 1999 in 2000
               prispevajo del potrebnih sredstev za sanacijo omenjenega objekta." Prosim, gospa
               Zbačnikova.</p>
            </sp>
            <sp xml:id="SDZ2-Izredna-30-1998-12-18.sp64">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Prosila bi, da bi vsaj ta sklep podprli, kajti še enkrat opozarjam, kot
               sem že včeraj velikokrat povedala, da je to eden najstarejših slovenskih domov na
               Dunaju, kjer so se izobraževali in živeli številni naši kulturniki, od Prešerna do
               Župančiča in številnih znanstvenikov, veliko naših študentov se je že šolalo in še
               dobivajo štipendije in bi se še šolalo. Glavni argument, zaradi katerega bi pa
               prosila, da to podprete, pa je to, da v drugem letu, če ne bomo uspeli to prej, če
               vlada prej ne bo našla neke rešitve, bomo namesto 23% sredstev, ki so potrebna za
               obnovo Knafljevega doma, potrebovali 100%, kajti drugo leto se spreminja avstrijska
               zakonodaja in 77%, ki nam jih je zagotovila, ob seveda sofinanciranju naše države,
               odpadejo. To se pravi potem bomo mi rabili za obnovo 100%-na sredstva in ne samo 23%,
               kot jih bomo rabili do tedaj, dokler do te spremembe ne bo prišlo. Zato prosim, ta
               sklep podprite in pomagajte, da ta dom ostane še vedno na razpolago in v pomoč
               številnim slovenskim kulturnikom, intelektualcem in našim študentom. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp65">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ker ni več razprave, dajem dodatni sklep kolegice Zbačnikove na
               glasovanje. Ugotovimo prisotnost! <stage xml:id="SDZ2-Izredna-30-1998-12-18.stage63">(60 prisotnih.)</stage></p>
               <p>Kdo podpira ta dodatni sklep? <stage xml:id="SDZ2-Izredna-30-1998-12-18.stage64">(23 poslancev.)</stage> Je kdo proti? <stage xml:id="SDZ2-Izredna-30-1998-12-18.stage65">(26 poslancev.)</stage></p>
               <p>Ugotavljam, da dodatni sklep ni dobil večinske podpore in ni bil izglasovan.</p>
               <p>Ali je še kakšen dodatni sklep? <stage xml:id="SDZ2-Izredna-30-1998-12-18.stage66">(Ne.)</stage> Izčrpali smo vse dodatne sklepe in s tem
               zaključili 6. točko dnevnega reda.</p>
               <p>Poslanke in poslance sprašujem, ali je še pripravljenost, da v skladu z mojo prejšnjo
               napovedjo danes obravnavamo še zakon o ratifikaciji sporazuma med Republiko Slovenijo
               in Republiko Avstrijo? <stage xml:id="SDZ2-Izredna-30-1998-12-18.stage67">(Da.)</stage> Hvala lepa.</p>
               <p>Prehajamo na <title xml:id="SDZ2-Izredna-30-1998-12-18.title5">3. TOČKO DNEVNEGA REDA - PREDLOG ZAKONA O RATIFIKACIJI SPORAZUMA
                  MED REPUBLIKO SLOVENIJO, KI JO ZASTOPA MINISTRSTVO ZA FINANCE, KI DELUJE ZA VLADO
                  REPUBLIKE SLOVENIJE IN V NJENEM IMENU, IN ÖSTERREICHISCHE KONTROLBANK AG, DUNAJ.</title>
               </p>
               <p><stage xml:id="SDZ2-Izredna-30-1998-12-18.stage68">(Posredovanje poslanca Hvalice iz klopi.)</stage> Takoj boste dobili besedo.</p>
               <p>Predlog zakona je v obravnavo zboru predložila vlada Republike Slovenije. Prosim
               predstavnika vlade, da se pripravi. Gospod Hvalica ima proceduralni predlog.</p>
            </sp>
            <sp xml:id="SDZ2-Izredna-30-1998-12-18.sp66">

               <speaker>IVO HVALICA:</speaker>

               <p>Hvala lepa. Gospod predsednik, že pred tremi tedni je bilo sklenjeno, da bo danes v
               državnem zboru posvet s Slovenci v zamejstvu, in sicer s Slovenci v Avstriji,
               Italiji, na Madžarskem in Hrvaškem. Potem, ko ste se naknadno odločili, da bo ta
               petek seja državnega zbora, smo to srečanje zreducirali na petek popoldan ob 14.00
               uri, kar je že omalovaževanje. Povsem tako, na koncu, bomo odpravili s Slovenci, ki
               so prišli sem kot v svetišče parlamentarne demokracije! Zdaj se je ta posvet začel.
               Lepo vas prosim, gospod predsednik, samo zaradi elementarnega spoštovanja do dela
               našega slovenskega telesa, ki je izven naših meja, vas lepo prosim, da prekinete to
               sejo, da končamo in gremo vsaj nekateri, tisti, ki še premoremo ta občutek, na
               srečanje z zamejskimi Slovenci. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp67">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Hvalica. Tudi sam se ga bom udeležil. Z gospodom Schiffrerjem sva
               dogovorjena, da bodo za pet ali deset minut počakali, da bomo opravili še to točko
               dnevnega reda in nato se bomo skupaj, tisti, ki želite, udeležili tega posveta.</p>
               <p>Sprašujem predstavnika vlade, ali želi besedo? Prosim, državni sekretar, gospod
               Reščič. Mislim, da bo hitro.</p>
            </sp>
            <sp xml:id="SDZ2-Izredna-30-1998-12-18.sp68">

               <speaker>VALTER REŠČIČ:</speaker>

               <p>Hvala. Spoštovani! Vlada predlaga državnemu zboru, da ratificira sporazum z Republiko
               Avstrijo. S to ratifikacijo bo Republika Slovenija še letos dokončno uredila razmere
               slovenskih končnih uporabnikov oziroma Republike Slovenije z Republiko Avstrijo kot
               upnico iz naslova nasledstva dolgov bivše SFRJ. Sredstva za poravnavo obveznosti
               sporazuma so zagotovljena v letošnjem proračunu, zato predlagam, da to naredimo
               letos, ker to za naslednje leto ni predvideno. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp69">

               <speaker>PREDSEDNIK JANEZ PODOBNIK:</speaker>

               <p>Hvala lepa državnemu sekretarju.</p>
               <p>Predlog zakona je obravnaval odbor za mednarodne odnose kot matično delovno telo;
               danes ste poročilo prejeli. Ali želi poročevalec odbora besedo? <stage xml:id="SDZ2-Izredna-30-1998-12-18.stage69">(Ne želi.)</stage> Ali želi
               besedo predstavnik sekretariata za zakonodajo? <stage xml:id="SDZ2-Izredna-30-1998-12-18.stage70">(Ne želi.)</stage> Želijo besedo predstavniki
               poslanskih skupin? Prosim, gospod Špiletič, v imenu poslanske skupine
               socialdemokratov.</p>
            </sp>
            <sp xml:id="SDZ2-Izredna-30-1998-12-18.sp70">

               <speaker>BOGOMIR ŠPILETIČ:</speaker>

               <p>Po tem zakonu oziroma sporazumu Slovenija prevzema obveznost 73 milijonov avstrijskih
               šilingov, tako da ta zakon le pomeni kar precejšnje breme za slovensko stran. Moram
               reči samo obrazložitev, da je po svoje kontradiktorna. Namreč, na enem mestu piše, da
               sprejem zakona oziroma ratifikacija ne bo obremenjevala proračuna, saj ga bodo
               plačali slovenski končni uporabniki, ki so dolg najeli ali koristili. Med tem, ko
               kasneje, ko piše pod točko 5. na strani 16 v Poročevalcu, pa vendarle pravi, da bo
               vlada Republike Slovenije prevzela del obveznosti v skladu s 6. členom zakona o
               pariškem klubu in tako naprej.</p>
               <p>Jaz bi vendarle vprašal: Kolikšen bo tisti del stroškov, ki odpade na proračun? Kdo
               so tisti slovenski končni uporabniki, ki bodo ta kredit odplačali? Kdo je končni
               prejemnik tega kredita?</p>
            </sp>
            <sp xml:id="SDZ2-Izredna-30-1998-12-18.sp71">

               <speaker>PREDSEDNIK JANEZ PODOBNIK:</speaker>

               <p>Hvala lepa. Predlagam, da predstavnik vlade odgovori potem, ko bomo odprli splošno
               razpravo. Ali želi še katera od poslanskih skupin besedo? <stage xml:id="SDZ2-Izredna-30-1998-12-18.stage71">(Ne želi.)</stage> Prehajamo na
               razpravo. Pisnih razprav ni, zato razpravo omejujem na 5 minut. Ali želi besedo
               državni sekretar, gospod Reščič? Prosim.</p>
            </sp>
            <sp xml:id="SDZ2-Izredna-30-1998-12-18.sp72">

               <speaker>VALTER REŠČIČ:</speaker>

               <p>Hvala. Iz priloženega materiala, ki je bil obravnavan na odboru, je razvidno, da
               Republika Slovenija ne bo prevzela za 73 milijonov, ampak samo za tisti del, ki je
               bil prenesen na Jugobanko, in tudi na osnovi sklepa, ki je bil ob obravnavi, prvi
               obravnavi zakona, ki ureja razmerje s pariškim klubom, sprejet v državnem zboru, da
               se razmerja do Jugobanke oziroma Abanke uredijo posebej.</p>
               <p>To je urejeno sedaj posebej. Skladno s sklepom vlade, skladno s sklepom odbora in
               tudi pogodbo z Abanko. Obveznosti, ki jih bo republika iz tega naslova poravnala, so
               razvidne iz tabele 3. Nanašajo se na 16,6 milijona šilingov glavnice in obresti,
               zapadle do decembra 1994. Na glavnico je zapadlo do 30.6.1998 v višini 3 milijone 86
               tisoč šilingov. Glavnice so zapadle po 30.6. v višini 132, se pravi je to bistveno
               manj od tega, ob tem, da je tukaj še ureditev, da v kolikor bo Avstrija uredila z
               Jugoslavijo to, da bo poplačala, potem bo to vrnjeno, drugače bomo to posebej
               urejali. Hvala lepa.</p>
            </sp>
            <sp xml:id="SDZ2-Izredna-30-1998-12-18.sp73">

               <speaker>PREDSEDNIK JANEZ PODOBNIK:</speaker>

               <p>Hvala gospodu Reščiču. Ali želi še kdo besedo? Gospod Špiletič.</p>
            </sp>
            <sp xml:id="SDZ2-Izredna-30-1998-12-18.sp74">

               <speaker>BOGOMIR ŠPILETIČ:</speaker>

               <p>Jaz res nisem razumel. Pojasnilo v višini, se zahvaljujem. Tukaj piše: "Alocirani
               dolg ne bo obremenjeval proračuna Republike Slovenije, saj ga bodo plačali slovenski
               končni uporabniki, ki so dolg najeli ali koristili". Kdo je ta, ki bo to plačal, če
               ne proračun?</p>
            </sp>
            <sp xml:id="SDZ2-Izredna-30-1998-12-18.sp75">

               <speaker>PREDSEDNIK JANEZ PODOBNIK:</speaker>

               <p>Prosim, gospod Reščič. Gre za denar, to je pomembno, da dobimo kompetentne
               odgovore.</p>
            </sp>
            <sp xml:id="SDZ2-Izredna-30-1998-12-18.sp76">

               <speaker>VALTER REŠČIČ:</speaker>

               <p>Hvala. Abanka, Nova Ljubljanska Banka.</p>
            </sp>
            <sp xml:id="SDZ2-Izredna-30-1998-12-18.sp77">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ker ni več razprave, jo zaključujem. Prehajamo na odločanje. Najprej
               dajem na glasovanje proceduralni sklep oziroma sklep, da bomo glasovali le o predlogu
               zakona v celoti. Ugotavljamo prisotnost! <stage xml:id="SDZ2-Izredna-30-1998-12-18.stage72">(57 prisotnih.)</stage></p>
               <p>Kdo je za predlagani sklep? <stage xml:id="SDZ2-Izredna-30-1998-12-18.stage73">(52 poslancev.)</stage> Je kdo proti? <stage xml:id="SDZ2-Izredna-30-1998-12-18.stage74">(Nihče.)</stage></p>
               <p>Ugotavljam, da je sklep sprejet.</p>
               <p>Sedaj lahko dajem na glasovanje predlog zakona v celoti. Ugotavljamo prisotnost! <stage xml:id="SDZ2-Izredna-30-1998-12-18.stage75">(56
               prisotnih.)</stage></p>
               <p>Kdo je za zakon v celoti? <stage xml:id="SDZ2-Izredna-30-1998-12-18.stage76">(48 poslancev.)</stage> Je kdo proti? <stage xml:id="SDZ2-Izredna-30-1998-12-18.stage77">(2 poslanca.)</stage></p>
               <p>Ugotavljam, da je zakon v celoti sprejet.</p>
               <p>S tem smo zaključili 3. točko dnevnega reda. Sejo prekinjam. Nadaljujemo jo v torek
               ob 10.00 uri dopoldne s 7. točko dnevnega reda. Vabim vas, da se udeležite posveta s
               predstavniki Slovencev v zamejstvu in po svetu, ki je v spodnji dvorani. Hvala
                  lepa. <stage xml:id="SDZ2-Izredna-30-1998-12-18.stage78">(SEJA JE BILA PREKINJENA 18. DECEMBRA 1998 OB 14.10 URI.)</stage>
               </p>
            </sp>
         </div>
      </body>
   </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Izredna-22-1998-05-14">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|BCE12095B91D3E3BC125660A002EB4E3</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=BCE12095B91D3E3BC125660A002EB4E3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Izredna-22-1998-05-14.DZ" n="22">
               <name>Izredna</name>
               <date when="1998-05-14"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Izredna-22-1998-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">22. izredna seja</stage>
            <stage type="date">(14. maj 1998)</stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 10.06 uri.</stage>


            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi! Pričenjam 22. izredno sejo Državnega zbora Republike
               Slovenije, ki sem jo sklical na podlagi prvega in drugega odstavka 51. in 54. člena
               poslovnika državnega zbora.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Branko Janc, Jakob Presečnik, Janez Per, Jurij Malovrh, Polonca
               Dobrajc, Franc Kangler, Jelko Kacin, Benjamin Henigman, Vincencij Demšar, dr. Jože
               Zagožen od 12.00 ure dalje, Tone Anderlič za popoldanski del seje, Roman Jakič, Miran
               Jerič, Mirko Kaplja za pričetek seje in Tone Partljič za dopoldanski del seje.</p>
               <p>Prosim, da ugotovimo prisotnost v dvorani. Ugotovimo prisotnost! 52 poslank in
               poslancev, državni zbor je sklepčen in lahko odloča.</p>
               <p>Na sejo sem povabil tudi predstavnike Vlade Republike Slovenije, ki jih lepo
               pozdravljam.</p>
               <p>Prehajamo na določitev dnevnega reda 22. izredne seje državnega zbora. Seja je bila
               sklicana po dogovoru na kolegiju predsednika državnega zbora. Predlog dnevnega reda
               ste prejeli s sklicem 22. izredne seje, dne 12. maja 1998. O predlogu dnevnega reda
               bomo odločali v skladu z drugim odstavkom 64. člena poslovnika državnega zbora.</p>
               <p>Sprašujem, ali je kakšen predlog za umik? Prosim, gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Drage kolegice, spoštovani kolegi! Jaz predlagam, da se umakne z dnevnega
               reda 2. točka. In sicer, poglejte, kako smo spet prišli do tega dnevnega reda.</p>
               <p>Ker je bilo nujno sklicati izredno sejo državnega zbora zaradi 1. točke, ki je nujna
               glede na roke, glede na odločbo ustavnega sodišča in razpis referendumov, potem se je
               pač kar tako našla prilika, da se uvrsti še ena točka dnevnega reda, ki bo tako ali
               tako oziroma ki bi morala biti, in predpostavljam, da bi bila in da bo uvrščena na
               redno sejo, ki jo začnemo v torek. Zdaj pa se je pokazala prilika in se uvrsti točka
               dnevnega reda, ki ni tako nepomembna, kjer mislim, da tudi ni še čisto do konca vse
               obdelano, in jo bomo pač danes obdelali, če jo bomo obdelali; če je pa ne bomo
               zaključili, jo bomo pa enostavno prekinili in jo potem prenesli na redno zasedanje,
               ki se bo začelo v torek. Mislim, da tak način ni pravilen, niti ni skladen s
               poslovnikom, ker mislim, da ni nobenega poslovniškega razloga, razen tega, da se
               predsednik sam odloči, kaj bo predlagal na dnevni red.</p>
               <p>Zato predlagam, da se ta točka s tega dnevnega reda te seje umakne in se, če je
               potrebno, tudi predlagam sklep, da se odločimo, da je ta točka na zasedanju, ki se bo
               začelo v torek, torej to je 9. redna seja, kjer se ta točka redno začne obravnavati,
               tako kot je tudi normalno. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Mozetič. Preden bom dal besedo v skladu s poslovnikom, bi rad
               povedal naslednje. Na seji kolegija sem predlagal, da bi poleg odloka o razpisu
               referenduma in določitvi referendumskih območij in nadaljnji naslov te točke
               predlagali še dva zakona v sklopu tega paketa problematika lokalne samouprave. Torej
               predlog zakona o spremembah in dopolnitvah zakona o lokalni samoupravi in predlog
               zakona o spremembi zakona o financiranju občin.</p>
               <p>Vsi člani kolegija so se strinjali, da se uvrsti točka o lokalni samoupravi,
               predlagali pa so, da se zakon o financiranju občin ne uvrsti na izredno sejo in sem
               seveda zato to tudi uvrstil. Bila je soglasna odločitev kolegija. Želi besedo
               poročevalec? Torej gospod Mozetič predlaga, da se z dnevnega reda umakne 2. točka
               dnevnega reda, to je predlog zakona o spremembah in dopolnitvah zakona o lokalni
               samoupravi. Želi besedo poročevalec matičnega delovnega telesa? Gospod Trofenik? <stage>(Ne
               želi.)</stage> Želi besedo predstavnik sekretariata za zakonodajo in pravne zadeve? <stage>(Ne
               želi.)</stage> Želi besedo predstavnik vlade? Prosim, minister Grafenauer.</p>
            </sp>
            <sp who="SDZ2:GrafenauerBožo">

               <speaker>MAG. BOŽO GRAFENAUER:</speaker>

               <p>Hvala lepa. Spoštovani gospod predsednik! Poslanke in poslanci!</p>
               <p>Tudi vlada republike Slovenije je predlagala, da se spremembe in dopolnitve zakona o
               lokalni samoupravi obravnavajo čimprej, kar je tudi v skladu s prejšnjimi odločitvami
               državnega zbora, ker ste nekajkrat zahtevali, da se vložijo spremembe v
               proceduro.</p>
               <p>30.10. je državni zbor sprejel ta sklep. 4. decembra je vlada sprejela spremembe in
               dopolnitve zakona, je pa seveda jasno, da je zaradi obilice dela v državnem zboru
               bilo težko hitro uvrstiti to točko na dnevni red.</p>
               <p>Situacija pa je taka, da je stališče, vsaj kolikor sem jaz do sedaj sodeloval s
               poslanskimi skupinami, vseh enotno, da je potrebno nekatere spremembe opraviti pred
               razpisom lokalnih volitev.</p>
               <p>Te roke bomo skrajno težko lovili. Vendar to stališče, kolikor je meni znano, je
               enotno sprejeto. Če mi mislimo, da ni potrebno sistemsko posegati v to zakonsko
               ureditev, potem si seveda lahko privoščimo še nekaj časa.</p>
               <p>Bojazen pa je, tudi če bi šlo na redno sejo, vprašanje, kdaj bo ta seja končana in
               potem verjetno sistemskih sprememb do novih lokalnih volitev ne bo mogoče
               izvesti.</p>
               <p>Je nekaj zelo perečih vprašanj, ki lahko povzročijo večje težave pri izvedbi samih
               lokalnih volitev. Zaradi, jaz bi rekel specifičnega razumevanja pravnih norm in, da
               rečem, pravil, pravnosti, poštenosti, pravičnosti, ki jih v Evropi ni zaslediti. Vam
               bom jaz, če boste obravnavali, na nekaterih primerih lahko to pokazal. Lahko pa vam
               en konkreten primer povem, da boste videli, da je ta situacija pereča.</p>
               <p>V več občinskih svetih obravnavajo spremembe in dopolnitve statutov, v katerih bi
               zapisali, da je funkcija župana profesionalna. S tem bi onemogočili vsem tistim, ki
               želijo še naprej opravljati funkcijo univerzitetnih profesorjev, ključavničarjev,
               sladoledarjev, hočejo biti uspešni v svoji dejavnosti kmeta in tako dalje,
               kandidiranje in opravljanje teh funkcij.</p>
               <p>Tako, da v prvi vrsti za vlado ne gre za vprašanje združljivosti ali nezdružljivosti
               oziroma za izločanje poslancev, kot se včasih to mogoče v okoljih dogaja.</p>
               <p>Takšna razmišljanja mislim, da niso normalna. Samo primer. Avstrija, vzamemo
               Tirolsko, nima niti enega profesionalnega župana. Tendence v Evropi so popolnoma
               drugačne. Mi pa tudi zaradi izločanja morebitnih političnih nasprotnikov v občinah
               gremo v smeri, da bi spreminjali statute.</p>
               <p>Pokazal sem vam eno točko, ki mogoče kaže na to, da bi morali res se dogovoriti in
               nekatere, če že ne vse spremembe izvesti do razpisa lokalnih volitev. Sicer nima
               smisla sploh z zakonom s takim tempom nadaljevati, ker bi bilo pa skrajno nekorektno
               sprejeti zakon en mesec po lokalnih volitvah. Potem se nam res ne mudi. Hvala
               lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, mag. Grafenauer, minister za lokalno samoupravo.</p>
               <p>Želijo besedo predstavniki poslanskih skupin? <stage>(Ne želijo.)</stage> Želi predlagatelj umika
               dodatno obrazložiti svoj predlog? Prosim, gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Ja, spoštovani gospod minister, jaz se v glavnem z vami strinjam, ampak
               jaz sem povsem iz drugih razlogov predlagal, zakaj naj bi se ta točka, 2. točka
               dnevnega reda umaknila, in ti drugi razlogi so povsem jasni. Izredna seja je bila
               sklicana, kaj če ne bi bilo 1. točke dnevnega reda, potem pa izredne seje ne bi bilo.
               Te izredne seje ne bi bilo. Zakon bi bil uvrščen, tako kot je bilo verjetno
               dogovorjeno, tako kot je postopek tekel, na redno sejo, ki se bo začela v torek.
               Zakon je predlagan v prvo branje. Če se danes seja ne bo zaključila, če se točka ne
               bo zaključila, če se bo razprava zavlekla, ker je verjetno res veliko različnih
               stališč še, ki niso izpiljena, potem se tudi ta seja ne bo zaključila. Če jo bomo pa
               kljub vsemu zaključili s sklepom, bomo vso zadevo prenesli na državni zbor, ki se bo
               začel v torek, in verjetno se bo celo tako zgodilo, in če bo ta točka, zaradi mene je
               lahko takoj prva oziroma prva, zdaj glede na to, da je dogovorjeno, poslanska
               vprašanja, ustavna obtožba, takoj prva normalna točka ali pa prva redna točka. To
               čisto nič ne moti in v prvem branju, če je pa tako nujno, tri branja bomo v vsakem
               primeru zelo težko spravili pri tem zakonu do konca, do volitev. Bi morali v vsakem
               primeru vmes hitreje delati.</p>
               <p>Ampak glavni razlog, zakaj sem jaz predlagal umik, je čisto načelne narave. Jaz tudi
               se strinjam, da je ta zakon treba do neke meje, določene, popraviti, strinjam se, še
               huje v marsikateri občini, ki statutov sploh ne popravlja. Bolj kot tam, kjer so jih
               začeli popravljati, pa hočejo imeti poklicne župane. Huje je tam, kjer sploh se niso
               lotili poprave statutov in tudi take občine so in to je potrebno, zakon je potreben,
               ampak to sploh ni problem. Ravno tako hitro bo sprejet, če je danes obravnavan, kot
               če ga začnemo obravnavati tako, kot je prav, na redni seji, na redni seji, ki je že
               sklicana oziroma bo sklicana in se bo začela v torek in nobenega razloga ni bilo, da
               se ta zadeva uvrsti na izredno sejo. To je tisti razlog in to so tisti razlogi, ker
               želim, da bi enkrat postopno se začele v tem parlamentu sklicevati izredne seje za
               tisto, kar je res nekaj izrednega, ne pa zato, ker enostavno zadeve ne tečejo in
               potem, ker se slučajno pojavi izredna seja, se pa uvrščajo še na tisto izredno sejo
               točke. In če jih ne bomo zaključili, bomo naredili tako kot na prejšnji izredni seji,
               ko smo točke, ki jih nismo zaključili na izredni seji, prekinili in prenesli na redno
               sejo, ki jo začnemo v torek. Mislim, to bi želel, to in to je razlog, zakaj sem jaz
               predlagal umik te točke in tudi predlagam sklep, če je treba, če še ni uvrščen, da se
               ta točka uvrsti takoj na tretje mesto, takoj za ustavno obtožbo na redni seji, ki se
               bo začela v torek. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Mozetič. Iz vaše razprave sem razbral, da vztrajate pri vašem
               predlogu za umik te točke. Na glasovanje dajem predlog, da se umakne 2. točka 22.
               izredne seje z dnevnega reda. Ugotovimo prisotnost! <stage>(57 prisotnih.)</stage></p>
               <p>Kdo je za predlog, da se 2. točka dnevnega reda umakne z dnevnega reda? <stage>(24
               poslancev.)</stage> Je kdo proti? <stage>(27 poslancev.)</stage></p>
               <p>Ugotavljam, da predlog, da se 2. točka umakne z dnevnega reda, ni bil sprejet.</p>
               <p>Ali je še kakšen predlog za umik? Najverjetneje ga ni, ker je samo še en možen
               predlog. Prehajamo na razširitve. Predlogov za razširitev dnevnega reda nismo
               prejeli. Želi s tem v zvezi kdo besedo? <stage>(Ne želi.)</stage></p>
               <p>Za današnjo sejo tako predlagam dnevni red, kot ste ga sprejeli s sklicem, in sicer z
               dvema točkama dnevnega reda. Ugotovimo prisotnost! <stage>(61 prisotnih.)</stage></p>
               <p>Kdo je za dnevni red v celoti? <stage>(48 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je dnevni red sprejet.</p>
               <p>Pred začetkom dela so ponavadi na vrsti obvestila. Danes ni nobenih bistvenih
               obvestil. Državni zbor bo zasedal do 18.00 ure. Če danes ne bo končal z dvema točkama
               dnevnega reda, pa jutri od 10.00 do 14.00.</p>
               <p>Prehajamo na <title>1. TOČKO DNEVNEGA REDA - OBRAVNAVA PREDLOGA ODLOKA O RAZPISU
                  REFERENDUMA IN DOLOČITVI REFERENDUMSKIH OBMOČIJ ZA USTANOVITEV OBČIN TER ZA
                  DOLOČITEV OZIROMA SPREMEMBO NJIHOVIH OBMOČIJ IN RAZPISU REFERENDUMA ZA SPREMEMBO
                  SEDEŽA OBČINE.</title> Predlog odloka je na podlagi 14. člena zakona o postopku za
               ustanovitev občin ter za določitev njihovih območij v skladu z izrekom odločbe
               ustavnega sodišča Republike Slovenije št. UI119/98 z dne 17. aprila 1998 pripravila
               komisija za lokalno samoupravo. Ali želi poročevalec komisije besedo? Prosim, gospod
               Trofenik.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Hvala za besedo. Lepo pozdravljeni! Komisija za lokalno samoupravo je na svoji 15.
               seji pripravila predlog odloka o razpisu referenduma in določitvi referendumskih
               območij za ustanovitev občin ter za določitev oziroma spremembo njihovih območij in
               razpisu referenduma za spremembo sedeža občine, in sicer predlaga enofazni
               postopek.</p>
               <p>Podlaga za predloženi predlog odloka, ki je pripravljen na podlagi 14. člena zakona o
               postopku za ustanovitev občin ter za določitev njihovih območij, je odločba ustavnega
               sodišča z dne 17.4.1998. Komisija je s predlaganim odlokom v celoti realizirala izrek
               odločbe ustavnega sodišča, s katero je le-to v postopku za oceno ustavnosti in
               zakonitosti, začetem na pobudo posameznih krajevnih skupnosti, občin in drugih,
               odločilo, da je odlok o razpisu referenduma in določitvi referendumskih območij za
               ustanovitev občin ter za določitev oziroma za spremembo njihovih območij in razpisu
               referenduma za spremembo imen in sedežev občin v neskladju z ustavo.</p>
               <p>Predloženi odlok vsebuje na podlagi odločbe ustavnega sodišča predloge za razpis
               referendumov, in sicer:</p>
               <p>1. razpis referenduma na območju občine Destrnik-Trnovska vas, glede sedeža
               občine,</p>
               <p>2. na območju naselja Prihova razpis referenduma glede izločitve iz občine Mozirje in
               priključitve k občini Nazarje in</p>
               <p>3. predloge o razpisu referendumov za izločitev delov občine v samostojno občino
               naslednjih območij: Benedikt, Cerkvenjak, Lenart, Sv. Ana v Slovenskih Goricah, Sv.
               Jurij v Slovenskih Goricah, Sv. Trojica v Slovenskih Goricah, Goličina, Sv. Andraž v
               Slovenskih Goricah, Velika Polana, Šmarjeta, Mirna Peč, Horjul, Žirovnica, Lipnica,
               Podlehnik, Žetale, Dobje.</p>
               <p>Iz poročila - se opravičujem! - je pomotoma izpadlo tudi območje Trzina.</p>
               <p>Komisija je nadalje ugotovila, da je 4. točko izreka odločbe ustavnega sodišča možno
               realizirati na podlagi že izvedenega referenduma 19. aprila, kjer je bil ta izveden
               na način, ki omogoča ugotavljanje izidov glasovanja posebej za območje naselja
               Globoka, ki se ne želi priključiti predlagani občini Razkrižje oziroma želi ostati na
               območju sedanje občine Ljutomer.</p>
               <p>Komisija je na podlagi razprave in na podlagi navedenega izreka odločbe Ustavnega
               sodišča Republike Slovenije sprejela naslednji sklep:</p>
               <p><q>"Komisija predlaga državnemu zboru, da predlog odloka o razpisu referenduma in
               določitvi referendumskih območij za ustanovitev občin ter za določitev oziroma
               spremembo njihovih območij in razpisu referenduma za spremembo sedeža občine
               obravnava na podlagi 229. člena poslovnika Državnega zbora Republike Slovenije po
               enofaznem postopku in ga sprejme."</q></p>
               <p>Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Trofeniku. Želi besedo predstavnik sekretariata za zakonodajo in
               pravne zadeve? <stage>(Ne želi.)</stage> Želi besedo predstavnik vlade? <stage>(Ne želi.)</stage> Besedo dajem
               predstavnikom poslanskih skupin. Gospod Rupar, v imenu poslanske skupine
               socialdemokratov. Potem gospod Juri.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Spoštovani gospod predsednik, kolegice in kolegi! V imenu poslanske skupine izražam
               pravzaprav zadovoljstvo nad odločitvijo ustavnega sodišča, saj nam je ta dopis
               oziroma ta odločitev dala potrditev o pravilni usmerjenosti razpisov referendumov
               povsod tam, kjer je bila pobuda vložena v skladu z zakonom. Žal nam je, da je vlada
               svoj predlog na prvi seji, pri prvih odločitvah podala kot nek arbiter, kot sodnik,
               da se ni sama zavedala, da je ustavno določeno, da imajo vsi pravico do referenduma
               in da je referendum pravzaprav samo tipalo razmerij oziroma želja v občinah oziroma v
               tistih delih, ki se odločajo za občine oziroma za spremembe. Vseh referendumov, vseh
               izidov smo res veseli, tako tudi v Kopru, ki je bil eden glavnih sporov oziroma
               glavnih dilem, saj smo nekje sumili, da je večina ljudi tam proti delitvi občin in
               proti ustanovitvi, vendar se nam je zdelo nujno potrebno, da se tam vendarle razpiše
               referendum in se na podlagi ustavne pravice in edine pravne podlage lahko določi
               oziroma potipa njihovo mnenje.</p>
               <p>V imenu poslanske skupine oziroma poslanska skupina je vložila tudi vrsto amandmajev,
               za katere pa že vnaprej prosimo za razmislek, da jih vendarle vsi podprete zato, ker
               obstaja zelo velika verjetnost, da se bodo sodniki glede na pritožbe odločili ravno
               tako, kot so se v odločbi, ki je sedaj predmet te druge izredne seje. Zelo radi bi
               videli, da se upošteva tudi vnaprej volja ljudi povsod tam, kjer je to v skladu z
               zakonom tudi vloženo oziroma, da se razpišejo referendumi tam, kjer ljudje to želijo.
               Morda gre delna kritika oziroma kar poštena kritika tudi strankam, ki ste podprle kot
               razsodniki, kot neki arbitri, tisto, kar pač ste podprli, da niste ravnali po logiki
               oziroma po zakonih in po tistem, kar je zdaj v pisni obliki prišlo tudi z ustavnega
               sodišča in žal je lahko tistim, ki so v javnosti na podlagi teh odločitev naleteli na
               kritike. Mislim, da ni vedno najbolje slediti tudi nevladnim predlogom, da je včasih
               treba razmisliti in da je včasih treba tudi poslušati opozicijo in vendar tudi
               opoziciji dati včasih prav, da ne pride potem do takih negativnih scen, kot je bilo
               to v tem primeru prve seje oziroma razpisa prvih referendumov. Zato še enkrat v imenu
               poslanske skupine upam, da se te napake vladnih strank in vlade v bodoče ne bodo več
               ponavljale. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Rupar. Predstavnik Združene liste socialnih demokratov bo gospod
               Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Kolegice in kolegi, lep pozdrav! Logična in pričakovana posledica improvizacije,
               nesposobnosti ali nepripravljenosti slediti nekim kriterijem, zagotovo pa
               nenačelnosti, ki je označila enako kot pred 4 leti naše tokratno prvo odločanje o
               referendumih za ustanovitev novih občin, je tu nov odlok. Vlada nam ga je
               izoblikovala in dostavila, ker ji je tako naložilo ustavno sodišče.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Gospod Juri, komisija za lokalno samoupravo je pripravila odlok.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Na predlog vlade je komisija za lokalno samoupravo - seveda državnemu zboru - hvala
               za opozorilo, predsednik - dostavila zato, da bi popravili in odpravili krivico, ki
               je bila nekaterim območjem storjena, ko smo jim z nenačelnim odločanjem onemogočili,
               da bi se sami potegovali za status občine. Danes naj bi torej imeli popravni izpit,
               toda kaj vse to pomeni - da se spisek 28 območij, ki so se na referendumih 19. aprila
               izrekla za ustanovitev novih občin - 8 jih je bilo proti - lahko raztegne, kolikor bo
               referendum uspel, na 46, kljub temu, da samo 5 - znova bi spomnil na to - izpolnjuje
               vse zakonske in druge potrebne pogoje za delovanje, ne da bi kratili pravice 147 že
               obstoječim. Naj znova opozorim, da vsaka nova občina, ki ne bo finančno samostojna
               oziroma samozadostna in ki bo potrebovala pomoč države, denar jemlje vsem ostalim, ki
               že obstajajo, in takih je že - analiza o financiranju občin v minulih 3 letih ne laže
               - več in preveč. Tako kot smo zaradi njegove nenačelnosti zavrnili prvi odlok, v
               Združeni listi socialnih demokratov nimamo razlogov, da bi tokratnega podprli, še
               zlasti ne, ker za razliko od ustavnih sodnikov, ki so nam že pred 4 leti povedali, da
               je referendum pred ustanovitvijo novih občin le poizvedbene in torej nezavezujoče
               narave, menimo, da se z voljo ljudi ne gre igrati in jim omogočiti, da gredo na
               volišča zato, da bi jim kasneje sporočili, da je bila njihova odločitev, ki so jo
               sprejeli, sicer zanimiva, da pa njihova krajevna skupnost izpolnjuje premalo pogojev,
               da bi prerasla v občino, je z naše strani zavajujoče in neodgovorno. Sicer lahko še
               enkrat ponovimo vsi, da se bomo izrečene ljudske volje kjerkoli in kadarkoli držali,
               tudi tokrat, ko bo najmanjša slovenska vasica želela postati občina. In ne pozabimo
               na to, da nas bo na odločitve, ki jih bomo sprejemali upoštevaje izrek ljudi, ustavno
               sodišče verjetno znova opomnilo, da smo ustanovili neustavne občine, ter onim, ki
               bodo sedeli namesto nas v naslednjem mandatu, naložilo, da najkasneje šest mesecev
               pred naslednjimi lokalnimi volitvami, torej čez štiri leta in pol, odpravijo naše
               napake. In kolo sreče ali nesreče se bo v totalni zmedi in velikanski družbeni škodi
               še enkrat zavrtelo. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Juri. V imenu poslanske skupine Slovenskih krščanskih demokratov
               gospod Božič.</p>
            </sp>
            <sp who="SDZ2:BožičIvan">

               <speaker>IVAN BOŽIČ:</speaker>

               <p>Hvala lepa, gospod predsednik. Kolegice in kolegi, spet smo pri novih občinah. V
               stranki krščanskih demokratov nismo nič spremenili svojega stališča in svojih misli.
               Vsi, ki želijo, imajo pravico do lokalne samouprave. In mi smo zelo nepošteni, če
               tistim, ki želijo občino, ne omogočimo, da se izrečejo, ali je res tako. To, kar je
               kolega iz združene liste, gospod Juri rekel, <q>"saj nekateri se niso izrekli"</q>, ampak
               drugi iz tiste sredine so pa to predlagali. Krščanski demokrati smo pripravili
               amandma k temu odloku. Kmalu ga bomo dobili na mizo in če bo potreba, bomo prosili
               tudi za odmor, da se bo prebral. Namreč, gre za nekaj. Ko sem zadnjič za to govornico
               govoril, sem govoril o krajevnih skupnostih, ki so dale predloge, o krajevnih
               skupnostih, ki so dale samo pobude, in o tistih, ki so zamudile rok. Res pa je, da
               ustavno sodišče niti kdo drug o kakšnem trdem roku, tudi mi ga nikoli nismo
               postavili, do kdaj naj bi se nekdo odločal. Zato ne vidimo vzroka, da ne bi omogočili
               tudi tistim, ki se iz kakršnegakoli vzroka na ustavno sodišče še niso pritožili.
               Govori se, da je na ustavnem sodišču okoli 20 pritožb tistih krajevnih skupnosti, ki
               so zvedele, da bodo druge krajevne skupnosti le imele možnosti, da jim bo današnja
               seja državnega zbora omogočila z glasovanjem, da bodo imele pravico v referendumskem
               območju glasovati o svoji občini. Torej mi predlagamo, da imajo vsi ti pravico. Tudi
               ustavno sodišče se ni držalo vseh norm, kot so zapisane v zakonu o lokalni
               samoupravi, o številu prebivalcev, o opremljenosti in kaj mora občina imeti, v 13.
               členu. To se pravi, da danes na mizo krščanski demokrati prinašamo amandma, po
               katerem vsi, ki imajo s prejšnje seje parlamenta predlog, pobudo, da se o njih
               ponovno govori in tu glasuje. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospodu Božiču. Gospod Zimšek, v imenu poslanske skupine Liberalne demokracije
               Slovenije.</p>
            </sp>
            <sp who="SDZ2:ZimšekJožef">

               <speaker>JOŽEF ZIMŠEK:</speaker>

               <p>Spoštovane poslanke, spoštovani poslanci! Mi smo se pred temi razpravami v liberalni
               demokraciji držali zakona in seveda zato nismo želeli, da bi tu preveč posegali v
               spremembe, ampak da bi spremenili samo tisto, kar nam je naložilo ustavno sodišče.
               Želeli smo, da se pred temi spremembami najprej dodela zakon o financiranju občin in
               pa da se dodela zakon o lokalni samoupravi. No, do tega ni prišlo. Prišlo pa je do
               opredelitve večjega števila referendumskih območij za nove občine. No, danes imamo
               podobno situacijo, ko prihaja pred nas odlok o razpisu referenduma in določitvi
               referendumskih območij za ustanovitev občin ter za določitev oziroma spremembo
               njihovih območij in razpisu referenduma za spremembo sedeža občine za vse tiste, ki
               so pravočasno vložile svojo zahtevo in kot je ustavno sodišče tudi zahtevalo. Sam
               ponovno menim oziroma naša poslanska skupina, da takšnega odloka ne moremo sprejeti,
               ker vseskozi poudarjamo, da je potrebno pred tem storiti nekaj drugega. Vsi tisti
               poslanci, ki ste bili v prejšnjem sestavu državnega zbora, se verjetno spomnite, da
               je ustavno sodišče pred leti, ko nismo imeli dodelanih kriterijev za občine,
               zahtevalo, da se ti kriteriji dodelajo, in takrat je v te kriterije, v 13.a člen
               prišel tudi kriterij števila prebivalcev. Takrat so to imenovali minimalno, seveda ob
               ostalih pogojih je to smiselno možno tudi spreminjati. Zato menim ponovno, da
               takšnega odloka ne moremo sprejeti, ker nekaterih zadev, ki bi jih morali urediti,
               predvsem mislim to na zakona, ni in da to preveč poenostavlja sprejemanje in ne smemo
               nekatera območja, za katera je danes ta predlog, pošiljati v neznani prostor. Hvala
               lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Zimšek. Želi še katera od poslanskih skupin besedo? <stage>(Ne želi.)</stage>
               Prehajamo na besedo poslank in poslancev. Pisno se je prijavil gospod Franc Pukšič,
               ostale razprave pa so omejene na 5 minut. Prosim, gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa, spoštovani gospod predsednik. Prav lep pozdrav, spoštovane poslanke in
               poslanci, in prav lep pozdrav tudi vsem medijem! Upam, da so nekateri mediji danes
               tudi tu, ki so po časopisu pisali, da je ustavno sodišče razpisalo referendum o
               spremembi sedežev v občini Destrnik-Trnovska vas, čeprav ni bilo sklepa občinskega
               sveta. Ti novinarji, verjamem, da ne bi znali, ampak tendenciozno in namerno želijo
               okvalificirati določene institucije sistema v naši državi, kar pa na tako enostaven
               način pač ne gre. Torej sklep sveta občine Destrnik-Trnovska vas je bil - takrat sem
               ga tudi prebral, in sicer z 8 proti 5 o razpisu tega referenduma. Toliko v
               obrazložitev k tej točki in zdelo se mi je prav, da to javno povem pred državnim
               zborom. Ker je to le edini način, da bodo to napako mediji tudi odpravili. Vsaj
               upam.</p>
               <p>Drugo pa tako. Spoštovane gospe, spoštovani gospodje! Kot veste sem bil eden izmed
               tistih, ki si je prizadeval, da se bi razpisali referendumi na vseh področjih, kjer
               je taka volja ljudi.</p>
               <p>To sem <q>"probal"</q> dokazovati tudi z določenimi številkami, z določenimi argumenti. Pa
               vendar so prevladali argumenti in številke vlade republike Slovenije, službe za
               lokalno samoupravo, ki pa niso točne ali niso resnične. V enem izmed takih dokumentov
               piše, kjer je vlada republike Slovenije ugotavljala, katere občine oziroma katere
               pobude, predlogi izpolnjujejo pogoje po 13. členu zakona o lokalni samoupravi in je
               napisala, da ima eden izmed teh predlogov štirirazredno osnovno šolo, bil je pa to
               vladni predlog, in zdravstveno varstvo. Pa tega seveda nima. Če greš na teren, ni
               niti štirirazredne osnovne šole in ni niti zdravstvenega varstva. Res pa je, da je v
               tistem vladnem predlogu, ki je bil vladni predlog, je del osnovne šole, to pa je prvi
               in drugi razred v eni učilnici in tretji razred v drugi učilnici. To so bili vladni
               predlogi.</p>
               <p>Po drugi strani pa je zapisala za nekatere predloge, ki so bili amandmirani, torej s
               strani opozicije, s strani ostalih poslancev, tudi nekateri iz vrst pozicije, pa
               seveda kasneje temu niso, torej niso sledili amandmajem tudi pri glasovanju. Pa je v
               vladnem poročilu napisano, da nima osnovne šole in zdravstvenega varstva. Pa vendar
               ima, takšen predlog ne samo 15 otrok, ampak 140, 160 otrok ima na lastnem teritoriju,
               petrazredno osnovno šolo in višje razrede, 6., 7. in 8. v drugem delu. Torej
               podružnična šola.</p>
               <p>Zato seveda so takšni podatki, ki jih daje vlada Republike Slovenije, zelo nekorektni
               in pravzaprav za poslance državnega zbora zavajajoči, kar pa mislim, da se ne bi
               smelo dogajati in upam, da v bodoče kaj več takšnega nekorektnega, netočnega poslanci
               državnega zbora ne bomo dobivali na klopi. Zakaj govorim tudi o tem? Govorim o tem
               tudi zato, da se ne bi ponovila zgodba. Namreč, dobro veste, spoštovane poslanke in
               poslanci, da je na ustavnem sodišču še kar nekaj ustavnih pritožb za razpis
               referendumskih območij. In ker ustavno sodišče o teh dodatnih pritožbah ni odločalo
               in seveda, ko ne bo moglo drugače odločiti, kot je pač odločilo o teh, o katerih
               govori današnji odlok, ki ga je pripravila komisija za lokalno samoupravo, predlaga,
               da amandmaje, ki so vloženi, tudi podpremo, da ne ponavljamo oziroma, da poslanci
               vladajoče koalicije ne ponavljate napake, da se ne bo ponovilo, da bomo ponovno
               trošili dan, energijo in čas. Namreč danes bi lahko seveda delali kaj drugega, ne pa
               razpravljali o tej točki, to je že bilo, da tokrat damo možnost razpisu
               referendumskih območij tudi za vse amandmaje, ki bodo vloženi. Saj iz nekaterih
               obrazložitev, kot so bile tam, kjer je vlada predlagala ustanovitev novih
               referendumskih območij oziroma razpis za referendumska območja, da bo ustanovitev
               občine pomenila večjo možnost za gospodarski razvoj in ohranjanje kulturnih
               posebnosti narodno mešanih območij in da bo ustanavljanje občin pomenilo večjo
               možnost za gospodarski razvoj v ostalih delih, je seveda popolnoma identično tudi za
               vse vložene amandmaje.</p>
               <p>Ali pa recimo mnenje vlade, da imajo prebivalci nekaterega območja poseben občutek
               pripadnosti temu območju, vsaj poseben občutek pripadnosti k temu območju za
               katerokoli območje, za katerega koli občana na tistem območju, bi vprašali, ima
               verjetno poseben občutek pripadnosti, torej svojemu lastnemu kraju. Seveda so pa bile
               potem obrazložitve tudi takšne, da izpolnjujejo vsaj dva kriterija, ker je obmejno
               območje ali pa specifična geografska lega. Specifična geografska lega je pravzaprav v
               naši državi kar na celem področju.</p>
               <p>Druge vladne obrazložitve, ki pa seveda niso vzdržale na ustavnem sodišču, tam
               seveda, kjer vlada ni imela interesa, in se je arbitrarno obnašala, pa so nam seveda
               več kot znane. Zato še enkrat bi želel, če že danes ponavljamo domačo nalogo, zato
               ker prva naloga ni bila narejena tako, kot naj bi jo opravil državni zbor. Če pa
               seveda misli, da bi jo moral kako drugače, je pa seveda bila njegova prva naloga, da
               je spremenil 13. oziroma 13.a člen in šele nato šel razpisovati referendumska
               območja, potem glejmo, da ne bomo pri popravi domače naloge dobili zopet enice in
               delali poprave domače naloge. To pa bo seveda na račun in na škodo prebivalcev
               Republike Slovenije. To jih bo še naprej, tako kot jih je takšna odločitev razdelila
               v privilegirane in navadne državljane Republike Slovenije ali pa neprivilegirane. Da
               se ne bodo te zadeve ponavljale, naj bo končno državni zbor ne arbiter, ampak naj
               naredi tako, kot pač piše v zakonu, ki ga je tudi sam sprejel. Res pa je, da je bilo
               že leta 1994 okrog 50 občin takšnih, ki niso izpolnjevale - od 147 - pogoja 5.000
               prebivalcev. V tem prvem odloku o razpisu referendumskih območij pa je od 36, mislim,
               da celo takšnih, ki izpolnjujejo pogoj 5.000 prebivalcev, okrog 8 ali 10. To pomeni,
               to razmerje se je v tem mandatu še bistveno, bistveno razvleklo oziroma poslabšalo v
               prid zakonski določbi 5.000 prebivalcev. Ker pa je 13.a člen tako raztegljiv in ga je
               tako možno raztegniti in razlagati po svoje, kakor kateremu v danem trenutku
               odgovarja, pa smo sedaj ali pa ste dobili informacijo tudi s strani ustavnega
               sodišča, da državni zbor je državni zbor in naj odloča temu primerno in se tudi temu
               primerno obnaša, da ne bo delil državljank in državljanov Republike Slovenije na
               tiste, ki imajo v državnem zboru poslance iz vladajoče koalicije, in na tiste, ki
               imajo v državnem zboru poslance iz opozicije. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Pukšič. K besedi se je priglasil gospod minister Grafenauer, za njim
               gospod Mežan in gospod Rupar.</p>
            </sp>
            <sp who="SDZ2:GrafenauerBožo">

               <speaker>MAG. BOŽO GRAFENAUER:</speaker>

               <p>Hvala lepa. Za nadaljnjo razpravo bi želel podati samo eno pojasnilo.</p>
               <p>Ko je prvič razpisal referendumska območja, državni zbor ni sprejel predloga vlade,
               državni zbor je sprejel nekaj drugega. Tako, da ko se o tem razpravlja - ja, tako da
               je bilo v celoti sprejeto nekaj drugega.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Replika, gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Minister, to je pravzaprav res, da je državni zbor sprejel nekaj drugega; sprejel je
               tudi tiste predloge za razpis referendumskih območij, ki so jih predlagali poslanci
               pozicije, ni pa sprejel nobenega od predlogov, ki so jih predlagali poslanci
               opozicije, ali pa v glavnem nobenega, zato, ker se je pozicija med sabo dogovorila -
               tebi enega, pa meni enega in tako dalje. Vendar to je šlo na račun tega, s čimer sem
               zaključil, da državljani Republike Slovenije niso enakopravni, niso v enakopravnem
               položaju, kar pa pomeni, da se jih deli na tiste državljane, ki imajo poslance v
               poziciji, in na tiste, ki imajo poslance v opoziciji. Res pa je, spoštovani gospod
               minister, da je bil vladni predlog predlog tudi za Jezersko, kjer imate napisano v
               dokumentih, ki ne veljajo nič, dobesedno nič, pa so vladni dokumenti, da tam obstaja
               štirirazredna osnovna šola, ampak to ni res. To pa je tudi res, da je vlada, ne samo
               javnost, ampak poslance zavajala. Ne vem kateri od poslancev državnega zbora si je
               pridobil kompletno informacijo o osnovnem šolstvu v celotni Republiki Sloveniji, ki
               je tako debela, razen tisti, ki se je pač za to izrecno posebej zanimal, potrudil in
               seveda imel s tem kar nekaj poti in težav, da je pač do teh informacij prišel. Zato
               je seveda moja ugotovitev točna, vaša v toliko, da je bil tisto vladni predlog, moja
               pa seveda toliko, da so državljani na žalost razdeljeni v dve, torej državljane tam,
               kjer imajo poslance vladajoče koalicije, kar pa seveda ni prav. Jaz bi razumel vladno
               koalicijo, da se je dogovorila, bomo podprli občine do nekega števila prebivalcev.
               Torej ne glede na to, od kje so bili predlogi in to bi bilo normalno. Če bi se vladna
               koalicija dogovorila, pod 3.000 ne gremo, bi to veljalo za vse občine na celem
               teritoriju, ne glede na to, od kod je bil predlog in to ni korektno do državljanov
               Republike Slovenije. To pa res ni korektno. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Še replika, preden bom dal besedo gospodu Beuermannu. Rad bi povedal
               naslednje, da amandmaji dežujejo iz minute v minuto. Komisija za lokalno samoupravo
               je v skladu z zakonom, z njeno pristojnostjo pripravila ta odlok, tudi tako je bilo
               razumeti samo obrazložitev in tudi nastop predsednika komisije v skladu z izrekom
               odločbe ustavnega sodišča z dne 17. aprila. Sedaj pa smo dobili na klop vrsto
               amandmajev, nekateri se med seboj tudi prekrivajo, nekateri se dopolnjujejo, nekateri
               se izključujejo, zato je seveda - nekateri predlagajo nova referendumska območja na
               območjih, kjer so že bili referendumi itn. - zato bo pred odločanjem o amandmajih
               vsekakor potrebno, da se bo sestalo matično delovno telo in se do teh amandmajev tudi
               opredelilo. Menim, da ne boste takemu sklepu nasprotovali. Prosil pa bi kolege
               poslance in poslanke, da vendarle se osredotočimo na odločbo ustavnega sodišča.
               Replika, gospod Beuermann. Prosil bi podpredsednika državnega zbora Gerenčerja, če
               prevzame vodenje seje.</p>
            </sp>
            <sp who="SDZ2:BeuermanRichard">

               <speaker>RICHARD BEUERMANN:</speaker>

               <p>Hvala za besedo, gospod predsednik. Torej jaz želim replicirati na to, kar je sedaj
               izvajal kolega Pukšič.</p>
               <p>Namreč, jaz bi kolega Pukšiča vendarle vprašal, če se mu zdi korektno, da v času, ko
               niti en mesec še ni minil od referendumov, ko so se recimo v občini Litija ljudje
               odločili, da ne bodo cepili te svoje občine, da pride z njegove poslanske skupine
               predlog amandmaja, kjer ponovno predlaga referendumsko območje te iste občine.</p>
               <p>Ali se mu to zdi normalno? Ali se mu zdi, da je logično tako sklepanje v tem državnem
               zboru, da enostavno ne spoštujemo. Če bi sprejeli tak amandma, torej pošiljamo
               ponovno po enem mesecu spet prebivalce Litije na še en referendum. Ali se mu to zdi
               korektno? Mislim, da so te zadeve popolnoma neresne in da so tudi razprave v to smer
               popolnoma brezplodne. Hvala lepa. Ne bom se več oglašal.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Čebulj, replika.</p>
            </sp>
            <sp who="SDZ2:ČebuljFranc">

               <speaker>FRANC ČEBULJ:</speaker>

               <p>Hvala lepa. Spoštovani kolegice in kolegi. Kratka replika kolegu iz LDS.</p>
               <p>Jaz ne bi ocenjeval, da je bilo nekorektno in se pridružujem gospodu Pukšiču, mojemu
               kolegu poslancu, da je bilo nekorektno s strani pozicije izglasovano.</p>
               <p>Jaz tudi ocenjujem, da je ministru Grafenauerju vsa zadeva na račun pozicije ušla iz
               rok. Ker ste dejansko vi izdelali in izglasovali določena referendumska območja, kar
               danes vse te težave dela z ugotovitvijo ustavnega sodišča. Pa še kratko
               pojasnilo.</p>
               <p>Gospod predsednik Podobnik je omenil, da prihajajo kar množično ponovno amandmaji za
               potrditev referendumskih območij. Jaz sem vložil amandma na osnovi tudi pobude
               krajevnih skupnosti, ki so imenovani, ki so dali na ustavno sodišče, seveda malo
               kasneje in pričakujem, da bo ustavno sodišče enako odločilo, kot je odločilo za te
               občine, ki jih imamo danes na mizi. Predlagal bi odboru za lokalno samoupravo, da
               take amandmaje tudi resno vzame, da ne bomo zopet ponovno čez 10 dni tukaj notri
               sedeli in ponovno odločali na osnovi ustavnega sodišča, da se referendumska območja
               po ustavi dovoljujejo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Mežan ima besedo.</p>
            </sp>
            <sp who="SDZ2:MežanJanez">

               <speaker>JANEZ MEŽAN:</speaker>

               <p>Hvala lepa. Lepo pozdravljeni tudi v mojem imenu.</p>
               <p>Ta ugotovitev, predvsem opozorilo, in moje je na mestu, in tudi korektna podpreti to
               točko, ko se v predlogu odloka razpisuje referendumsko območje Šmarjeta, v tem
               primeru ni več Bele Cerkve notri. Jaz sicer ne bom postavil vprašanja, zakaj, ker je
               odgovor jasen, ker se ni krajevna skupnost pritožila. Pritožila se je samo krajevna
               skupnost Šmarjeta. Saj ne gledam gospod minister vas <gap n="..."/> <stage>(Smeh.)</stage> <gap n="..."/> Mislim, nočem
               vam govoriti.</p>
               <p>Krajevne skupnosti, torej Bele Cerkve ni več, čeprav v postopkih, ki so tekli za to
               referendumsko območje, je bila vseskozi Bela Cerkev notri, tudi mestni svet je
               predlagal Šmarjeto in Belo Cerkev. Sedaj se je pač to zgodilo.</p>
               <p>Opozarjam, če bo na tak način razpisan referendum, se potem lahko zgodi naslednji
               primer. Referendum uspe, mi se držimo načela, da podpremo voljo ljudi. Ustanovimo
               občino, Bela Cerkev ostane v Novem mestu. Vprašanje, če je ta Bela Cerkev potem sploh
               teritorialno vezana na Novo mesto. Če pa je, je zelo ozko. Zelo ozko in tukaj bo
               prišlo do neke čudne situacije, do podobne situacije lahko pride tudi na drugem delu
               sedeža novomeške občine. Referendum v Dolenjskih Toplicah je uspel, v Žužemberku ne,
               v Mirni Peči bo razpisan in recimo in da v Mirni Peči tudi uspe, ustanovimo občino
               Dolenjske Toplice in Mirna Peč, Žužemberka seveda ne, ker ne bomo proti volji ljudi
               ustanavljali. Potem bo Žužemberk povezan z Novim mestom z zelo ozkim teritorijem, in
               to z gozdno cesto, infrastruktura z gozdno cesto, do te zadeve lahko pride. Razen
               seveda, da bomo ustanavljali potem občine ne glede na voljo, ki je bila izražena v
               referendumu. Jaz mislim, da bo treba to zadevo še malo premisliti in pretehtati, kaj
               bi bilo najbolj prav. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Mežan. Gospod Rupar ima<gap n="..."/> Repliko? Prosim. Replika, gospod
               Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa. Gospod Beuermann, jaz mislim, da niste razumeli nekaterih stvari. Vladni
               predlog je bil Litija, razložitev pa Šmartno pri Litiji, pa menda to ni uspelo, jaz
               sicer tega področja v podrobnosti ne poznam. Predlog, ki pa je bil in ni dobil
               podpore, predlogi, ki so v državnem zboru za razpis referendumskih območij, pa so
               bili predlog za ustanovitev občine Šmartno, z izločitvijo dela občine Litija, potem
               predlog za ustanovitev občine Dole z izločitvijo dela iz občine Litija in seveda
               predlog za ustanovitev občine Litije z izločitvijo dela občine Litija ožji del.
               Torej, na takšen način, kot so bili ti predlogi, niso bila referendumska območja,
               ampak je bilo referendumsko območje popolnoma nekaj drugega. Kako je tisto nastalo,
               ne vem. Če bi pa bila na takšen način, je pa vprašanje, torej ali dobijo ali ne
               dobijo. Verjetno je bila želja, da na ta način, torej na razdelitev na tri občine. In
               to je naša poslanska skupina predlagala. Vsekakor pa se mi zdi to, tudi če bi bila
               napaka, kar bi pomenilo, da lahko tudi amandma umaknemo, sploh ni problema, če se bo
               izkazalo, da zadeva ni v redu, bistveno manjša napaka kot pa nekorektnost koalicije,
               ko se dogovarja o politični razdelitvi, ne pa o vsebinskem delu zakonodaje. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Franci Rokavec.</p>
            </sp>
            <sp who="SDZ2:RokavecFranc">

               <speaker>FRANCI ROKAVEC:</speaker>

               <p>Hvala za besedo. Namreč, repliciral bi le v tem izvajanju gospodu Pukšiču. Jaz
               razumem gospoda Pukšiča, da območje občine Litije ne pozna tako, kot bi bilo
               potrebno, ker tudi tam ne stanuje. Ampak mislim, da pri pisanju amandmajev bi bilo pa
               najbolj smiselno, ker se nanašajo na spremembo odloka, da bi tudi poslanska skupina
               socialdemokratov sledila dikciji odločbe ustavnega sodišča. Ta pa je jasno opredelil,
               namreč za tista območja, kjer so bile vložene pritožbe oziroma za območja, kjer so
               tudi po tem datumu še vložene pritožbe. In kot je meni znano, je s tega območja šele
               v tem tednu prišla edino pritožba za ustanovitev občine območja Dole pri Litiji.
               Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Rokavec. Nadaljujemo razpravo. Besedo ima gospod Rupar.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Spoštovani! Mene osebno zelo motijo take razprave kot zdaj to, kdo je pravilno, kdo
               je pravočasno vložil in te zadeve. Vsak, ki da pobudo 6 mesecev in 1 dan pred iztekom
               roka, ima pravico do referenduma, če o tem odloči državni zbor. Ali je to nekdo oddal
               ta teden, ali je to nekdo oddal po seji, tisti prvi seji, ko smo imeli prvi odlok, je
               čisto popolnoma vseeno. Če bi bila še ena izredna seja točno na dan pred 6 meseci
               glede na rok, bi bilo to po mojem mnenju povsem pravilno in čisto povsem legitimno,
               da državni zbor, če bi takrat imel sejo, o tem odloča.</p>
               <p>Ampak nekaj drugega. Rad bi repliciral v tej moji razpravi tudi združeni listi in
               liberalni demokraciji. Če je odločba ustavnega sodišča kot varuha zakonitosti, kot
               najvišjega organa pravosodne veje oblasti, potem jo je treba spoštovati. To je
               načelnost stranke, to je načelna drža neke stranke in ne gre tu za načelno držo kot
               dikcijo, če je ustavno sodišče reklo tako ali tako. Jaz bom vseeno proti zato, ker
               sem pokončen. To se mi zdi, da ni pravilno. Mislim, da se je med strankami podrlo
               neko razmerje kupčkanja, kdo bo imel katero od občin in da zdaj vlada neka panika.
               Osebno imam tak občutek. Zakaj tako veliko število občin? To je povsem logično. Če bi
               tako vladni predlog kot predlogi strank, kot predlogi komisije za lokalno samoupravo
               upoštevali, dosledno upoštevali kriterije, potem takega števila občin ne bi imeli in
               bi Aurelio Juri lahko mirno spal. Čisto razumem, da je potem ta naval, ki še prihaja,
               to, kar je rekel predsednik parlamenta, da dežuje, to je še vedno posledica upanja
               tistih ljudi, da bomo spregledali te kriterije in dali tudi možnost odločanja tam,
               kjer ne izpolnjujejo teh kriterijev, ampak ta napaka ni storjena danes. Ta napaka je
               bila storjena takrat, ko smo dobili prve predloge, ki niso bili v skladu s 13. in
               13.a členom lokalne samouprave. Zdaj popraviti to za nazaj pa ni več mogoče, ker
               ljudje tam, kjer jim to ta državni zbor oziroma večina v tem državnem zboru prvič ni
               ustregla, tam je zamera velika in je tudi logično, da se potem pojavljajo v drugi
               obliki zopet predlogi, ki so bili tu že obravnavani.</p>
               <p>Osebno sem naletel celo na kritiko, ko sem podprl razpis referenduma v območju
               Hodoša, češ, kaj ste pa naredili - zdaj bodo pa Madžari čez 5 let zahtevali, da se ta
               občina od Slovenije odcepi. Kakšen absurden, gnusen očitek - ne glede na to, da gremo
               v Evropo, ki naj ne bi imela meja, se take zadeve dogajajo. Zato bi - vem, da bo
               opozicija podprla, ampak na vse ostale bi še enkrat apeliral - z velikim razmislekom,
               če se bo komisija še enkrat sestala, ponovnim pretehtanjem vseh predlogov in tudi
               podprtja povsod tam, kjer je bilo pravilno vloženo. Čisto na splošno pa - mislim, da
               imam še nekaj časa - žal kljub vsemu še vedno nimamo na dnevnem redu predlogov o
               financiranju občin. Če bi imeli tudi tistega, potem današnje padavine teh občin
               odpadejo. Tako pa še vedno ne vemo, koliko je ura glede financiranja, še vedno ljudje
               mislijo, da bodo majhne občine bogate občine, spremembe, ki pa so predlagane, pa to
               ne kažejo in jih zavajamo. Že velikokrat sem za to govornico prosil vse odgovorne, ki
               smo, jim polagal na srce - najprej uredimo temeljne zadeve glede lokalne samouprave,
               to je zakon, ki bo sledil spremembam zakona, ki sledi, in pa sprememba zakona o
               financiranju občin, šele potem se pojdimo ustanavljati nove občine.</p>
               <p>Žal nas čas prehiteva. Vse te očitke, ki jih imamo, vse to, kar so povedali kolegi,
               kar ste slišali danes, vse to je žal prepozno, in je posledica prepočasnega obračanja
               na področju lokalne samouprave. Imeli smo štiri leta časa, vse delamo zadnjih pet
               minut. Žal. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Imam dve repliki najavljeni in sicer prvi je Aurelio Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Hvala, predsednik. Kolega Ruparja bi rad pomiril. Jaz mirno spim, nimam teh težav. Bi
               mu pa repliciral toliko, kolikor zahteva, da se osebno opredelim seveda v prid
               razsodbi Ustavnega sodišča. Jaz bom oddal glas na osnovi svojega prepričanja, svoje
               vesti. In nihče mi ne more seveda te pravice odvzeti in me prisiliti pač, kako naj se
               opredelim.</p>
               <p>Drugo. Opozoril sem že, ko sem podajal stališča Združene liste, na situacijo, v
               kateri se bomo znašli, ko bomo ustanovili nekatere občine na osnovi kriterija volje
               ljudi, bo pa Ustavno sodišče, kot je že ocenilo in razsodilo, ugotovilo, da določene
               občine od teh, ki jih bomo ustanovili na osnovi volje ljudi, ne izpolnjujejo vseh
               ustavnih kriterijev in naložilo naslednjemu mandatu seveda, da popravi situacijo. V
               tem, jaz ne bom komentiral delo Ustavnega sodišča, ampak to se je že zgodilo, in
               predvideti gre, da se bo to znova zgodilo. Kajti nas opozarja Ustavno sodišče, volja
               ljudi ni zavezujoč kriterij, tega smo si mi zadali, vse politične stranke so
               zaprisegle, da bodo to načelo spoštovale. Seveda to pa ni omejitveni ali pa
               zavezujoči element pri odločanju na Ustavnem sodišču.</p>
               <p>In tretje. Kolega Rupar, ko bomo odločali o ustanovitvi novih občin, bo pošteno, da
               kolega Rupar svojim občanom v Tržiču pove, da z ustanovitvijo vsakršne nove občine bo
               v občino Tržič prihajalo manj denarja. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Torej rekel bom takole. Hvala bogu, da z ustanovitvijo leta 1994 147-ih občin se ni
               zgodila napoved, to, kar je sedaj gospod Aurelio Juri rekel, da je zaradi tega prišlo
               v občine manj denarja. Mogoče je prišlo enako, ampak dalo se je z njim gospodariti in
               to tako, da so na večini demografsko ogroženih področjih seveda bistveno več dosegli
               kot pa prej v celih petdesetih letih. Bili so brez vodovodov, telefonije, cest, šol
               in tako dalje. Danes se vse to dela. Dela se seveda tudi zato, ker so ljudje na teh
               področjih nepripravljeni. Pripravljeni so ne vem kje, ampak na teh področjih dejansko
               tudi po 30 let plačujejo samoprispevek, tudi 1, 2% za osnovno infrastrukturo v
               šolstvu, zdravstvu in tako dalje. <q>"Kamoli"</q> za komunalno infrastrukturo. Gospod
               Aurelio Juri, kmet z 10 ha je za eno cesto dal tudi po milijon, dva ali celo več.
               Seveda tisti, ki pa imajo tam bistveno večje površine, država ali pa karkoli drugega,
               pa 100.000 tolarjev.</p>
               <p>Nisem prišel zaradi tega, repliciram zaradi Litije. Seveda se na te stvari v občini
               Litiji ne spoznam. Ko gradivo berem, piše takole: Predlagatelj za referendumsko
               območje občina Šmartno pri Litiji z izločitvijo dela občin območja občine Litije je
               predlagatelj vlada Republike Slovenije. Ta referendum je torej padel. Zakaj pa je
               padel? Zato ker piše v obrazložitvi: Občina Litija, predlog za ustanovitev občin
               Jevnica-Kresnica, Vače, Šmartno in Dole, vlada je predlagala razdelitev občin na dve
               občini, Litija in Šmartno ob Litiji. Torej to, kar je predlagala. Na zborih občanov
               so se oblikovali predlogi za ustanovitev občine Dole, ki bi štela 886 prebivalcev,
               občine Jevnica-Kresnica s 1890 prebivalcev, občina Vače s 747 prebivalci. S takšnimi
               predlogi se pa očitno vlada ni strinjala. In piše: Vlada se zaveda, da je glede na
               specifično teritorialno oblikovanost sedanje občine težko pripraviti predlog, ki bi v
               celoti bil sprejemljiv za večino prebivalcev. Ampak poglejte! Takšen predlog za
               ustanovitev občine Jevnica-Kresnica, Šmartno, Dole in Litija je bil predlog po 7.
               členu. Predlog po 7. členu pa pravi, da so podani s strani občinskega sveta. Zdaj se
               pa vprašam - kdo ima bolj prav? Ali tisti občinski svetniki v tej občini, ki so
               takšen predlog podali, ali predlog, ki ga je predlagala vlada? No ja, da se spozna na
               vse, je že dokazala. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Zdaj imamo tri replike. Najprej gospod Rupar, potem gospod Aurelio Juri in
               nazadnje Franci Rokavec. Gospod Rupar, prosim.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Replika gospodu Aurelio Juriju. Višek demagogije. Jaz bom Tržičanom, tistim, ki me
               poslušajo, povedal, da bodo dobili manj denarja samo v primeru, če bo v bodoče ta
               parlament oziroma večina tega parlamenta sprejela tak zakon o financiranju občin, ki
               jim bo pobral denar. Če bo pa ta parlament, večina vas poslancev ali pa nas poslancev
               odločila, da gre občinam več denarja, potem bom pa mojim Tržičanom razlagal, da so
               dobili pač več denarja.</p>
               <p>Je pa seveda to odvisno od predloga zakona, ne pa od števila novih občin. Najmanj
               tako, tako kot je sedaj, ne bo ostalo. To vemo, ker je predlog o financiranju občin v
               bodoče, nekje na dnevnem redu. Ta se bo spreminjal. Če boste odločili, a vse te nove
               občine dobijo več denarja, se tudi vam gospod Aurelio Juri ne bo pred Koprčani treba
               zagovarjati, da imajo manj denarja, zato ker je več občin. To je demagogija.
               Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika gospod Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Se bova dajala z demagogijami. Kolega Rupar, bolj demagoški kot tako, se ni dalo.</p>
               <p>Do kdaj se lahko sprašujemo. Mi bomo povečevali delež financ lokalnim skupnostim. Če
               danes obstaja zakon in ureditev kakršna je in če bomo jutri spremenili, verjamem, da
               jo bomo za neko daljše obdobje. V tistem obdobju katerakoli nova občina, ki bo
               nastajala, hočeš nočeš bo že obstoječim jemala denar. To je neizpodbitno dejstvo in
               vsak, ki se malce spozna na finance, ve, da je temu tako.</p>
               <p>Kolegu Pukšiču samo toliko. Verjamem, da je veliko malih občin si opomoglo z novo
               ureditvijo. Ampak iz večjih občin, tudi iz tiste, iz katere jaz izhajam. Ni več
               toliko napajanja državnega proračuna. Kajti v tistih občinah se dela, v tistih
               občinah so delovna mesta, so zaposleni ljudje, ki zaslužijo in našemu državnemu
               proračunu pomagajo, da ga mi potem tu razdelimo.</p>
               <p>Dinamika investicij, dinamika razvoja in zlasti dinamika obnove prihodkovnih virov,
               pri večjih občinah zlasti tistih, ki se niso šle drobitev, je v upadanju. To ne
               govorim jaz, to govorijo analize. Če mi kdo lahko dokaže drugače, seveda bom
               preklical mojo trditev. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika gospod Franci Rokavec.</p>
            </sp>
            <sp who="SDZ2:RokavecFranc">

               <speaker>FRANCI ROKAVEC:</speaker>

               <p>Hvala za besedo. Jaz bi samo objasnil to okoliščino v zvezi z Litijo.</p>
               <p>Še enkrat bi poudaril sledeče. Referendumsko območje za ustanovitev občine Šmartno,
               je po površini in po številu prebivalcev identično bilo vladnemu predlogu, predlogu
               občinskega sveta in vseh amandmajev, ki so tukaj v državnem zboru bili.</p>
               <p>Zato je nesmiselno govoriti, da je referendum padel, zaradi tega, ker ni bilo
               sprejetih ostalih predlogov za uveljavitev referendumskih območij, kjer so vsa ostala
               območja izvzeta bila iz območja, kjer so se občani tudi opredeljevali na referendumu.
               Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala gospod Rokavec. Replika gospod Bajc.</p>
            </sp>
            <sp who="SDZ2:BajcJosip">

               <speaker>JOSIP BAJC:</speaker>

               <p>Kolega Aurelio Juri. Upam, da tista vprašanja, ko si prej govoril, ni bilo demagoško,
               da je bilo zgolj retorično, ko si vprašal: <q>"Do kdaj bomo pa lokalnim skupnostim
               dajali denar in več dejali denarja?"</q> Jaz upam, da je to bilo zgolj retorično
               vprašanje. Jaz bi pa odgovoril tukaj pa dejansko vsebinsko - toliko časa, da bodo vse
               lokalne skupnosti približno enako razvite v tej naši ljubi Sloveniji. </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, Franc Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Pa seveda ne bomo tega denarja dajali na račun velikih malim. Ampak nekaj je potrebno
               vedeti, da je treba nekje tolar narediti, ustvariti. Ko si to naredil, drugje pa
               tolar samo obračajo. In kaj je lažje? Iz tolarja, ki ga imaš in ki ga obračaš in ga
               posojaš tistemu, ki ga ustvarja ter zraven dobro zaslužiš, je lažje, in ta sredstva
               se kopičijo v urbanih naseljih, ne v malih. Torej enostavno povedano, iz <q>"dreka dnar"</q>
               narediti je težje kot pa iz tolarja tolar povečati. Iz enega potem lahko mimogrede
               prideš do desetih. Tako da si ne bo kdo mislil, da se majhnim občinam res kaj
               izrazito daje.</p>
               <p>Kar se pa tiče pojasnitve. Torej, če je to res, kar je rekel gospod Rokavec, da je
               bilo Šmartno torej v enakem obsegu, referendumsko območje vladno in predlog
               občinskega sveta, potem bomo ta amandma umaknili. Bomo pa seveda pustili amandma, ker
               ta dva pa nista bila, torej za izločitev Dole in za izločitev Jevnice-Kresnica.
               Torej, če se to pokriva, potem je to za narediti. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Lojze Peterle.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Spoštovani! Repliciram poslancu gospodu Aureliu Juriju, zato ker se z dvema zadevama
               ne morem strinjati, pa ne bom nič nalagal o demagogiji, ampak preprosto stvari ne
               držijo. Ne drži, da mala občina ali nova občina komu kaj vzame. Vzame samo tisto, kar
               ji gre, vzame samo svoj delež in je normalno, da bo imela manjša nekdanja občina
               manj. Saj ne more biti drugače, menda, tako da tukaj res ni treba vode tople
               <q>"iznajdevati"</q>. Drugič je gospod Aurelio Juri prišel ponovno z idejo, da so občine, ki
               ustvarjajo in so neke druge občine. To ni res, ne ustvarjajo dohodka občine, ampak
               ljudje, ki delajo v taki ali drugačni občini. In če je v kakšni manjši občini tudi
               kakšno novo delovno mesto nastalo, kar se ponavadi zgodi, ne bo nič narobe. Tako da
               dajmo si čistega vina natočiti, prosim.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Obljubljam, tokrat zadnjič. Najprej kolegu Peterletu. Očitno, kolega Peterle, ne
               veste, kako se pač financira lokalna samouprava, kajti ob ustanavljanju nove občine
               se ne razdelijo samo finance in premoženje bivše prejšnje občine na tistem območju,
               ampak za financiranje nove občine kjerkoli nastane, se jemlje tudi v tisti občini, ki
               nima s to teritorialno spremembo nič. Torej gre za to, da se prerazporedijo sredstva,
               ki so danes v žaklju, v paketu, v državnem proračunu. Tako, da vsaka nova občina, ki
               nastane, jemlje vsem ostalim, ki že obstajajo, ali se je razdelila tam ali
               drugje.</p>
               <p>Drugo, kolegu Bajcu. Jaz sem za to, da se poveča delež in razmerje v državnem
               proračunu v korist lokalnih skupnosti vsaj do tiste ravni, ki jo poznamo v povprečju
               v Evropi. Mi smo, žal, pod povprečjem in smo, žal, na zadnjem ali predzadnjem mestu
               glede tega deleža med članicami Sveta Evrope. Ampak moramo paziti, da ne bomo šli do
               absurda, ko bomo lahko imeli to razmerje tako razdelano, da bomo stoodstotno
               financirali lokalne skupnosti - v tistem trenutku ukinemo državo. Seveda je to
               absurd, ampak da se razumemo, mi moramo ugotoviti, do kje smo sposobni financirati
               lokalno samoupravo in zagotoviti temelje države in znotraj tega tudi ustrezno mrežo
               občin temu prilagoditi. Tega pa mi ne počnemo; mi sproti, ne glede na finančne
               zmožnosti, ustanavljamo nove, silimo pa že obstoječe, da prihodkovnih virov ne
               obnavljajo. Iz tega naslova, Pukšič dobro ve, da se ne ustvarja novega prihodka; to
               ustvarjajo ljudje, zaposleni v tistih krajih, ki zagotavljajo za to pogoje. In
               hočeš-nočeš, v večjih središčih je teh pogojev več. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Še ena replika, gospod Franc Pukšič, potem pa damo besedo predsedniku
               komisije.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Gospod Aurelio Juri, jaz se strinjam s tem, torej, kje se ustvarjajo. Seveda se
               ustvarjajo dohodki v celotnem področju naše države, vendar na nekaterih področjih
               bolj koncentrirano kot na drugih področjih. Morate se pa strinjati tudi vi z mano, da
               piše, da imamo v Republiki Sloveniji prek 60% demografsko ogroženih področij, da
               imamo v Republiki Sloveniji prav na teh področjih najmanj osnovnih elementov za
               življenje teh prebivalcev, in da je res to, kar je prej rekel gospod Bajc, da bo
               treba iz proračuna tako dolgo to financiranje ali pa dofinanciranje, da bomo imeli
               vsaj približno enake pogoje za življenje v tej državi, tako v Halozah, Slovenskih
               goricah, na Primorskem, Beli Krajini ali kaj jaz vem kje, kot tisti v urbanih
               naseljih.</p>
               <p>Gospod Aurelio Juri! Telefonski priključek stane 102.000 in nekaj tolarjev. Na
               demografiji, na področjih, kjer so demografsko ogrožena področja, to ni res, ker piše
               v zakonu 160 metrov, če seveda je infrastruktura zgrajena. Tam kjer ni infrastruktura
               zgrajena, morajo ljudje odšteti nekajkratnik teh sredstev. Vodovodni priključek.
               Vodovodni priključek za Lavrinca verjetno ne stane nič, ker ima vedno neke pripombe.
               Za prebivalce v Svetem Andražu v Slovenskih goricah pa stane 200.000, zato da bodo
               primarni vodovodi narejeni in še kakšnih 120.000 tolarjev za sekundarni vod. V
               urbanem naselju Ptuja stane okoli 80.000 tolarjev.</p>
               <p>Gospod Aurelio Juri, to so razlike. In iz česa izhajajo te razlike? Jasno, iz
               nerazvitosti področij. Jasno, ker smo se do tega obnašali mačehovsko. In z
               ustanovitvijo lokalnih skupnosti se je očitno izkazalo, dokazalo in pokazalo po
               štirih, treh in pol letih, da se na ta način ta področja pač hitreje razvijajo. Sedaj
               pa mi povejte, ali vas moti, da se ta področja razvijajo, ali vas moti, da bo tudi v
               naši občini končno otrok dobil tudi enkrat telovadnico, ki jo ima v urbanih naseljih
               vseskozi? Ali vas moti, da smo na tem področju tudi plačevali samoprispevek za
               Cankarjev dom, pa ga večino prebivalcev občine Drstenik, kjer je prebivalcev 5000, ni
               videlo, niti ne ve, kje stoji in nikoli ne bo v njemu. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Replika, gospod Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Sem prej opozoril, da ne bom več repliciral, ampak me je Pukšič zelo pozitivno izzval
               še enkrat. Mene nič ne moti, da so se demografsko ogrožena območja razvila. Vesel sem
               tega. Hočem pa povedati, da nujen pogoj za to, da se ta območja razvijajo ni
               ustanovitev občine, ampak je ustrezna razvita lokalna samouprava tudi v drugih
               segmentih in ustrezen odnos teh območij do razvojnih središč. Ker mirno spim, to kar
               sem prej kolegu Ruparju povedal, lahko tudi povem, na območju iz katerega jaz
               prihajam, smo imeli tudi demografsko ogrožena območja, ki se že enajsto leto
               demografsko dvigujejo. Pa imamo 1 do 2% letno demografsko rast v vsaki podeželski
               krajevni skupnosti, pa nismo ustanovili nobenih novih občin in nobenih novih občin
               tam ne želimo. Tako, da ni obveza in samoumevno do takrat, ko bomo mi ustanovili
               občine, seveda, bomo tudi zagotovili te pogoje. Jaz pravim, in to je naša dolžnost
               državnega zbora, vlade, strokovnih ustanov, da se lotimo resno tega projekta, in da
               sledimo trendom in izkušnjam, ki nam jih kažejo razvite ureditve. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Janko Veber.</p>
            </sp>
            <sp who="SDZ2:VeberJanko">

               <speaker>JANKO VEBER:</speaker>

               <p>Hvala za besedo in lep pozdrav vsem. Jaz bi samo na kratko poskušal poudariti
               naslednje. S tem, ko ustanavljamo nove občine, se oddaljujemo od potrebe po uvedbi
               zakona o skladnejšem regionalnem razvoju.</p>
               <p>Osnovni problem, ki ga poskušamo tukaj izpostavljati, je, da se Slovenija enakomerno
               razvija. To bi bilo možno s sprejemom zakona o skladnejšem regionalnem razvoju. Nove
               občine pa avtomatično pomenijo podražitev funkcioniranja države. Kar pa ni dobro.
               Mislim, da se to lahko zelo hitro ugotovi.</p>
               <p>S tem, ko ustanavljamo nove občine, se vse bolj oddaljujemo od tega zakona in menim,
               da to ni dobro in vsi tisti, ki zagovarjate samo ustanavljanje, da je samo
               ustanavljanje novih in novih občin rešitev za hitrejši razvoj Slovenije, to v celoti
               ne drži.</p>
               <p>Veliko bolj smiselno bi bilo, po mojem mnenju, sprejeti zakon o skladnejšem
               regionalnem razvoju in verjetno tudi sploh s tistimi starimi občinami doseči željeni
               razvoj v Sloveniji. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika gospod Trofenik. Replika na vse razpravljavce verjetno.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Hvala za besedo. Najprej bi želel pojasnilo v imenu komisije.</p>
               <p>Komisija nima nobenega niti uradnega niti neuradnega obvestila, da še obstajajo
               kakšni dodatni spori na ustavnem sodišču.</p>
               <p>Zato tisti razpravljavci govorite o hipotetičnih nekaterih zadevah, če so, če bo
               sprejelo ustavno sodišče ali kakršnokoli odločbo, bo takrat to uradno in bo treba na
               njo reagirati.</p>
               <p>Vendar v tem trenutku komisija oziroma državni zbor nima nobenega obvestila in
               državni zbor oziroma delovno telo niti ni bilo povabljeno kot je običajno, pri sporih
               na ustavnem sodišču, da pove svoje mnenje.</p>
               <p>Druga zadeva je treba pojasnilo v zvezi z vsebino predloga odloka v zvezi s krajevno
               skupnostjo Šmarjeto oziroma problemom Bele cerkve.</p>
               <p>Prvič. Ustavni spor je sprožila krajevna skupnost Šmarjeta, ne krajevna skupnost Bela
               cerkev. Mi smo pred nalogo realizirati odločbo ustavnega sodišča.</p>
               <p>Drugič. V pripravah ali postopkih za ustanovitev občin, kot je v zakonu predpisano,
               je bil v krajevni skupnosti Bela cerkev organiziran zbor občanov, bilo je 48
               prisotnih in od 48 prisotnih jih je 47 nasprotovalo novi občini. Tem argumentom
               oziroma tem razlogom sledi predlog odloka. Danes smo pa bili seveda res obveščeni, da
               je pa medtem svet krajevne skupnosti Bela cerkev sprejel drugačen sklep. Toliko v
               pojasnilo v imenu komisije.</p>
               <p>Zdaj pa dovolite, da v svojem imenu repliciram ali povem nekaj stvari, ki so bile tu
               izpostavljene takole neorganizirano. Najprej ugotavljam, da je praktično brezsmiselna
               vsakršna razprava, ker gre za prepričevanje že prepričanih. Ampak kljub temu, toliko
               se poudarja, da povsod tam referendum, kjer si ljudje to želijo. Pa se sprašujem, kdo
               so ti ljudje, ki si to želijo. Ali so to posamezni krajevni veljaki? Ali so to 5, 6
               članov sveta krajevne skupnosti? Ali so to zbori občanov ali kakorkoli, drugače? Kaj
               si ljudje želijo, naj bi še referendum pokazal. Na to, kar se pa mi sklicujemo, pa v
               večini primerov gre za takšne ali drugačne ideje manjših skupin, ki so dostikrat
               skregane z večinsko voljo ljudi, in po nepotrebnem povzročajo zaplete, kar nekateri
               referendumi kažejo.</p>
               <p>Reorganizacija lokalne samouprave ali pa če hočemo dopolnjevanje, bi naj bilo v
               funkciji večje kvalitete življenja ljudi v lokalni skupnosti. Prepričan pa sem, da v
               večini teh pobud ali idej ne gre za to, ampak gre za marsikaj drugega, da gre za
               razne spolitizirane želje po oblasti ali še karkoli drugega. Zlasti, ko človek
               prelista na hitro nekatere vložene amandmaje, ki so v večini primerov proti zakonu;
               ustavno sodišče nikjer ni suspendiralo zakona ali naložilo državnemu zboru, da mora
               zakon spremeniti, amandmaji so proti zakonu, večina teh amandmajev, ko bo obravnava,
               bomo ob posameznih primerih tudi lahko podrobno to pojasnili.</p>
               <p>Osebno, kakorkoli pripadam poziciji, ne morem pristati na stalno ponavljajoče, da je
               izglasovala prejšnji predlog pozicija. Dajmo, bodimo toliko pošteni, pa analizirajmo
               rezultate posameznih glasovanj, pa bomo videli, da tisto, na kar se je oprlo Ustavno
               sodišče, čeprav ne želim komentirati odločbe Ustavnega sodišče, ni bilo izglasovano v
               skladu s takšnimi trditvami, da jih je izglasovala pozicija. Izglasovala je pač
               večina poslancev, tako ali drugače, kdo in kaj pa so bili ti poslanci, komu
               pripadajo, pa se iz glasovanja vidi, in vprašanje je, če bi bila, bom pa malo zloben,
               opozicija tako načelna, da bi spoštovala potem tudi pozicija ali del pozicije ne bi
               mogel izglasovati neprincipielnih ali pa dostikrat tudi z zakonom nasprotnih stališč.
               Jaz sem že takrat si dovolil izjavo, da smo se v državnem zboru ujeli v lastno
               past.</p>
               <p>Glede financiranja - praktično se je razprava o tem predlogu odloka sprevrgla v
               razpravo o financiranju. Jaz moram kot predlagatelj zakona ob tej priliki povedati,
               da sem razočaran, da kljub obljubi predlog zakona ni bil uvrščen na to sejo, kar bi
               bilo v skladu s sklepom tega državnega zbora, da je treba obravnavati paket
               zakonodaje o lokalni samoupravi, vendar spoštujem argumente kolega Mozetiča in zato
               pri razširitvi dnevnega reda nisem šel z ustreznim predlogom, ker imajo svojo težo,
               čeprav sem glasoval za ta zakon o lokalni samoupravi.</p>
               <p>Kar se pa tiče financiranja, pa bi, drage kolegice in kolegi, vljudno prosil, da bi
               najprej preštudirali analizo o financiranju lokalnih skupnosti, potem bi bile
               verjetno razprave bistveno drugačne.</p>
               <p>Gospod Pukšič, ne morem, da si ne bi enega vašega izvajanja repliciral. Govorite o
               preteklosti. Verjamem, da je preteklost do vaše sredine bila kruta. To pa zato, ker v
               takratni lokalni skupnosti pri vas nekaj ni funkcioniralo. Ampak ravno na območju te
               bivše lokalne skupnosti, ki dokazujete, da ni funkcionirala znotraj sama sebe, ker
               drugače vi ne bi prišli v tako nevzdržno situacijo, ustanavljate regijo z upanjem, da
               boste zadeve prešli oziroma izboljšali. Prihajate sami s sabo v nasprotje in te
               trditve, da nekdo ustvarja, drugi pa porablja - če preštudirate analizo, boste prišli
               do spoznanja, da nekateri občani v nekaterih občinah komaj ustvarijo toliko, kolikor
               stane obstoječa občinska birokracija. Čisto ničesar pa za lastni razvoj. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Franc Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Jaz bom kar po vrsti, najprej gospodu Aurelio Juriju še nekaj repliciral. Torej, da
               se nerazvita področja razvijejo ni nujno, da se ustanovijo občine, da se bodo
               nerazvita področja razvila, mogoče je to celo res. Vendar je pa res to, kar je tudi
               gospod Aurelio Juri rekel, da 11 let se počasi dviguje njihova nerazvitost, pa se še
               bo 50 let. Če pa imajo svojo lokalno skupnost pa je ta premica hitrejša. Razvijanje
               lokalne skupnosti zavisi tudi od tega, ali ti ljudje, občani občutijo resnično
               pripadnost k temu, ali pa imajo občutek, da se za njih tako ali tako nihče ne pobriga
               oziroma pride okrog samo in le tedaj, ko rabi kakšne glasove. Kaj pomeni regija, kaj
               pomeni to je seveda drugo vprašanje. Jaz sem prepričan, da bi z ustanovitvijo regij
               nekatere zadeve premaknili še hitreje in to ne zaradi tega, kar je gospod Vili
               Trofenik rekel, ker to je bilo nekorektno, da sedaj te občine ustanavljajo regijo.
               Ja, vendar ne zaradi tega, da prenesejo delovanje občin na regijo ali ne vem, ampak
               da država prenese določene pristojnosti na regijo. Namen tega je to. Tudi po zakonu
               legitimno in opravičeno, da se to ustanovi. Tako, da nisem ravno prepričan, da je
               bila ta replika pravzaprav oziroma nereplika, ne vem kako bi se izrazil, na
               mestu.</p>
               <p>Kar se tiče, kdo želi ustanavljati referendumska območja, ali je to nekaj posameznih
               veljakov, po krajevnih skupnostih, nekaj posameznikov, ki so med seboj pokregani in
               bi radi to ali ono, je vprašanje. Vendar poglejte. Na to bi lahko dobil državni zbor
               bistveno boljši odgovor. Kateri je za tak odgovor, bi se lahko postavil, pa se ni.
               Spomnite se, enkrat sem predlagal, naj bo za državni zbor zavezujoče - pa boste zopet
               rekli, da se ne da - zavezujoča odločitev na referendumu, tam kjer bo večina pri
               volilnih opravičencev glasovala za to. V tej obliki se strinjam. Ker se lahko zgodi,
               da referendum uspe, če pride en na volišče, glasuje za, noben proti in je referendum
               uspel. Tudi za mene nima nobene teže. Ampak poglejte, da si bi kakšne kriterije,
               torej, lahko sami postavili, da bi za nas bilo to obvezujoče, ne pa ostalo, za to
               govornico pa ste pri bivšem razpisu referendumskih območij vsi zatrjevali, da bodo
               izzidi glasovanja za poslance obvezujoči.</p>
               <p>Torej postavili so si pač take kriterije. Da pa je prišlo do tega kolapsa, do
               katerega je pripeljalo dejanje poslancev pozicije v tem državnem zboru, da imamo
               danes ponovno točko mesec dni za tem zopet na dnevnem redu, da bomo ponovno
               razpisovali referendumska območja, pa je 100% to, kar sem rekel, nekorektno
               koalicijsko usklajevanje. Če bi se vi uskladili in bi se razpisali referendumi na
               območjih, kjer imajo 3 tisoč, 3 tisoč 500 ali 4 tisoč, 2 tisoč 500 karkoli bi se že
               dogovorili, 800 ali tisoč ljudi, saj je vseeno, bi na teh področjih bila razpisana
               referendumska območja.</p>
               <p>Sedaj pa se je zgodilo to, kar se je pač zgodilo. Da so referendumska območja v
               glavnem bila razpisana tam, kjer so seveda to želeli koalicijski poslanci. Nekaj ste
               se dogovorili, tisto kar se niste dogovorili, pa vam je opozicija držala <q>"štango"</q> ker
               je glasovala, ker je bila načelna in želela glasovati za.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Končajte misel gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Za vsa<gap n="...."/></p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Pukšič zaključite prosim.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Ker je opozicija bila korektna in je glasovala za vse predloge, za razpis
               referendumskih območij, ste poslanci vladajoče koalicije glasovali samo za tista
               področja, s katerih izhajate. Torej, tam si očitno niste upali namočiti riti v vodo.
               Točno tako je in zato je do tega prišlo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo razpravljati? Gospod Luci.</p>
            </sp>
            <sp who="SDZ2:LuciMiroslav">

               <speaker>MIROSLAV LUCI:</speaker>

               <p>Spoštovani kolegi! Sploh nisem nameraval priti pred govornico, ker se je pa začela
               razprava, zgleda širše kot smo si zastavili, torej ne o odloku o referendumih, ampak
               se vzpostavlja tudi že druge stvari o pokrajinah, moram reagirati.</p>
               <p>Nihče ni podpisoval in ustanavljal nobene regije, ker za to vemo, da ni nobene
               zakonske osnove in nobene možnosti. Bilo je podpisano pismo o nameri o ustanavljanju
               pokrajine. Do ustanavljanja pokrajine pa vsi dobro vemo, vsaj tisti, ki smo
               podpisovali, da je to še daleč, in da je do tega dolga pot in upam, da ne tako dolga,
               kot je bilo do nekaterih občin. Ta podpis ni bil podpis iz obupa, kajti tiste občine,
               ki so to podpisale, delujejo, so se prijele, ampak je to želja, ker je že bil
               predlagan osnutek zakona o pokrajinah, da smo na to reagirali. To nam je dala možnost
               v bistvu komisija za lokalno samoupravo, na kateri smo to obravnavali. Vidimo pa to
               razvojno, da pridobimo več pristojnosti, ki nam sedaj manjkajo, nikakor pa ne
               odvzemati pristojnosti tistih minimalnih, ki jih sedanje lokalne skupnosti imajo.</p>
               <p>Tako, da ne bi mislili, da smo delali karkoli protipravnega ali kakorkoli. Pismo
               namere pa sami veste, kaj je. To je ena želja, ki se bo mogoče uresničila, mogoče bo
               zamrla, mogoče se bo pa tudi razširila. Toliko. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Trofenik.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Hvala lepa. Moram pojasniti svojo repliko oziroma, zakaj sem uporabil to pismo o
               nameri. Gospod Pukšič stalno moleduje, kako krivična je bila preteklost do njegove
               sedanje občine. Njegova sedanja občina je spadala v bivšo občino Ptuj in če kdo nosi
               odgovornost za slabo razvitost, potem je to znotraj bivše občine Ptuj. Jaz temu
               pravim grda špekulacija, ki se je zgodila in to številke potrjujejo. Vzemite porabo
               na glavo v bivši občini Ptuj pred letom 1994 in vzemite porabo v sedanjih občinah, ki
               so nastale na Ptuju in mestni občini. Vsi ste profitirali na račun nekoga, ki je pa
               izgubil, to je pa dejstvo. In za to ni nobenih razlogov, to so čisto navadne
               špekulacije, ki so nastale, in te špekulacije silijo k drobitvi. Niti ta državni
               zbor, niti prejšnji, niti prejšnja, niti ta, pa verjetno še bodoče vlade, se bojim,
               da ne bodo pristale na večji delež, tako da bi vsi pridobili. Običajno se deli
               razpoložljivi in obstoječi sistem in pretekli sistem financiranja ravno to
               vzpodbuja.</p>
               <p>In zaradi tega, ne se obračati proti nekomu v Ljubljani, ampak najprej naredite račun
               med sabo. Ker ste probleme iz svoje sredine prenesli na druge. In gospod Pukšič, če
               vam bivša občina ni zgradila šole, se upravičeno jezite, vendar ne verjetno na
               Ljubljano, ampak kam bližje. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Razpravo ima gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. No, ta zadnja ugotovitev kolega, ki je pred mano govoril, kaže ravno na
               to, da so se nekatere bivše prevelike občine obnašale pač tako, kot se obnaša
               Ljubljana v Sloveniji. Vse, kar je dobrega in čim več pri sebi, čim manj ven. To je
               bilo tudi recimo v bivši ljubljanski občini, obrobje Ljubljane je bilo tudi brez
               vodovoda, tudi brez asfalta, v Ljubljani so pa vse to imeli. Ampak jaz sem mislil eno
               drugo stvar malo, niti ne replicirati, ampak razmišljati v to smer, ker argumentov,
               ki jih je bilo veliko okrog tega financiranja. Če bo eden dobil, bo drugi izgubil. To
               sicer lahko je pod pogojem, res, pod pogojem, da se dejansko ohrani samo isti znesek.
               Če se isti znesek, ki je bil, deli, ampak potem to je res, vendar spet samo pogojno.
               Če zdaj ena občina, ki ima 100 in se razdeli na dve občini, bosta obe imeli
               proporcionalno prejšnji delež, pomeni, da ne bo nobena izgubila, pač ena je nastala,
               druga je manjša. Pojavilo se bo vprašanje, in to se je običajno pokazalo, da tam,
               kjer so nastale te občine iz večjih občin, so potem dejansko imele več, ampak ne
               zato, ker bi imele več in ker bi oni prej imel manj, ampak zato, ker se očitno v
               prejšnjih občinah ni denar pravilno razporejal, tako kot bi se moral, tudi se
               strinjam, razporejati v tej državi prek teh raznih skladov za približno enakomeren in
               ne vem kakšen regionalni razvoj. Občine same na sebi ne bodo naredile nič več, če
               nimajo denarja. Kar pomeni, ampak tudi tega zakona o regionalnem razvoju še nimamo in
               ga, če se ne motim, je že tri leta v proceduri. Zakaj ne pride na dnevni red, zakaj
               se z njim ne pride ven, je res vprašanje.</p>
               <p>Tudi vse tiste trditve, poglejte, da ene občine služijo, druge ne služijo. Mislim, da
               to, tega bi sploh ne smeli govoriti. Ljudje, običajno je tudi res, da ljudje na
               periferiji, na podeželju je manj vsega tega, vendar, poglejmo, kaj je Ljubljana
               zaslužna za to, pa mestna občina Ljubljana, da so vse državne institucije v
               Ljubljani. Kaj? Nič! Nič! In vsi se valimo zjutraj iz vseh smeri v službo v
               Ljubljano. Kaj je Koper, bom rekel, zaslužen, občina Koper zaslužena za to, da ima
               morje? Nič! Kaj so občani, tako bom rekel, občani Kopra zasluženi, da imajo morje?
               Nič! Vendar niso občani Kopra gradili Luke, tudi, ampak ne sami. Niso občani Kopra
               gradili železnice, in bomo širili Luko, še drugi tir železnice gradili vsi občani
               vseh slovenskih občin.</p>
               <p>Zdaj pa reči, vi ste bogi, nimate niti za župana plačati, zato ne morete imeti
               občine, malo karikiram, ampak približno v to smer so šle debate, ne tako daleč, ker
               nimate dovolj denarja, ker ne morete imeti, ne morete imeti občine, ne morete skupaj
               biti. Veste pa dobro, da jasno, da je razlika. Tam, kjer je strnjeno naselje, tam,
               kjer je Ljubljana, Ljubljana ima 200.000 ali ne vem koliko prebivalcev, pa tako
               velika občina, pa Kranj. Na podeželju so pa kraji manjši, je manj ljudi. Zakaj jih je
               manj, vsi dobro vemo, pa jih je tudi vsak dan manj. Ampak zdaj, ali so to zdaj
               razlogi, da ljudje, ki tam živijo in hočejo nekaj narediti in tisto svoje okolje
               urediti, da bodo lahko normalno živeli, ali potem nimajo pravice do tega? Zato, ker
               smo postavili neke, tudi neživljenjske kriterije, ampak smo z izjemami določili, da
               jih je možno tudi preiti. Tako, da določene stvari bi morale dejansko izhajati iz
               življenjskih okolij, iz stvari, iz ljudi, iz tistih interesov, ki jih ljudje imajo,
               ne pa zato, da nekdo ima ali nima. Tudi primeri, recimo - tukaj smo sprejemali zakon,
               kjer smo dali denar za železarstvo; zdaj so delovna mesta tam v tisti občini. Ampak
               ne iz občinskega - tudi iz občinskega, ker tudi tam so ljudje, ki plačujejo davke -
               ampak tudi iz denarja tistih ljudi, ki so v drugih občinah. Tako, da je ta zadeva
               nekoliko širša, kot se jo nekako poskuša prikazati.</p>
               <p>Tega, kar se zdaj dogaja, kar poslušam, sem vesel, da se pojavljajo te dogovorne
               regije, kot jim rečemo, da se določene občine že pogovarjajo o nekih skupnih zadevah,
               o nekih stvareh, ki so skupne, ki jih bodo skupno lažje naredile. Nič se ni treba
               opravičevati, nič! To je skladno z ustavo in skladno z zakonom, ki ga imamo - občine
               se lahko povežejo, neke skupne stvari skupaj opravljajo, se dogovorijo, kako bodo
               opravljale, sredstva združile in jih skupaj naredile. Te stvari, mislim, da so povsem
               jasne.</p>
               <p>Kar se tiče teh amandmajev in tega, zlasti amandmaja, ki smo ga vložili krščanski
               demokrati, ga bom jaz podprl, in mislim, da je prav tudi to, ker ne vemo, ali je en
               človek ali je ena mala skupina ljudi predlagala in prišla v proceduro s tem
               predlogom, da se ustanovi občina - je prav, da se ljudi vpraša. Če bodo rekli ne, bom
               jaz takrat tudi rekel ne. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Franc Pukšič, potem Čebulj. Ali boste vi, Čebulj, prej? Dobro.
            </p>
            </sp>
            <sp who="SDZ2:ČebuljFranc">

               <speaker>FRANC ČEBULJ:</speaker>

               <p>Hvala lepa. Kratka replika gospodu Trofeniku, del diskusije mi je povzel že gospod
               Mozetič.</p>
               <p>Zbodlo me je predvsem tisto razmišljanje, da so male občine pretirale na račun večjih
               občin. To sploh ne drži! Male občine zdaj dobijo tista sredstva, ki jih prej niso
               dobile od takratnih velikih občin. V našem razmišljanju o konceptu vaše razprave bi
               jaz ocenil, da naj bi potem te velike občine, ki so ostale, kot recimo jaz jemljem za
               primerjavo mestno občino Kranj - Kranj, ki se je razvijal in gradil razne
               stanovanjske bloke, kjer imamo danes Planino prek Kokravaca, pa vemo, za koga je to
               šlo, in tudi vemo, kdo je danes tam - in se na podeželju oziroma konkretno v zdajšnji
               občini Cerklje ni zgradilo niti eno stanovanje. Ta sredstva, ki bi morala takrat iti
               že v razvoj na podeželje, so se koncentrirala v jedru občine Kranj. Danes je pa to,
               da občine na podeželju dobijo tisto, kar bi morale že takrat dobiti. Zato ne tega
               ocenjevati tako, da smo danes občine dobile na račun večjih občin. Mestna občina
               Kranj ravno toliko dobi ali oziroma po kriterijih še celo nekaj več kot pa podeželna
               občina Cerklje. Samo na ta način lahko s sistemom samega financiranja občine pridemo
               do nekega normalnega razvoja tudi podeželja. Ali pa rečemo, mestne občine ali večje
               občine naj dobijo več sredstev, manjše občine, ker so pa manjše, pa naj dobijo še
               manj. Ampak to je tisto potem, kar je rekel gospod Mozetič: <q>"Čemu je vzrok, da danes
               ljudje iz podeželja in demografsko ogroženih področjih gredo v večje kraje?"</q> To
               pomeni, da politika, v kateri ste vi, gospod Trofenik, od vladne koalicije mislim, da
               ne gre v pravo smer. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Kolegice in kolegi, jaz bi rad, da malo en dogovor sklenemo. Govorimo o točki
               dnevnega reda o območjih. Pustimo financiranje, to bomo obravnavali na redni seji.
               Danes nas čaka še veliko dela, je bilo veliko amandmajev vloženih. Mora se sestati
               matično delovno telo, da bi lahko potem popoldne nadaljevali normalno delo državnega
               zbora. Zato vas prosim - držimo se točke dnevnega reda in poskušajmo biti dosti jasni
               pri svojih razpravah.</p>
               <p>Replika gospod Pukšič. Malo za šalo, malo za res, to je sedma na vrsti pri tej točki,
               gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa. Tisto, kar je prej rekel gospod Trofenik. Torej uradno ni informacije v
               državnem zboru, ali so še ali ni več ustavnih sporov za ustanavljanje referendumskih
               območij, pravzaprav ni pomembno. Osebno vem, da takšni spori so vloženi na ustavno
               sodišče. Ampak to ni pomembno. Pomembno je, da ne bi državni zbor naredil enake
               napake okoli razpisa teh referendumskih področij, kot jo je naredil pred približno
               mesecem dni.</p>
               <p>Drugo pa, ja, jaz se strinjam z gospodom Trofenikom, vendar seveda to ni bilo
               izpeljano. Glejte. Ni korektno, da je vladni predlog bil za ustanavljanje tudi občine
               z manj kot 500 prebivalci. In sedaj, ko je ta vladni predlog šel skozi, z manj kot
               500 prebivalci je bil. Eno občino iz 2200 je razdelila na nekaj manj kot 500, vladni
               je bil, in seveda 1700 ali koliko je že. Potem pa za tem bo prišla sprememba zakona o
               financiranju, ki ne bo stimulirala razdeljevanje občine v manjše občine oziroma ko za
               to nekako vse, bodo tisti, ki se bodo razdruževali nekako zato pravzaprav, ne
               vzpodbujala ampak destimulirala. Seveda bi bilo bistveno bolj korektno, da bi
               poslanci dobili in seveda, ne samo poslanci, tudi občani, občinski sveti, da bi na
               zborih občanov razpravljali o tem, kaj pomeni, če bo občina A šla na občino B, C in
               D, kaj to pomeni z vidika financiranja. Poglejte, to bi bilo korektno. Ker pa seveda
               to ni narejeno, boste videli, še kako se ne bomo razumeli pri spremembi zakona o
               financiranju.</p>
               <p>Tako, da to ni bilo speljano, pa seveda ni kriva opozicija, ampak tisti, ki ima
               škarje in platno v rokah, to pa je vladna koalicija. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gremo na razprave. Imam 5 prijav. Prvi je Feri Horvat.</p>
            </sp>
            <sp who="SDZ2:HorvatFranc">

               <speaker>FRANC (FERI) HORVAT:</speaker>

               <p>Hvala za besedo gospod podpredsednik. Spoštovane kolegice in kolegi. Meni se zdi
               logično, da se s to masovno proizvodnjo v občini s temi dodatnimi predlogi odpirajo
               druga vprašanja. Kajti misliti si moramo tudi na posledice. Prepričan sem, da mnogi,
               ki predlagajo množico novih občin, in tudi tisti, ki si jih želijo, da eni prodajajo
               mačka v žaklju, drugi pa kupujejo mačka v žaklju. In največjo odgovornost prevzema
               državni zbor, kajti potem tudi vlada vali odgovornost na nas in deloma tudi sedaj
               ustavno sodišče s tem odlokom - upravičeno. Tudi ne oporekam temu.</p>
               <p>Mislim, da podobne napake, kot so bile narejene pred 4 leti, da jih kar naprej sedaj
               ponavljamo. Ni vprašanje tudi za mene, število občin in majhnost občin. Ampak to, da
               druga vprašanja vzporedno niso bila rešena in niso reševana. Meni je žal, da danes ni
               šel z dnevnega reda zakona o lokalni samoupravi. Ker mislim, da bi ga morali
               vzporedno obravnavati zakon o financiranju, da bi vzporedno morali obravnavati
               predloge za reorganizacijo uprave. Kaj bo z upravnimi enotami? Kaj bo z upravo na
               državni ravni? In organiziranost pokrajine?</p>
               <p>Sedaj gre razvoj stihijsko. Jaz cenim županska prizadevanja za organiziranje regij.
               Nisem pa prepričan, da je to najboljši način, kako se to sedaj dela, in bo povzročilo
               to dodatne težave. Dodatno prenašanje pristojnosti z ministrstev, z uprave na občine.
               Se strinjam, saj je potrebno, vendar to bi bilo treba urediti celovito v sistemu
               mestne občine. Drugače gremo v sistem, ki bo čedalje manj pregleden, čedalje manj
               učinkovit in čedalje dražji in čedalje več denarja bo šlo za administracijo in
               čedalje manj za razvoj.</p>
               <p>Zato bi plediral predvsem tukaj na vlado in na koalicijo pa seveda tudi na vse nas,
               na vse stranke, da vendar se lotimo zadeve in jo obravnavamo celovito. Mislim, da ima
               zelo tehtne pripombe tukaj tudi državni svet, potem pri 2. točki na predlog zakona o
               spremembah zakona o lokalni samoupravi.</p>
               <p>Pridružil bi se mnenju tudi, čimprej bi morali vzporedno dobiti tudi zakon o
               skladnejšem regionalnem razvoju, ker to je zelo povezano tudi z organiziranostjo. Na
               to opozarja tudi Evropska unija. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala gospod Horvat. Rudi Petan ima besedo. Pripravi naj se Ciril Pungartnik.</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>Hvala za besedo gospod podpredsednik. Torej moram priznati, da pri tej točki se niti
               nisem mislil prijaviti.</p>
               <p>Ampak spodbudile so me razprave gospoda Jurija in predsednika komisije za lokalno
               samoupravo. Zelo sem vesel, da je predsednik komisije gospod Trofenik povedal to, kar
               je povedal. Mislim, da je zadel bistvo.</p>
               <p>On je sicer povedal to na konkretnem primeru neke bodoče ali željene Ptujske regije,
               da so vsi, ki so nastali iz te občine, te nove manjše občine, da so vsi nekaj
               profitirali. Jaz se z njim strinjam in menim, da je to dejstvo tega.</p>
               <p>Seveda je pa to prenesel na tisto, kar nam gospod Juri - seveda povsem ligitimno tu,
               ni kaj za diskutirati - razlaga in nas prepričuje, kako je dobro, da bi ostale velike
               občine. In sedaj, če to povežem, bi rekel takole: Dejstvo je takšno, da tam kjer so
               nastale manjše občine, so vsi nekaj pridobili, nekaj profitirali, pa ne samo v tem
               smislu, kot pravi gospod Pukšič, in kar je tudi res, kar tudi iz lastnih izkušenj
               vem, da se na podeželju tisti tolar, ki se pridobi, sigurno oplemeniti enkrat ali pa
               dvakrat, da iz tistega tolarja nastaneta dva. Ali v takšni ali drugačni obliki, ali s
               prostovoljnim delom ali z materialom, ki ga prispevajo, ali pa tudi z dodatnimi
               prispevki, ki jih občani še dodatno prispevajo in oplemenitijo ta občinski denar.
               Namreč, če je gospodu Juriju uspelo in pa seveda vodilnim v občini, da so svoje ljudi
               prepričali, da naj ostanejo pri tem, kot imajo, da, če bi se razdelili, bi dobili
               nekaj več, potem je to seveda, bom rekel, njegova osebna zadeva. Vendar pa to ne
               pomeni, da v drugih krajih ne bi smeli občine razdeliti in nekaj več dobiti tudi na
               račun nekoga drugega. Tudi če je to v tem primeru Kopra, ki noče imeti več denarja,
               pa ne bom zdaj zaključek potegnil, da so mogoče na Štajerskem kje, ali pa v
               Prekmurju, kjer smo se bolj razdelili, da smo nekako bolj začutili, kaj nam ta zakon
               omogoča, kar dejansko omogoča, da smo bolj pametni. To ne, tega ne bom trdil. Bom pa
               rekel, da smo sigurno ugotovili, da zakon to omogoča. In če zakon to omogoča, po
               zakonu seveda, je treba to izkoristiti. In res je, da ta zakonodaja vzpodbuja tudi
               manjše občine, to si moramo biti na jasnem, tu nimamo kaj. Vendar mislim pa, da potem
               ni najboljše, da nas nekdo, ki noče imeti več denarja, prepričuje, kako je dobro, da
               so občine velike. Menim, da je prav, da si tudi tu v tej smeri nalijemo čistega vina.
               Jaz samo upam, da predsednika komisije nisem spravil v preveliko zadrego zato, ker je
               povedal tisto, kar je res.</p>
               <p>Ker sem pa ravno pri besedi, pa še okoli te regije, ki je sicer bila zamišljena kot
               neka bodoča, kot neka želja v Ptuju. Namreč ni slučaj, da so takoj v naslednjem
               trenutku v vseh slovenskih medijih udarili z vsemi topovi proti tej zamišljeni
               regiji, kot dokaz, kako je drobljenje večjih občin v manjše neproduktivno. Namreč, to
               je bil drugi poskus formiranja ali pa poudarjanja nekega regijskega področja kot neke
               regije. Namreč, prvi je bil na Koroškem. Tista pobuda na Koroškem je bila v vseh
               medijih podprta: <q>"Evo, sedaj so se pa ljudje organizirali in mislijo dobro, to je
               nekaj pravega"</q>. Vendar struktura, politična struktura tistih udeležencev je bila malo
               drugačna kot tistih v Ptuju. Očitno Ptuj ni za določene kroge najbolj primeren kraj,
               ker je verjetno od strukture ljudi, ki imajo tam določen vpliv ali so župani ali kaj
               drugega, ni najbolj prava. To se pravi že tu smo naredili neko selekcijo in tisti, ki
               so pravi pobudniki, tisti imajo prav, tisti, ki pa niso pravi pobudniki, se pravi v
               narekovaju, po politični liniji, tiste je pa treba takoj okrcati in jim takoj dati
               neki negativni predznak, češ, vi pa dokazujete ravno tisto nasprotje, za kar se
               zavzemate in zato sem se tudi oglasil. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Aurelio Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Kolegu Petanu seveda naj odgovorim, da tudi on ima vso legitimno pravico, da govori
               pač to, kar govori. Naj mu samo zagotovim, da v Kopru nismo občinski veljaki ali
               politiki, ki smo v državnem zboru prepričevali ljudi, kaj je prav in kaj ni, ker
               verjamemo, da ljudje sami vedo, kaj je najbolj prav, posebnih akcij ni bilo v tem
               smislu izpeljanih. Koper si želi seveda več denarja, ampak predvsem si želi, da bi
               ohranil denar, ki ga sam ustvarja, ki pa danes spričo situacije, kakršno imamo, gre
               tudi mimo volje tamkajšnjih ljudi drugam. Odgovor, zakaj nismo mi izkoristili
               možnosti, ki jo daje zakon o lokalni samoupravi, in bi se tudi mi razdelili, zato da
               bi pridobili več denarja, je naslednji. Do kdaj in na račun koga bomo mi več denarja
               dobili? Vsi se lahko <q>"razceframo"</q>, ampak denarja je toliko, kolikor ga pač je, ga ni
               več, ne bo deževal z neba. In še enkrat naj ponovim, kjerkoli se to deli, se odvzame
               drugemu, nekje pa bo tu meja in bo konec. Mislim, da tega dejstva ne smemo, kolega
               Petan, spregledati, to je res in obstaja neka meja. Mi smo že prekoračili to mejo in
               danes celoten obseg prihodkov iz naslova lokalne samouprave upada in je prav, da
               naredimo korak nazaj in obrnemo kolo v tisto pravo smer. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Ciril Pungartnik.</p>
            </sp>
            <sp who="SDZ2:PungartnikCirilMetod">

               <speaker>CIRIL METOD PUNGARTNIK:</speaker>

               <p>Spoštovane kolegice in kolegi! Jaz moram reči, da je mene taka odločitev ustavnega
               sodišča razočarala. Razočarala me je zato, ker - sicer sem pričakoval, da bo ustavno
               sodišče nekaj reklo - ampak da bo reklo malo drugače. Namreč, v zakonu o lokalni
               samoupravi, ki je proizvod takratnih <q>"nategovanj"</q>, je kar precej stvari vgrajenih, ki
               dopuščajo večno arbitriranje. Mi imamo samo en element, ki je zelo jasno dorečen - to
               je 5.000 prebivalcev, no, tu pa izjeme, izjeme, izjeme, ki se pa lahko raztegujejo po
               mili volji. To se pravi, mnogo arbitriranja. Jaz sem bil prepričan, da bo ustavno
               sodišče reklo, temu zboru naložilo, da mora popraviti zakon tako, da tega
               arbitriranja več ne bo, da bomo res imeli opravka izključno z resnično utemeljenimi
               izjemami. Ta sodba pa je šla na to, če ste arbitrirali vi, arbitriramo tudi mi in
               stvar se odvija naprej.</p>
               <p>Zato jaz ne bom glasoval za kakršenkoli predlog, ne glede na to, da je to zadevo
               razveljavilo sodišče. Od samega začetka uvajanja te lokalne samouprave mislim, da smo
               pozabili na dve stvari: na ustavo in na to, da bi moralo vendarle biti bolj strokovno
               opredeljeno, kakšna kritična masa prebivalcev je vendarle potrebna, da v današnjem
               času ustreza današnjemu življenju, za tiste naloge, ki jih je ta parlament hotel
               naložiti lokalnim skupnostim. Mi smo prišli v situacijo, absolutno v situacijo, ko
               določene občine, ki so ustanovljene, ne morejo izvajati nalog, ki so jim naložene.
               Ker vendar pri vsaki nalogi, pri vsaki <q>"fabriki"</q>, ki hoče nekaj delati, pri vsakem
               podjetju, ki hoče, ki ima nek program - pri lokalnih skupnostih je ta državni zbor
               dal program, dal je naloge. Če hočeš nekaj izvajati, moraš biti primerno organiziran
               in moraš imeti tudi primerno kritično maso. Mislim, da smo prešli v tem primeru vse
               meje in da gre dejansko samo še za licitacijo. Mi nismo izpolnili svojega sklepa, h
               kateremu smo se zavezali lansko leto konec leta, da bomo pred razpisom referendumov
               obravnavali in zaključili debato o zakonu o financiranju občin. Jaz sem govoril z
               nekaj ljudmi, ki so takrat pri ustavi sodelovali - člen, ki govori, da občinam, ki ne
               bodo zmogle tako imenovane nujne porabe, če tako rečem, zagotovljene porabe, bo pač
               pomagala država na tak ali drugačen način. Mi smo iz izjem, ki naj bi bile, naredili
               pravilo. Saj je v lanskem letu brez državne pomoči, kot mi je znano, samo sedem občin
               lahko v tej državi preživelo. Pri tem, kar se nam zdaj obeta, bo ta voz še večji, in
               potem dobimo neko lokalno samoupravo, ki pravzaprav ni lokalna samouprava v pravem
               pomenu, ampak je samo še, kako bi rekel, iskanje nekih načinov, kako iz državnega
               proračuna pridobivati sredstva. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Štefan Klinc. Kolegice in kolegi, do konca splošne razprave bomo
               sprejemali amandmaje. Sedaj jih dobivamo vsako minuto. Po splošni razpravi pa ne bomo
               več sprejemali amandmajev, mislim, da moramo biti toliko korektni.</p>
            </sp>
            <sp who="SDZ2:KlincŠtefan">

               <speaker>ŠTEFAN KLINC:</speaker>

               <p>Gospod podpredsednik, spoštovane poslanke in poslanci.</p>
               <p>Meni ni jasno in še nisem dobil odgovora. Ali danes obravnavamo samo tisto, kar je
               ustavno sodišče zavrnilo? Ali obravnavamo vse amandmaje, ki so vloženi?</p>
               <p>Če obravnavamo vse amandmaje, ki so vloženi, ne moremo, ker moramo določiti čas za
               vložitev amandmajev in jih potem obravnavati. V nasprotnem primeru se bo zopet
               ponovilo, čez kakšen teden ali 14 dni, da bodo pritožbe, da eni niso vedeli, da lahko
               danes amandmaje vlagajo, da niso bili poučeni in niso mogli in bomo spet na istem,
               kot smo bili.</p>
               <p>Zato predlagam, da ali obravnavamo samo tisto, kar je zavrnilo ustavno sodišče ali
               določimo rok, do kdaj lahko vložimo amandmaje in bomo šli spet čisto od začetka.
               Tudi, če se danes sestane komisija za lokalno samoupravo, ne more obravnavati enega
               amandmaja, če nima podatkov. Ali je samo to vložil tisti, ki je vložil, ali je to
               vložilo nekaj občanov, ali je krajevna skupnost za to ali ni in tako naprej.</p>
               <p>Jaz mislim, da danes ne moremo teh amandmajev vložiti, ker ne poznamo njihovega
               resničega porekla.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Čebulj replika. Komisija bo preverila vse amandmaje in po seji komisije
               bomo odločali o amandmajih. Sedaj o njih ne odločamo.</p>
            </sp>
            <sp who="SDZ2:ČebuljFranc">

               <speaker>FRANC ČEBULJ:</speaker>

               <p>Hvala lepa. Kratka replika gospodu Klincu. Glede na to, da smo dobili amandmaje na
               mizo, je verjetno samoumevno, da bomo tudi o njih glasovali.</p>
               <p>Nekje pa sem bil prepričan, da ste danes svoje vrste v koalicijski družbi LDS, SLS in
               De-Sus strnili in se enotno dogovorili, glede na to, da imate ministra, kaj boste
               dejansko počeli oziroma ali boste vlagali amandmaje ali boste za amandmaje glasovali,
               tiste, ki smo jih mi vložili ali kdorkoli, ali boste glasovali na osnovi predloga
               ustavnega sodišča.</p>
               <p>Čas bi bil, da to naredite, da se ne bo to zgodilo, kar se je zadnjikrat. Ker je
               koalicija, ki sem jo prej poimenoval, v bistvu dala nezaupnico svojemu ministru,
               glede na glasovanja. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Davorin Terčon, kot zadnji prijavljen.</p>
            </sp>
            <sp who="SDZ2:TerčonDavorin">

               <speaker>DAVORIN TERČON:</speaker>

               <p>Gospod predsedujoči, spoštovani. Jaz sem prijavil predvsem kot repliko, pa je bilo to
               spregledano, na gospoda Mozetiča in gospoda Čebulja.</p>
               <p>Gospod Mozetič je rekel približno takole: da glede financiranja ni nobenega problema,
               ker razdelimo dve občini, razdelimo maso sredstev in financiranje teče naprej.</p>
               <p>Jaz bi pod temi pogoji še razmislil, mogoče bi bila to pametna formula za v bodoče.
               Vendar dejstvo govori popolnoma drugače. Če mi razdelimo dve občini, potem se občina,
               ki je šibkejša, financira na rovaš vseh občin v Sloveniji. Ker mi imamo določilo 90%
               povprečja vseh občin in ne teh dveh občin, ki so se razdelile. Alternativa, sedaj
               kakšna je, temu financiranju. Eno je, da bodo v končni fazi, če bomo naredili ogromno
               teh občin, vse siromašne. Druga alternativa pa je, da sredstva za občine bistveno
               povečamo na račun državnega proračuna in s tem osiromašimo državni proračun oziroma
               državo. Zatorej to dejstvo vsekakor ne stoji. Ne stoji pa tudi dejstvo oziroma
               navedba, ki je bila rečena tukaj, da s tem, ko ustanavljamo nove občine, izenačujemo
               razvoj in preprečujemo migracijo v večje centre. Vzdrži ne zaradi tega, ker odkar
               imamo mi več občin, imamo tudi večjo centralizacijo in večjo fluktuacijo delovne sile
               v večja središča. Sama dejstva v navadnem življenju nam kažejo, da to enostavno ni
               res. Sam mislim, da imamo v delu tega parlamenta eno jasno strategijo: to je
               strategija čimveč občin. Proti tej strategiji nimamo alternativne strategije. V LDS-u
               smo že na začetku poudarjali, da bi kazalo pred ustanavljanjem novih občin, in v to
               sem prepričan še danes, vsekakor spremeniti sistemske zakone, predvsem kar se tiče
               financiranja. Če bomo šli gledat primere v evropskih državah, nikjer ne krnijo
               lokalne samouprave, ki je ustavna pravica, tako kot pri nas. Uvajajo pa mehanizme, ki
               pospešujejo in stimulirajo občine k združevanju. In to je v večini primerov res.
               Nenormalno je, da imamo od 147 današnjih občin le dobre 3%, 5 ali 7, kot je rekel
               kolega Ciril Pungartnik, ki niso po mojem mišljenju demografsko ogrožene. Te občine,
               ki nimajo dovolj sredstev po določilih, predpisov, ki pravijo, da občine, ki so
               siromašne zaradi slabe razvitosti, država daje sredstva. Mi imamo samo teh pet občin
               in zdaj bomo ustanovili veliko skupino novih občin, ki bodo spet demografsko
               ogrožene. Jaz se res vprašam, kam ta zadeva pelje. Nenormalno je tudi to, da občina
               Koper, ki je bila večkrat danes omenjena, ki ima po mojih podatkih drugi družbeni
               bruto produkt na prebivalca v Sloveniji, je nerazvita občina po teh kriterijih.
               Nadalje, mislim, da nihče od poslancev tukaj ne bere elaboratov, kaj pomenijo nove
               občine. Če si boste malo prebrali v predlogih za nove občine, ki smo jih že
               izglasovali, so nekatere občine, ki imajo lastnih virov nekaj milijonov. Tako kot je
               rekel kolega Trofenik, ravno za financiranje svoje administracije, ali pa še tega ne.
               80% sredstev so v bistvu transfer oziroma pomoč države do višine zagotovljene porabe.
               Nadalje, nihče se ne vpraša, kakšni problemi nastanejo. Mi smo imeli včeraj na odboru
               za šolstvo in prej na odboru za lokalno samoupravo primer nerazumne delitve občin
               mimo opredelitve šolskih okolišev. Šolski okoliši se sedaj ne ujemajo z mejami občin
               in nastaja velik spor med občinami za delitev šolskih okolišev. Teh sporov bomo imeli
               v bodoče ogromno. Torej, glede na vse, kar sem rekel, se mi zdi edino smiselno,
               čeprav bom rekel, da ta vlak nekako pelje dalje, edino smiselno in ponavljam, da bilo
               pametno pred odločitvami o novih občinah ponovno pretehtati in najprej urediti
               sistemsko zakonodajo, predvsem financiranja občin. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Spoštovani kolega! Jaz nisem rekel, da ni problema s financami, ampak, da
               teoretično vzeto, če se isto razdeli na dva dela, imata oba dela isto, kot sta imela
               prej. Vprašanje je samo, kako je bilo prej to deljeno. Jasno, da tisti, ki je iz
               tiste celote prej pobral vse in zdaj pa mora dati še drugemu, ki se je postavil na
               lastne noge, da ima potem manj. Drugače pa, da so problemi s financiranjem občin,
               predvsem pa z zakonitim poslovanjem in pravilnim in gospodarnim ravnanjem, to sploh
               ni vprašanje. Pa poglejte, ta podatek bi bil in je grozljiv, ko pravimo, da so
               praktično vse občine geografsko ogrožene. Ampak saj niso občine geografsko ogrožene,
               ljudje so tam ogroženi. To je pa grozljivo, pa ne zaradi malih občin, pa ne zaradi
               malih občin. Ali so zaradi malih občin geografsko ogrožena področja v Sloveniji, lepo
               vas prosim!? Zato, ker očitno ta razvoj gre tako, kot gre, zato, ker gremo vsi v
               Ljubljano. Tudi šolski okoliši, še malo, pa bo šolski okoliš samo še v Ljubljani, saj
               drugje ne bo ljudi. Dobro, pa še v nekaterih mestih, da ne bodo prizadeti
               Mariborčani, pa Koprčani, pa Novogoričani. Jasno, da bo treba spremeniti šolske
               okoliše, ampak ne zaradi občin, zato ker ljudi tam ne bo več. Pa tudi ljudje ne bodo
               samo zaradi občin ostali, saj to ni sporno. Prosim, ne govoriti, da vsaka nova mala
               občina jemlje drugim občinam. Tudi v tisti mali občini živijo državljani naše države,
               plačujejo davke, dajo še sami poleg davkov, še sami vsaj 50%, če hočejo imeti asfalt
               ali pa telefon ali pa kanalizacijo, morajo še doplačati to razliko, kot kje drugje,
               ker je pač več ljudi. Na take argumente enostavno ne morem pristati. Taki argumenti
               ne držijo in tudi nič ne jemljejo proračunu, saj država ni neka imaginarna zadeva,
               saj proračun ni proračun neke, ne vem, katere države. Proračun je sestavljen iz
               davkov, ki se pobira od ljudi, ljudje pa živijo v občinah. Samo toliko sem nekoliko
               razširil še repliko. Seveda so problemi, jaz nisem rekel, da ni finančnih problemov,
               so problemi, finančni, seveda so, pa kakšni. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Replika, gospod Pukšič, potem pa še replika gospod Terčon in bomo zaključili z
               replikami za danes pri tej točki.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Glejte, gospod Terčon, jaz ne vem, komu je bil namenjen poziv, da bi bilo potrebno
               prej ostalo zakonodajo pripraviti, kot pa razpisovati ta referendumska območja. Če
               sem prav razumel, je bil potem to poziv vladi. Pa vendar imate to možnost tudi kje
               drugje, ne pa da pravzaprav izpade tako, kot da pozivate poslance opozicije, zakaj
               niso te zadeve prej pripravili kot pa razpise referendumov.</p>
               <p>Kdo bo pripravil in zakaj ni zakona o skladnejšem regionalnem razvoju? V tem državnem
               zboru je vlada rekla, da bo s tem zakonom do 30. decembra lansko leto prišla, pa ni!
               Pa smo danes, ne vem katerega, 17. ali 16. maja, pa tega zakona v drugo branje še
               ni!</p>
               <p>Kar se pa tiče financ, od kod bo šlo več in za katere namene - ja, če bomo
               osiromašili državo s tem, če bo nekaj birokracije manj, če bo kakšno ministrstvo
               manj, nič narobe! Če bomo s tem omogočili to, o čemer jaz vedno govorim, približno
               enake pogoje za državljane Republike Slovenije v celi državi, to pomeni, da se ne
               bodo praznile naše vasi v višjih predelih, vasi v Halozah, vasi v Slovenskih goricah
               in tako dalje, da se ne bo to praznilo - je pa ja takšen namen financiranja gotovo
               smiseln in edino razumljiv za to državo. No, poglejte, vsi se tako ogrevate za Evropo
               - Švica ima najmanjšo občino z nekaj hektarji in mislim, da enajstimi prebivalci, pa
               z enajstimi prebivalci - to je seveda informacija pred mesecem dni, ko smo bili v
               Švici glede pokojninske reforme, in smo to informacijo dobili. Povem to, kar sem
               slišal sam in ostali kolegi poslanci, ki so bili tudi zraven. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Terčon, replika.</p>
            </sp>
            <sp who="SDZ2:TerčonDavorin">

               <speaker>DAVORIN TERČON:</speaker>

               <p>Najprej gospodu Pukšiču. Moj poziv je bil res namenjen tudi vladi, ampak bil je
               namenjen tudi vam, gospod Pukšič, in vašim kolegom, ker vi v to še niste
               prepričani.</p>
               <p>Kar se tiče odgovora gospoda Mozetiča. Gospod Mozetič, mislim, da sem matematično jaz
               pravilno postavil - če imamo mi za občine za izravnavo namenjenih na primer 30
               milijard tolarjev, se v tem primeru to deli na 147; če bomo imeli mi 200 občin, se bo
               to delilo na 200, in glede na povprečje 90% v vseh občinah, torej bodo vse občine
               prizadete, ne pa ti dve, ki sta se razdelili.</p>
               <p>Kar se tiče samega financiranja, bi pa hotel še nekaj poudariti. Glede na dejstvo, da
               je bilo izglasovanih 28 referendumskih območij, predpostavljamo, da bo 28 občin, za
               katere ste zadnjikrat tako ognjevito glasovali. Če boste zdaj glasovali tako
               ognjevito še za novih 20 občin, boste tistim 28 tudi nekaj finančno vzeli. Hvala.
            </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Replika, gospod Mozetič. Upam, da bo kratka. Mislim, da smo si že veliko povedali.
            </p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Kratka bo. Za razliko morda od kolega, jaz ne izhajam iz matematike pri
               tej delitvi. Torej 3 milijarde ali 30 milijard naj bi bilo v proračunu. To se ne deli
               več niti na 2 milijona prebivalcev, zdaj jutri in pojutrišnjem, ali bo 147 občin ali
               bo 250 občin. Saj ne dobivajo občine. Ljudje, ki živijo v krajih, v takih ali
               drugačnih občinah, seveda je nekaj birokracije. Ampak, v principu gre za ljudi.
               Občina je v prvi vrsti skupnost ljudi, ki živijo v nekem kraju. Ti ljudje bodo
               dobili, če jim bo pač proračun blagovolil nameniti 30 milijard, tako kot jih zdaj
               dobijo, jih bodo tudi še naprej dobili. Če jim bomo pa blagovolili nameniti nekaj
               več, bodo pa dobili nekaj več. Lahko izhajamo iz različnih vidikov, lahko se
               prepričujemo, ampak dejstvo je to, da nepošteno in <q>"nefer"</q> je govoriti, da če se
               ustanavljajo nove občine, potem to v bistvu kradejo nekim drugim. To je pa pihanje na
               tisto slovensko značilnost in dušo, na slovensko nevoščljivost, da bi potem bili
               ljudje proti temu. Ampak na srečo glasujejo o novih občinah tisti, ki jih
               ustanavljajo, ne pa tisti, ki jih ne ustanavljajo.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Nimam več prijavljenih razpravljavcev. Replika, gospod Terčon? Prosim.</p>
            </sp>
            <sp who="SDZ2:TerčonDavorin">

               <speaker>DAVORIN TERČON:</speaker>

               <p>Gospod Mozetič! Moram reči, da ni res. Sredstva se ne delijo na 2 milijona
               prebivalcev, sredstva se delijo na število občin. Ker pa ste tako ugotovili,
               predpostavljam, da boste podprli predlog zakona o financiranju občin, ki govori o
               primerni porabi na prebivalca. Bomo videli, kako se boste takrat opredelil. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Zoran Lešnik želi razpravljati.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Gospod podpredsednik, se opravičujem. Kolegice in kolegi! Osnovno sporno vprašanje te
               današnje razprave je vprašanje financiranja. Od idealnega, kot ga predvideva gospod
               kolega Mozetič, do malo bolj realističnega, ki ga predvideva Terčon, in tako naprej.
               Mi pa imamo ministrstvo za lokalno samoupravo, imamo, ne vem koliko, v tem
               ministrstvu zaposlenih ljudi, ki imajo vse po mojem prepričanju v malem prstu, pa se
               nihče ne oglasi na to polemiko, da bi nalil čistega vina in to povedal. Dragi ljudje!
               Jaz bom samo na enem primeru ponovno povedal, pa pustimo tisto za nazaj, ampak
               poglejte. Ena občina je enovita, se danes želi razdeliti na sedem občin. Ena občina
               je bila enovita, pa jo je prejšnji parlament razdelil na tri. Ti dve občini sta pa
               skorajda povsem primerljivi, ne 100%, to se moramo razumeti, ker to je verjetno
               nemogoče, da bi 100% primerjavo napravil, ampak letošnji proračuni enovite občine in
               treh drugih občin so v razmerju 2:3. Se pravi, enovita ima milijardo 100 proračuna,
               razdeljene občine imajo milijardo 700 proračuna. Če bi bila ona občina takšna, bi
               imela milijardo 150 letošnjega proračuna. Torej ta razlika je, izhaja pa v glavnem,
               da se bomo razumeli, iz novo nastale administracije. Nalijmo si čistega vina, pa
               recimo, Slovenija je toliko bogata, bo to napravila, bo to sfinancirala in potem
               verjetno ne bo problem ustanoviti še 350 novih občin! Jaz bom zdaj dreznil še malo v
               osje gnezdo. Poglejte, na ptujskem območju je nastalo toliko novih občin. V glavnem
               so te občine nastale zato, ker se je celotno podeželje Haloz, Slovenskih goric,
               Ptujskega in dela Dravskega polja čutilo zapostavljeno, ker ni dobilo iz tega
               proračuna ptujske občine toliko, kot bi naj dobili. Nastale so nove občine in nastalo
               je eno zadovoljstvo, ampak zanimivo, znotraj teh novonastalih občin je pa ponovno
               nastalo isto nezadovoljstvo. Nekatere bivše krajevne skupnosti se znotraj te
               novonastale občine čutijo zapostavljene in želijo biti samostojne občine. Taki
               primeri so, amandma imamo tu, o njem bi naj glasovali itn. Vidite, zdaj pa se
               vprašajmo, kam to vodi. Tisti, ki ste spremljali komunalno samoupravo tudi nekoč,
               veste, da so posamezne katastrske občine v času Avstro-ogrske in še v Kraljevini
               Jugoslaviji bile posamezne katastrske občine, samostojne občine, ampak seveda z
               županom, ki je uradoval v svoji kuhinji brez delovnega razmerja, brez avtomobila,
               brez kočije, ker avtomobilov in motorjev še ni bilo itn. Res se vprašajmo, kam to
               vodi in glede na to, da ima naša poslanska skupina čisto vest, ker ni nobenega
               amandmaja predložila, bomo verjetno res glasovali proti vsemu, kar je predlagano.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Peterle, in potem zaključimo razpravo.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Spoštovani! Repliciram zadnjemu govorniku, poslancu Lešniku. Ni osnovno vprašanje
               financiranje. Financiranje je samo osnovni instrument, s katerim želijo tiste
               politične sile, ki jim hočejo preprečevati razvoj temeljne demokracije v občinah,
               doseči spremembo tega, kar se dogaja v Sloveniji in pač pripeljati zadeve v povsem
               drugačne vode. Kar se tiče administracije. Pojdite pogledat številke. Administracija
               je narasla predvsem v upravnih enotah, ki imajo manj dela, ker se je samoupravni del
               izločil v občini, pa dela zdaj v upravnih enotah več ljudi, kot je bilo prej
               administracije v občinah. To je pa problem vlade oziroma države in ga je treba
               reševati na drugi strani.</p>
               <p>Glede denarja ne bom ponavljal tega, kar je bilo že povedanega. Glede čiste vesti,
               gospod Lešnik, mi imamo absolutno čisto vest, ampak zato, ker smo amandma predlagali,
               ker menimo, da ga je treba predlagati, da bodo stvari v skladu z demokratičnimi
               načeli. Pa še nekaj povem, ker je bila prej vojna, koliko ljudi pa tako naprej, do
               kod bo to šlo. V Nemčiji je 53% občin, ki imajo pod 1.000 ljudi, pod 1.000 ljudi,
               53%, pa vse dobro funkcionira.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Ker ni več razprav, zaključujem splošno razpravo in v skladu z našim
               poslovnikom predlagam, da prekinemo to točko dnevnega reda in zaprosimo matično
               delovno telo, to je komisija za lokalno samoupravo, da se opredeli do vloženih
               amandmajev.</p>
               <p>Seja komisije bo v mali dvorani na Tomšičevi ob 13.00 uri.</p>
               <p>Zbor bo nadaljeval ob 14.30 uri.</p>
               <stage type="time">(Seja je bila prekinjena ob 12.40 uri in se je nadaljevala ob 15.03 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Komisija je pravkar končala z delom in mora še pripraviti poročilo. Nadaljujemo sejo
               državnega zbora ob 15.00 uri.</p>
               <p>Spoštovane kolegice poslanke, kolegi poslanci! Nadaljujemo z delom državnega zbora.
               Prosim, da ugotovimo sklepčnost v dvorani. Ugotovimo sklepčnost! <stage>(50 prisotnih.)</stage></p>
               <p>Zbor je sklepčen in lahko nadaljuje z delom.</p>
               <p>Dodatno so se opravičili za današnjo izredno sejo dr. Ciril Ribičič, Ivo Hvalica,
               Jožef Jerovšek, Bogomir Špiletič, Rafael Kužnik, Zmago Jelinčič, Feri Horvat od 16.00
               dalje, Franc Jazbec za popoldanski del seje, Jelko Kacin za začetek popoldanskega
               dela seje, Josip Bajc od 16.30 ure dalje, Janez Kramberger od 16.30 dalje, Stanislav
               Brenčič od 17.00 ure dalje, Eda Okretič-Salmič od 16.00 do 16.45 ure. Končali smo
               splošno razpravo pri 1. točki dnevnega reda. Prehajamo na odločanje o odloku in
               amandmajih. Sestala se je komisija za lokalno samoupravo in prosim predsednika
               komisije, da nas obvesti o delu tega organa. Prosim za mir v dvorani.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Hvala za besedo. Spoštovani! Komisija za lokalno samoupravo se je sestala in
               obravnavala vse predloge amandmajev, ki so bili vloženi, predloge odloka razpisa
               referenduma in določitvi referendumskih območij za ustanovitev občin ter za določitev
               oziroma spremembo njihovih območij in razpisu referenduma za spremembo sedežev
               občine. Zaradi časovne stiske ni bilo možno pripraviti pisnega poročila, zato
               dovolite, da vas v nekaj skrajšanih besedah seznanim z delom oziroma odločitvami
               komisije za lokalno samoupravo. Komisija je na podlagi dodatne informacije, ki jo je
               prejela, in sicer sklepa sveta krajevne skupnosti Bela cerkev opravila svoj predlog
               odloka v 3. točki, tako da predlaga amandma, da se za razpis referenduma dodajo še
               območje Bela cerkev, Dolenje Kronovo, Draga, Družinska vas, Gradenje, Hrib, Sela,
               Strelac in Vinji vrh. Pri obravnavi ostalih amandmajev, ki so bili vloženi, je
               komisija ugotovila, da je veliko število amandmajev bilo vloženih površno, brez
               sedeža, brez območij ali kako drugače. Tudi o tistih amandmajih, ki so po vsebinskem
               smislu vloženi korektno, se je komisija opredeljevala do vsakega amandmaja posebej in
               je zavrgla vse amandmaje oziroma se je do vseh vloženih amandmajev, razen tega, ki ga
               je prevzela kot lastnega, opredelila negativno.</p>
               <p>Zato komisija predlaga, da državni zbor sprejme predlog amandmaja, ki ga vlaga
               komisija in predlog odloka v predloženi obliki. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Smo pri odloku o razpisu referenduma in določitvi referendumskih območij
               za ustanovitev novih občin ter za določitev sprememb, ki je v območju razpisa
               referenduma za spremembo sedeža občine.</p>
               <p>Pri 1. točki smo in amandmajih, ki so k tej točki. Dajem v razpravo 1. točko odloka
               in amandmaje. Kdo želi besedo? <stage>(Nihče.)</stage> Ker nimamo pregleda amandmajev, bomo šli zelo
               počasi, tako da boste lahko sledili, da ne bi bilo kaj narobe. Besedo želi gospod
               Samo Bevk, prosim.</p>
            </sp>
            <sp who="SDZ2:BevkSamo">

               <speaker>SAMO BEVK:</speaker>

               <p>Hvala za besedo gospod podpredsednik. Rad bi moj amandma ustno popravil, če je to
               mogoče.</p>
               <p>Predzadnji odstavek, se črta del, ki je v oklepaju. Z besedilom <q>"ožji del"</q>. Bo
               zadostovalo? Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Najprej vas bomo seznanili z amandmaji, ki ne izpolnjujejo pogojev. Amandmaji
               poslanske skupine Socialdemokratske stranke Slovenije k prvemu delu, kjer ne navajajo
               ime sedeža in ne naselij.</p>
               <p>Potem je amandma Slovenske ljudske stranke, Štefan Klinc. Prav tako ni navedeno
               naselje.</p>
               <p>Prav tako amandma poslanske skupine Socialdemokratske stranke Slovenije. Pri
               Makulah.</p>
               <p>Prav tako imamo iste poslanske skupine pri KS Kokrca, Britof, Tenetište.</p>
               <p>Amandma Francija Rokavca za območje občine Litije.</p>
               <p>Imamo še nekaj amandmajev SKD. Na strani 6 amandmajev gradiva, ki ste ga dobili od
               poslanske skupine Slovenskih krščanskih demokratov. Torej na strani 6, številka 14.2
               in 15.1.</p>
               <p>Pod številko 16 je amandma umaknjen, to je Slovenska Bistrica, Oplotnica.</p>
               <p>Na strani 8, je 17-Starše, ne izpolnjuje.</p>
               <p>Če bi bilo še kaj, bomo potem pravočasno povedali. Gospod Sovič.</p>
            </sp>
            <sp who="SDZ2:SovičBoris">

               <speaker>BORIS SOVIČ:</speaker>

               <p>Spoštovani! Upam, da se strinjate z menoj, da je tema, ki jo obravnavamo, zelo
               pomembna in zato vsaka navedba zahteva zelo natančno preverjanje in utemeljevanje.
               Zelo vljudno bi predlagal, da to točko prekinemo, dokler ne dobimo pregleda
               amandmajev. Sicer srčno upam, da ste se vsi znašli v tem. Jaz moram reči, da je zmeda
               precejšnja; vsako minutko so prihajali kakšni novi amandmaji in mislim, da bi bilo
               preveč neodgovorno, da bi se tega lotili tako, da ne bi imeli pred seboj celote, iz
               katere bi bilo razvidno, kateri amandmaji so bili vloženi, kateri izpolnjujejo
               pogoje, kateri ne in kakšno je mnenje delovnega telesa v zvezi s tem. Moj predlog bi
               bil, da prekinemo to, dokler ne dobimo pregleda amandmajev. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gre za proceduralni predlog. Gospod predsednik, čez koliko časa bi dobili
               pregled? Več kot 1 uro potrebujemo za izdelavo tega pregleda. Glede na to, da ste
               slišali poročilo predsednika, da so amandmaji zavrnjeni, bomo poskušali stvari sproti
               pojasnjevati. Gospod Pukšič še želi in gospod Čebulj. Gospod Pukšič ima proceduralno,
               bom dal na glasovanje, kar je gospod Sovič predlagal.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Proceduralno toliko, da protestiram proti temu, da je komisija za lokalno samoupravo
               v parlamentu zavrnila z neutemeljeno obrazložitvijo vložene amandmaje
               Socialdemokratske stranke Slovenije. Protestiram pa zato, ker je na popolnoma enak
               način vložil amandmaje 18.2.98 in so bili v pregledu amandmajev in se je o njih
               glasovalo. Ne vem, ali se pravila igre iz ure v uro spreminjajo, ali je tu kaj
               drugega. Protestiram proti zavrnitvi na odboru in predlagam, da o tem odbor še enkrat
               razpravlja, jih akceptira ali karkoli naredi. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Komisija je končala z delom. Dajem proceduralni predlog - gospod predsednik, prosim.
            </p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Oprostite, samo eno pojasnilo - verjamem, da je težko imeti pregled oziroma
               transparentnost nad vloženimi amandmaji. Iz tega razloga bi bila mogoče smiselna
               prekinitev, vendar opozarjam - odlok o razpisu referenduma mora biti zaradi roka, ki
               ga je poslal na ustavno sodišče, objavljen v jutrišnjem Uradnem listu. Če se bomo
               tako organizirali, da bomo to temo lahko sledili, potem je vsako nadaljevanje možno
               in prosim, da pri odločanju to upoštevate.</p>
               <p>Kar se pa tiče odločanja komisije - gospod Pukšič, ste član komisije, ste bili
               prisotni in je rezultat takšen, kot je - z obrazložitvijo je bil.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Na glasovanje dajem proceduralni predlog, da za 1 uro prekinemo sejo.</p>
               <p>Ugotavljamo, da v eni uri tega pregleda ne bo možno narediti. Če bo izglasovan
               predlog, bomo jutri nadaljevali ob 10.00 uri s to točko dnevnega reda. Torej, če bo
               izglasovan predlog, bomo s to točko nadaljevali jutri zjutraj ob 10.00 uri.</p>
               <p>Slišali ste <title>proceduralni predlog</title>, ki ga dajem na glasovanje. Ugotovimo
               prisotnost! <stage>(57 prisotnih.)</stage></p>
               <p>Kdo je za predlog gospoda Soviča? <stage>(22 poslancev.)</stage> Je kdo proti? <stage>(36 poslancev.)</stage></p>
               <p>Ugotavljam, da predlog ni bil sprejet.</p>
               <p>Gremo počasi, z vašo pomočjo bomo tudi to opravili, jaz sem prepričan.</p>
               <p>Smo pri odloku številka 1, kjer imamo amandma komisije, ki se glasi: V predlogu
               odloka o razpisu referenduma o določitvi referendumskih območij za ustanovitev občin
               ter za določitev oziroma za spremembo njihovih območij in razpisa referenduma za
               spremembo sedeža občine pod točko 1 - določitev referendumskih območij za ustanovitev
               občin in odcepitvijo dela občine v novo občino, pri točki 3, za besedo <q>"Žalovišče"</q>,
               se namesto pike postavi vejica in se doda tekst: <q>"Bela Cerkev, Dolenje Kronovo,
               Draga, Družinska vas, Gradenje, Hrib, Sela, Strelac in Vinji vrh"</q>.</p>
               <p>Želi kdo o tem razpravljati? Razpravo smo končali. Obrazložitev glasu pa je možna.
               Gospod Čebulj želi obrazložiti svoj glas.</p>
            </sp>
            <sp who="SDZ2:ČebuljFranc">

               <speaker>FRANC ČEBULJ:</speaker>

               <p>Hvala lepa. Gospod podpredsednik, dovolili ste gospodu Bevku, da je obrazložil svoje
               mnenje, glede na to, kar ste rekli, da amandma - to ni razprava, zato dovolite, da
               končam, če ste gospodu Bevku dovolili, mislim, da lahko tudi meni dovolite!</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Saj sem vam dovolil. Izvolite!</p>
            </sp>
            <sp who="SDZ2:ČebuljFranc">

               <speaker>FRANC ČEBULJ:</speaker>

               <p>No, prosim! Ker sem se javljal in stalno držal roko gor. Zato mi ne tega govoriti
               zdaj tukaj.</p>
               <p>Glede na to, da ste ugotovili, da nekateri amandmaji niso bili popolnoma točno
               vloženi. Glede na to, da je bilo v tem elaboratu predlaganih šest ali sedem krajevnih
               skupnosti za občino Kokrica-Predoslje, in zdaj se sprenevedati, da kot amandma ni
               napisan sedež občine, bi predlagal, da se upošteva za sedež nove občine
               Kokrica-Predoslje - Kokrica. Samo to sem hotel povedati, gospod podpredsednik.
               Prosim, da moje mnenje upoštevate. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Dopolnite svoj amandma. Gospod Pukšič, prosim - obrazložitev glasu. Prosim,
               umirimo se malo! Ni proceduralno; držal je menda roko, pa ga nismo prej videli.
               Izvolite, gospod Pukšič. <stage>(Nemir v dvorani.)</stage> Prosim za mir v dvorani! Gospod Pukšič,
               prosim.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Spoštovane poslanke in poslanci! Imam <title>proceduralni predlog -</title> držal sem prej
               roko, oprosti! - pa razmislite o tem!</p>
               <p>Glede na to, da imamo na dnevnem redu še 2. točko, glede na to, da pravi predsednik
               odbora za lokalno samoupravo, da je ena ura nekoliko premalo za pregled amandmajev,
               predlagam, da preidemo na 2. točko. V tem času - začela se bo torej razprava, bo
               splošna razprava, bo razprava poslanskih skupin in tako dalje - med tem časom bo
               potekla ura ali več in je možno pripraviti pregled amandmajev. Ker v takšnem pregledu
               amandmajev bo tudi sekretariat za zakonodajo moral napisati, ne pa to, kar je samo
               komisija ugotovila, ker ni imela osnove. Moral bo napisati, zakaj bo zavrnil
               amandmaje Socialdemokratske stranke Slovenije in zakaj jih je 18.2. pod enakimi
               pogoji akceptiral in zapisal v pregled amandmajev, bo pač sedaj zapisal, zakaj. Naj
               to sekretariat za zakonodajo naredi, to je dolžan. Prosim vas, konstruktivni <title>proceduralni predlog</title>, seveda še obstaja kakšen nekonstruktivni, ampak
               najprej sem za to, da se o tem konstruktivnem glasuje.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Pukšič, mi smo že glasovali o tem, da ne prekinjamo te točke dnevnega reda.
               Saj se spomnite. Predlog je dal gospod Sovič. Smo rekli, da ne prekinemo, da pač bomo
               odpeljali točko naprej. Je bil takšen sklep izglasovan? Je bil izglasovan?
               Prosim.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Moj <title>proceduralni predlog</title> je bil, da preidemo, torej gospoda Soviča je bil
               proceduralni predlog za prekinitev ene ure - upam, da ste si zapomnili - moj <title>proceduralni predlog</title> pa je, da ne prekinemo seje, ampak da gremo na 2. točko,
               med tem časom se pa pripravi pregled. In še enkrat, upam, da je dovolj konstruktivni,
               da ga boste podprli. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Pukšič, imate prav, jaz vam moram zdaj tu potrditi, ker je gospod Sovič
               imel svoj predlog, je pa bil medklic iz dvorane gospoda Bajca, ko je predlagal, da ne
               bi šli, da bi šli na 2. točko. Ampak vseeno, da bo mir v tej hiši, dajem <title>proceduralni predlog</title> gospoda Pukšiča, da prekinemo točko in gremo na 2. točko
               in da se v tem času pripravi eventualno pregled, torej pripravi se pregled vloženih
               amandmajev. Glasujemo o predlogu, da gremo na 2. točko dnevnega reda, to pa
               prekinemo. Ugotovimo prisotnost! <stage>(61 prisotnih.)</stage></p>
               <p>Kdo je za predlog? <stage>(27 poslancev.)</stage> Je kdo proti? <stage>(25 poslancev.)</stage></p>
               <p>Ugotavljam, da je predlog sprejet.</p>
               <p>1. točko prekinjamo, gremo na 2. točko dnevnega reda. Komisijo prosim oziroma službe,
               da pripravijo pregled amandmajev k 1. točki.</p>
               <p>Prehajamo na <title>2. TOČKO DNEVNEGA REDA - PRVA OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O LOKALNI SAMOUPRAVI.</title> Predlog zakona je v
               obravnavo zboru predložila vlada Republike Slovenije. Želi predstavnik vlade besedo?
               Gospod minister, magister Božo Grafenauer. Prosim.</p>
            </sp>
            <sp who="SDZ2:GrafenauerBožo">

               <speaker>MAG. BOŽO GRAFENAUER:</speaker>

               <p>Hvala lepa. Spoštovani gospod podpredsednik, spoštovane poslanke in poslanci! Državni
               zbor Republike Slovenije je na 7. redni seji dne 30.10.1997 sprejel sklep, s katerim
               je zadolžil vlado, da pripravi predlog sistemskih sprememb in dopolnitev zakona o
               lokalni samoupravi, kar je bilo v predvidenem roku opravljeno. V tem trenutku so v
               različnih fazah obravnave v državnem zboru Republike Slovenije kar štirje zakoni
               oziroma njihove spremembe in dopolnitve s področja lokalne samouprave. To je zakon o
               lokalni samoupravi, katerega prvo branje pričnemo danes. Zakon o financiranju občin,
               ki je uvrščen na redno sejo prihodnji teden. Zakon o pokrajinah, ki je vložen v tako
               imenovano predhodno obravnavo in je tudi objavljen v Poročevalcu državnega zbora.
               Zakon o lokalnih volitvah, katerega spremembe je predlagal poslanec. V kratkem pa bo
               potrebno obravnavati tudi zakon o ustanovitvi občin. Na področju lokalne samouprave
               bo torej prišlo do pomembnih popravkov, dograditev in izpopolnitev sedanje normativne
               ureditve.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod minister, samo trenutek, da umirim. Gospodje poslanci, prosim, umirite se,
               točka dnevnega reda je v teku, razprave vodite zunaj dvorane, da lahko mirno delamo.
               Izvolite.</p>
            </sp>
            <sp who="SDZ2:GrafenauerBožo">

               <speaker>MAG. BOŽO GRAFENAUER:</speaker>

               <p>Področje lokalne samouprave ima tri vidike: teritorialnega, organizacijskega in
               materialnega. Po mnenju stroke je organizacijski, vsebinski, materialni pomembnejši
               od teritorialnega, samo mimogrede. Pred pripravo sprememb in dopolnitev zakona o
               lokalni samoupravi, so bili opravljeni številni delovni razgovori z domala vsemi
               slovenskimi občinami. V delo je bila aktivno vključena stalna konferenca lokalnih
               skupnosti, opravljena so bila številna strokovna srečanja, pregledana je bila
               zakonodaja drugih evropskih držav. O tej materiji je večkrat razpravljala komisija
               državnega zbora za lokalno samoupravo in ustrezna komisija državnega sveta. Zakon, ki
               ga je vlada sprejela 4. decembra 1997, je bil tudi v obravnavi v vseh slovenskih
               občinah, vse v skladu z zakonom o lokalni samoupravi, od katerih so mnoge posredovale
               svoje pripombe, stališča in mnenja. V službi za lokalno samoupravo smo v pisni obliki
               pripravili zbir vseh mnenj in pripomb iz občin in ga v mesecu aprilu izročili tudi
               vsem poslanskim skupinam. Tudi to in dejstvo, da je precej poslancev državnega zbora
               aktivnih v občinah, v katerih živijo, in torej problematiko dobro poznajo, je po
               mojem mnenju vplivala na to, da je bila v komisiji državnega zbora, po mojem mnenju,
               opravljena zelo kvalitetna razprava. Posebej bi želel poudariti, da je zelo pomembno,
               da se spremembe in dopolnitve tega zakona sprejmejo pred razpisom lokalnih volitev,
               ki bodo konec letošnjega leta. Glede tega so, kot sem se lahko do sedaj prepričal sam
               oziroma zasledil, mnenja vseh poslanskih skupin enotna.</p>
               <p>Glede predlaganih sprememb pa dovolite, da opozorim samo na nekaj ključnih stvari. V
               skladu s predlaganimi spremembami naj bi delo občinskega sveta vodil župan. Preveč
               ostra ločitev na organe, ki sprejemajo temeljne odločitve, in izvršilne organe v
               lokalni samoupravi ni primerna. Vsebina delovanja občinskih organov ni izvrševanje
               oblasti, ker lokalna samouprava nima atributov oblasti, kot so značilni za državo.
               Načelo delitve oblasti, ki velja že kar precej časa, je temeljna značilnost države
               kot oblastne organizacije. Predstavniški organ, občinski svet je organ demokratičnega
               odločanja, ni pa organ, ki bi imel atribute oblasti, kot to velja za zakonodajni
               organ v državi, ker sicer ne bi šlo za samoupravne lokalne skupnosti, ampak za toliko
               pravnih enot, torej toliko držav, kot bi bilo občin. Če povežemo lokalno samoupravo s
               sistemom oblasti, lahko poenostavljeno rečemo, da lahko njeno delovanje uvrstimo v
               okvir izvajanja zakonodaje. To je izvršilnega dela oblasti, pogojno, zato ni potrebe
               za ločitev med zakonodajno oblastjo in izvršilno oblastjo. Vsebina delovanja
               občinskih organov je uveljavljanje lokalnih zadev javnega pomena v korist lokalnega
               prebivalstva, ki mora temeljiti na skupni odgovornosti občinskih organov, pri kateri
               prebivalci uresničujejo svoje pravice do lokalne samouprave. Za uspešno delovanje
               lokalne samouprave je zato ustrezno čim tesnejše povezovanje in sodelovanje občinskih
               organov in niti v teoriji, niti v glavnem v svetu ni sistema zavor in ravnotežje, kot
               velja za delitev oblasti, ta sistem ni uveden v samoupravni lokalni skupnosti.
               Soodvisnost občinskega sveta in župana pomeni večjo učinkovitost opravljanja javnih
               zadev lokalnega pomena. Zakaj sem izpostavil to točko? Zaradi tega, ker v Evropi v
               glavnem ni sistemov, v katerih bi bili ti dve funkciji, se pravi funkcija občinskega
               sveta in funkcija izvrševanja <stage>(župana)</stage> tako ostro ločeni, kot sta pri nas.</p>
               <p>Primerljiva z nami je mogoče Estonija, Grčija in Turčija. In še mogoče čisto nekaj
               pragmatičnega. Nas ta sistem razmišljanja, da moramo uvesti strogo ločitev funkcij,
               se pravi strogo delitev oblasti v občinah, ta misel nas vodi, ker je ostal odsev
               preteklosti. V preteklosti so bile naše občine organizirane kot države. Imele so kot
               država tri zbore, kot na republiškem nivoju takrat, imele so izvršni svet in celo
               sodnike so volili v občinskih skupščinah. Tako je v nekem smislu imela občina vpliv
               tudi na tretjo vejo oblasti. Celo občinske skupščine so bile gradbeni element, ko so
               volile delegate, ki so volili delegate za republiške in za zvezne organe.</p>
               <p>Se pravi, sistem oblasti je bil zgrajen popolnoma drugače. Zakaj menim, da je ta
               odsev pri nas ostal? Ker v nobeni evropski državi, kjer imajo sistem delitve oblasti
               uveden nekoliko dlje kot pri nas od leta 1991, tega problema ne vidijo. Imam pregled
               vseh evropskih držav in vam to lahko podam. To je samo eno razmišljanje k temu.</p>
               <p>Zakon sistemsko ureja postopek prenosa posameznih nalog iz državne pristojnosti z
               izvajanjem občinam, ob spoštovanju usmeritve, da je v interesu države poiskati vse
               možnosti za racionalnejšo in učinkovitejše izvajanje njenih nalog ter da mora zato
               imeti ustrezno pravno podlago, s katero bo omogočeno, da se prenesejo občinam
               izvajanje državne naloge, ki so povezane z lokalnimi javnimi zadevami, in katerih
               izvajanje po organih občine bo pozitivno vplivalo na kakovost in učinkovitost
               izvajanja teh nalog.</p>
               <p>Naprej, da se lahko opravi prenos nalog v izvajanje vsem občinam ali nekaterim
               občinam oziroma posamezni, če gre za naloge iz državne pristojnosti, ki so posebej
               povezane z geografskimi, gospodarskimi, kulturnimi oziroma drugimi značilnostmi.</p>
               <p>Naj navedem primer. Zakaj tudi posameznim? Seveda, vprašanja v zvezi z morjem bo
               državni zbor prenesel državne naloge na tiste občine, ki so ob morju. Vprašanja, ki
               se tičejo zelo velikih mestnih občin, bo prenesel na tiste, to je mišljena ta
               razlika.</p>
               <p>Naslednje izhodišče pri tem je, da se prenos opravi z zakonom, po poprejšnjem
               soglasju občine, na katere se pristojnost prenese, zato pa zagotovi tudi ustrezna
               finančna sredstva.</p>
               <p>To možnost prenosa nalog iz države na občine imamo mi predvideno v ustavi, v zakonu
               pa na žalost instrumentarija za izvedbo te naloge ni bilo. Dejstvo je, da je realno
               pričakovati, da se bodo ti prenosi lahko izvajali, ko bomo imeli za to ustrezen
               pravni temelj. Predvidevam, da boste v tem zakonu to sprejeli. Je pa res, da bo
               verjetno realno možno prenos izvršiti, ko se bo situacija glede števila občin, glede
               teritorija umirila, ker država nikoli na nestabilne strukture ne prenaša
               pristojnosti.</p>
               <p>Naslednjič. V spremembah zakona predlagamo tudi sprejem določb, ki bi omogočile
               izpeljavo postopkov in delitev premoženja oziroma izvedbo pravnega nasledstva v
               primerih sprememb območij in ustanovitve novih občin. Ureditev temelji na pravnem
               nasledstvu lokalne skupnosti, katere temeljna elementa sta območje in prebivalstvo,
               ter na ugotovitvi, da je vse premoženje občine javno premoženje, ki je kot materialna
               osnova namenjeno izvrševanju nalog občine. Vi veste, da so veliki problemi - nekoliko
               lahko se odločamo za nove občine, nekoliko težje se pa potem v novih občinah
               dogovorijo o delitvi premoženja. Na žalost še vedno nimamo v nekaterih sedanjih
               občinah opravljene delitvene bilance. Zaradi tega predlagamo norme, ki bodo, upam,
               sprejete, preden bodo ustanovljene nove občine, in ki bodo presegle te zavore, ki bi
               izhajale iz nesposobnosti ali nepripravljenosti bodočih občin, da bi se o delitvi
               premoženja dogovorile.</p>
               <p>Nadalje, z zakonom dopolnjujemo sistemsko ureditev nadzorstva nad zakonitostjo
               delovanja občinskih organov. Zakonitost dela organov lokalnih skupnosti v skladu s
               144. členom ustave nadzorujejo državni organi. Zakonske določbe, ki urejajo nadzor
               nad zakonitostjo dela lokalne skupnosti, pa morajo upoštevati njeno samostojnost
               oziroma v skladu z zakonom avtonomno urejanje javnih zadev lokalnega pomena.
               Predlagali smo določbe, ki omogočajo ukrepanje države v primerih evidentnih kršitev
               in neupoštevanja zakonskih predpisov.</p>
               <p>Naslednja stvar, ki bi jo rad izpostavil, je vprašanje poklicnega oziroma
               nepoklicnega opravljanja funkcij v povezavi z - da tako rečem - izločanjem možnih
               kandidatov na volitvah. Pri tem sem vam, ko sem vas zaprosil, da podprete, da gre ta
               zakon danes na dnevni red, že nekatere stvari povedal. Vendar bi zdaj rad v kratkem
               ponovil.</p>
               <p>Tipično za lokalno samoupravo v svetu, predvsem v Evropi, je, da so funkcije, ki jih
               opravljajo nosilci samoupravnih pristojnosti - da tako rečem - neprofesionalne.
               Mislim, da cela Evropa nima toliko profesionalnih svetnikov, kot jih ima Ljubljana.
               To pomeni, da cela Avstrija z Innsbruckom vred nima profesionalnega župana. To po
               mojem mnenju pomeni, da moramo iti v smeri, da omogočamo neprofesionalno opravljanje
               funkcij županov. Zakaj to pravim oziroma zakaj pri nas prihaja do te velike želje
               profesionalizma? Zaradi tega, ker še zmeraj razmišljamo, da je župan tisti izvršilni
               faktor, ki opravlja upravne naloge. Naloge konkretnega posamičnega izvrševanja so
               naloge uprave in ne naloge župana kot tistega, ki je edini na tistem območju dobil
               večino, ki ima eno drugo širšo integrativno in usmerjevalno vlogo. In zakaj smo na
               stališču, da bi moral sam zakon - po našem mnenju - omogočiti, da se župan odloči za
               profesionalno ali neprofesionalno opravljanje funkcije? Ker je pri nas v nekaterih
               občinah razmišljanje takšno, da je z občinskimi statuti praktično dovoljeno vse; kar
               pomeni tudi celo vrsto ljudi izločiti iz možnosti kandidiranja in opravljanja
               funkcije župana v občini.</p>
               <p>Primer: v zadnjem času je cel kup postopkov, da se spremenijo zakonske določbe, po
               katerih se predpiše, da je funkcija župana profesionalna, kar pomeni - mene ne
               skrbijo, da tako rečem, s sistemskega stališča poslanci, in se v tem trenutku ne
               borim za tiste poslance, ki so župani, pa so tudi v državnem zboru, ampak se borim za
               to, da ne bomo izločali tudi vseh drugih ljudi - univerzitetnih profesorjev, če
               hočete tistih ključavničarjev, ki hočejo doma profesionalno delati v tisti svoji
               vlogi. Da se izloča s predpisovanjem profesionalnosti cel krog ljudi, tega sistema v
               Evropi skoraj ne bomo našli. Mi razmišljamo v tej smeri oziroma pripravljen je že
               predlog, da bi v prehodnih in končnih določbah opredelili nagrajevanje funkcionarja,
               v tem primeru mislim predvsem na župana in občinske svetnike.</p>
               <p>Vladna služba za lokalno samoupravo je pripravila zakon v skladu s tem, kar je
               zahteval državni zbor, vendar moram reči, da pri drugih resorjih nismo uspeli zaradi
               tega, ker pač vsi pravijo: počakajmo na sistemske spremembe, ki bodo uredile celotno
               sfero javnih uslužbencev v državni upravi. To je izredno težek zalogaj in se bojim,
               da tega zakona ne bo tako kmalu. Zato je naša ideja, da se predpiše možnost izbire
               županov, ali bo opravljal funkcijo profesionalno ali neprofesionalno, da pa se hkrati
               predpiše, kakšna je nagrada za profesionalno in za neprofesionalno opravljanje
               funkcije. V tem primeru bo seveda nagrada v manjši občini manjša, nižja, v večji
               višja. Da dam primer Avstrije, tam imajo približno desetkratnik. Da dam primer
               Slovenije, po sedanjem sistemu ima lahko župan najmanjše slovenske občine večjo plačo
               od župana največje slovenske občine. Najmanjši koeficient je 6,5, na to se lahko doda
               50% in praviloma je teh 50% lažje dobiti v mali občini. Najvišji koeficient je 9 in
               če se teh 10% ne doda, lahko pride do tega preskoka župana najmanjše občine čez
               župana največje občine. Zopet mislim, da ključno vprašanje uresničevanja lokalne
               samouprave ni vprašanje višine plače oziroma nagrade, če je funkcija neprofesionalna.
               Zaradi tega je po našem mnenju prav, da bi državni zbor te plače predpisal. Nikjer v
               tujini nisem zasledil, da bi toliko razpravljali o plačah in da bi bilo toliko
               medsebojnega nesporazumevanja v občinah in da bi seje in seje posvečali temu za samo
               funkcioniranje lokalne samouprave, da tako rečem, marginalnemu vprašanju.</p>
               <p>Spoštovane poslanke in poslanci! Vlada Republike Slovenije bo takoj po opravljeni
               prvi obravnavi sprememb zakona pristopila k pripravi besedila za drugo branje, da bo
               tako mogoče postopek sprejema opraviti v danem roku. Vaša jasna stališča in usmeritve
               glede posameznih vprašanj nam lahko delo bistveno olajšajo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod minister. Predlog zakona je obravnavala tudi komisija za lokalno
               samoupravo kot matično delovno telo. Prosim poročevalca, da predstavi mnenje komisije
               o predlogu zakona.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Hvala za besedo. Komisija za lokalno samoupravo je obravnavala predlog zakona o
               spremembah zakona o lokalni samoupravi. Pri tem oziroma pred obravnavo se je
               seznanila s stališči občin, saj je bilo prvič v skladu s 94. členom zakona o lokalni
               samoupravi organizirana široka javna razprava tako o predlogu zakona o spremembah
               zakona o lokalni samoupravi kakor tudi predlogu zakona o spremembi zakona o
               financiranju občin. Razen tega se je komisija za lokalno samoupravo tudi seznanila s
               stališči državnega sveta do predloženega zakona oziroma predloženih sprememb ter
               sekretariata za zakonodajo. Prav tako je bila pri obravnavi komisija seznanjena z
               dodatnimi pojasnili oziroma stališči vlade, tudi nekaterimi dodatnimi spremembami
               oziroma novitetami, ki so se oblikovale v strokovni službi za lokalno samoupravo po
               predložitvi zakona v proceduro.</p>
               <p>Na podlagi vseh mnenj, ki so bila posredovana komisiji, so člani komisije v razpravi
               podprli temeljne cilje sprememb in dopolnitev zakona o lokalni samoupravi, ki so
               navedeni v uvodnem delu predloga zakona, zlasti odpravo nepovezanega in pogosto
               konfliktnega delovanja občinskega sveta in župana, zagotovitev večje koordinacije
               delovanja občinskih organov, natančnejšo opredelitev pravic, dolžnosti in
               odgovornosti posameznih občinskih funkcionarjev, določitve oblik sodelovanja,
               združevanja in povezovanja občin ter sistemske ureditve postopka prenosa posameznih
               nalog z državne pristojnosti v izvajanje občinam ter ureditve oblik neposrednega
               sodelovanja občanov pri sprejemanju odločitev v občini; določitve pravnega
               nasledstva, razdelitve premoženja v primeru spremembe območij občin in ustanovitve
               novih občin ter sistemske ureditve nadzorstva nad zakonitostjo delovanja vseh
               občinskih organov.</p>
               <p>Hkrati je bilo izraženo tudi mnenje, da predlog zakona ne ureja še vrste drugih
               aktualnih vprašanj s področja lokalne samouprave, zato bi ga v nadaljnjih postopkih
               treba dopolniti zlasti: možnosti prenosa posameznih zadev od državne na občinsko
               pristojnost na zahtevo občine, ustanovitve mestne občine na širšem območju od
               mestnega območja - upoštevanje referendumsko izražene volje ljudi - dopuščanje
               ustanavljanja novih občin zgolj na podlagi predhodno izvedene premoženjske delitvene
               bilance in drugih pomanjkljivosti.</p>
               <p>Še zlasti je bilo izpostavljeno tudi, da je treba z dopolnili oziroma v nadaljnji
               proceduri precizirati določbe o lokalnem referendumu ter rešitve tako glede števila
               članov občinskega sveta, ki lahko tak referendum predlagajo, kakor tudi glede njegove
               vsebine.</p>
               <p>V razpravi o spremembah zakona o lokalni samoupravi je bilo posebej izpostavljeno
               nevzdržno stanje, do katerega prihaja pri delitveni bilanci, do zahtev novih občin,
               da razprodajo premoženje bivši družbenopolitični skupnosti in si ga tako razdelijo,
               ne glede na domicilni princip oziroma ne glede na to, kdaj je bilo tako premoženje
               pridobljeno.</p>
               <p>Glede načina opravljanja funkcije članov delovnih teles občinskega sveta so bila
               izražena različna mnenja, tako mnenje, da naj bi člani praviloma opravljali to
               funkcijo nepoklicno, kot tudi mnenja, da bi jo opravljali nepoklicno. Prav tako je
               bila izpostavljena tudi odgovornost in potrebnost zakonske sankcije za primere, ko
               župan, če bi vodil občinski svet, ne bi v zakonsko predloženem roku predlagal
               proračuna, zaključnega računa in še eventualno drugih odgovornosti.</p>
               <p>Na podlagi razprave in povedanega je komisija sprejela sklep, in sicer, da ocenjuje,
               da je predlog zakona o spremembah in dopolnitvah zakona o lokalni samoupravi primerna
               obravnava oziroma podlaga za drugo obravnavo in predlaga državnemu zboru, da ga
               sprejme.</p>
               <p>Poleg tega, je komisija sprejela sklep, da naj predlagatelj pri pripravi predloga za
               drugo obravnavo upošteva naslednja stališča: stališča imate podrobno opredeljena
               oziroma opisana v gradivu oziroma poročila, vendar bi kljub temu opozoril na bistvo
               oziroma težo stališč, ki jih je sprejela komisija.</p>
               <p>Komisija predlaga predlagatelju zakona, naj preuči pripombe in predloge, ki so jih na
               predlog zakona zlasti podale občine na podlagi 94. člena, to se pravi bogate javne
               razprave, in se nanašajo na opredelitev državnih nalog, ki jih kot svoje na podlagi
               22. člena zakona o lokalni samoupravi opravljajo mestne občine. Pri tem naj
               predlagatelj upošteva ugotovitve inštituta za javno upravo pravne fakultete v
               Ljubljani. Večinsko je bilo mnenje na podlagi javne razprave v občinah za ohranitev
               30. člena zakona o lokalni samoupravi, ki omogoča, da občinski svet imenuje člane
               delovnih komisij in odborov ne samo izmed članov, ampak tudi druge občane. Vendar je
               bilo večinsko mnenje, da se število drugih članov, torej nečlanov občinskega sveta,
               ki bi naj bili člani delovnih teles, omeji z 1/3 in z drugo omejitvijo, da je
               predsednik delovnega telesa obvezno član občinskega sveta.</p>
               <p>Kot drugo stališče komisija podpira predlagane zakonske rešitve glede razmejitve
               pristojnosti med občinskim svetom in županom, s katerimi naj bi odpravili nepovezano
               delovanje, v očeh obeh občinskih organov pa zagotovili tudi večjo koordinacijo
               delovanja občinskih organov ter natančneje opredelili pravice in dolžnosti posameznih
               občinskih funkcionarjev.</p>
               <p>Komisija prav tako meni, da modela državne organizacije zaradi narave lokalne
               skupnosti oziroma lokalne samouprave in načina odločanja v njej ni mogoče neposredno
               prenašati na raven lokalne samouprave oziroma lokalnih skupnosti. V tem smislu
               komisija tudi ne podpira mnenja sekretariata za zakonodajo in pravne zadeve, ki
               izraža zadržke v zvezi s predlagano rešitvijo, da župan prek svoje funkcije opravlja
               tudi funkcijo člana občinskega sveta oziroma da predseduje oziroma vodi občinski
               svet. Občinski svet ni organ lokalne skupnosti, pač pa je njegovo predstavniško telo
               oziroma organ demokratičnega odločanja, prek katerega imajo občani neposreden vpliv
               na dvigovanje organov in prek katerega uresničujejo svojo pravico do lokalne
               samouprave. Komisija podpira predlagano zakonsko ureditev, da župan opravlja funkcijo
               vodenja občinskega sveta, vendar je bilo večinsko stališče komisije, da je v tem
               primeru predsedujoči župan brez pravice glasovanja.</p>
               <p>Glede ureditve referenduma v lokalni skupnosti v 18. členu predloga zakona komisija
               meni, da naj predlagatelj medsebojno uskladi določbe o lokalnem referendumu in jih
               precizira tako, da bodo razumljive oziroma da ne bodo vodile v različna razumevanja
               in razlage. Komisija opozarja na perečo problematiko urejanja medsebojnih
               premoženjskih razmerij v primeru spremembe območij občin oziroma nastajanja novih
               občin. V zakonu o lokalni samoupravi bi morali v smislu hitrejšega razreševanja teh
               razmerij in preprečevanja nastajanja sporov med občinskimi sveti precizirati določbe,
               ki določajo urejanje te problematike.</p>
               <p>V zvezi z 11. členom predloga zakona, ki določa občinske funkcionarje, meni komisija,
               da naj bi zakon določil tudi možnost načina opravljanja teh funkcij, to je
               profesionalno ali neprofesionalno. Predlagana rešitev, da občina s statutom določi,
               ali župan opravlja funkcijo poklicno ali nepoklicno, ni ustrezna. Upoštevati je
               treba, da so občine različne, tako po velikosti kot po svojem materialnem
               položaju.</p>
               <p>Glede predlagane rešitve predloga zakona, ki urejajo postopek prenosa posameznih
               nalog z državne pristojnosti v izvajanje občin, komisija predlaga predlagatelju, naj
               ta prouči tudi z vidika, ali ustava dopušča možnost prenosa državnih nalog v
               izvajanje občin na njihovo zahtevo - to se pravi na zahtevo občine oziroma lokalne
               skupnosti in ne samo na predlog ali pobudo države.</p>
               <p>Nadalje je komisija zavzela stališče, da je treba zagotoviti, da se lahko na občine
               prenesejo kot izvirne pristojnosti tudi naloge upravne narave s področja trgovine in
               gostinstva, urejanja prostora in graditve objektov, odmere in izterjave občinskih
               pristojbin, prometa, inšpekcijskega nadzora ter varovanja naravne in kulturne
               dediščine. Na mestno občino pa naj bi se prenesle še pristojnosti s področja
               prostorskega načrtovanja, tudi za potrebe republiškega prostorskega plana, ter
               pristojnosti s področja poklicnega, srednješolskega in visokošolskega izobraževanja,
               bolnišničnega sistema, geodezije in evidence občanov.</p>
               <p>Nadalje komisija meni, da je treba v 13.a členu zakona o lokalni samoupravi
               precizneje precizirati posege in razloge za ustanovitev občine kot izjeme v primerih,
               ko gre za manj kot 5.000 prebivalcev, glede na obstoječo zakonsko določitev.</p>
               <p>V 83. členu zakona o lokalni samoupravi naj bi črtali prvi odstavek, ki določa, da
               ima vsaka občina v pokrajinskem svetu enako število predstavnikov. Navedena določba
               bi namreč lahko predstavljala zakonsko oviro pri pripravi zakona o pokrajinah.</p>
               <p>Kot zadnje, predlagatelj naj v prehodnih določbah uredi plače oziroma nadomestila ter
               nagrade občinskih funkionarjev in tajnikov do ureditve navedene problematike v
               posebnem sistemskem zakonu. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod predsednik. Besedo dajem predstavnikom poslanskih skupin. Imam dve
               prijavi, in sicer najprej Ivan Kebrič, poslanska skupina DeSUS, in Pavel Rupar,
               poslanska skupina SDS. Gospod Kebrič, prosim.</p>
            </sp>
            <sp who="SDZ2:KerbičIvan">

               <speaker>IVAN KEBRIČ:</speaker>

               <p>Hvala, gospod podpredsednik, za besedo. Spoštovane poslanke in poslanci! V naši
               skupini podpiramo predlog za spremembo zakona o lokalni samoupravi, vendar imamo več
               kritičnih pripomb.</p>
               <p>Obrazloženi cilji in načela zakona niso prepričljivi. Ponujene spremembe in
               dopolnitve ne vzdržijo povsod pozitivne strokovne ocene. Predlagatelj se o svojih
               razlogih sklicuje na nepovezano delovanje občinskega sveta in župana, na njuno
               neustrezno razmejitev pristojnosti in nepovezanosti pri njunem delu. Rezultat
               takšnega razmišljanja so naravnost revolucionarne spremembe na segmentu lokalne
               samouprave. Menimo in se bojimo, da predlagane dopolnitve tega zakona razvoj lokalne
               samouprave oddaljujejo od demokratičnosti in ga približujejo avtokratizmu, vladanju
               osebnosti, pa čeprav se imenuje župan.</p>
               <p>Nadalje kritično ocenjujemo ambicijo predlagatelja, ki podrobno uniformirano rešuje
               neka vprašanja lokalne samouprave. S takšnim pristopom se duši iniciativnost mest in
               občin, subjektov lokalne samouprave. Hkrati se postavljajo uniformirane rešitve za
               vse občine in mesta. Približujemo se prejšnjemu uniformiranemu sistemu komunalnih
               skupnosti. Življenje priznava silovito heterogenost subjektov lokalne samouprave. Gre
               za urbane, ekonomske, socialne, kulturne in nenazadnje po velikosti različne občine
               in mesta. Tudi politično življenje v teh različnih prostorskih ambientih se ne da
               uniformirati. Ni nobenih prepričljivih razlogov, da se da življenje v teh sredinah
               poenotiti. Ta tendenca botruje skoraj vsem predlaganim rešitvam.</p>
               <p>Kritika podpira zaključek, da je potrebno zakonodajo, zakonsko urejanje lokalne
               samouprave zožiti samo na tiste segmente, ki so nujni za zakonito poslovanje
               celotnega javnega sektorja, vključno z lokalno samoupravo, za enakopravno zaščito
               vseh pravic državljanov in občanov.</p>
               <p>Splošnim pravnim principom je tuja rešitev, da kolektivnemu organu predseduje oseba,
               če ni bila na enak način kot ostali izvoljeni člani izvoljena v ta organ. In to je
               bistvo problema, na katerega posebej opozarjamo. Namreč, po zakonu in logiki so vsi
               izvoljeni člani občinskega sveta med seboj enaki in kot taki volijo samostojno
               svojega vodjo, svojega predsednika. Ta splošni princip je v tem predlogu poražen.</p>
               <p>Za zaključek še naslednja pripomba - za normativno urejanje statusa župana, ki se ga
               želi preseliti v občinski ali mestni svet, je treba zato najprej spremeniti njegovo
               izvolitev. Izvoliti ga je treba na način in po postopku, kot se volijo občinski
               oziroma mestni svetniki. S članstvom v občinskem svetu pa mu preneha funkcija
               izvršitelja poslovanja, katero mora prevzeti ali direktor ali tajnik.</p>
               <p>K posameznim členom imamo kritične pripombe in se bomo takrat posebej oglasili. Hvala
               za vašo pozornost in hvala lepa, da ste me poslušali.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Kebrič. Besedo dajem gospodu Ruparju, ki bo govoril v imenu poslanske
               skupine SDS.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Spoštovani gospod predsedujoči, kolegice in kolegi! Poslanska skupina
               Socialdemokratske stranke bo ta prvi korak - namenoma poudarjam prvi korak - pri
               spremembah lokalne samouprave podprla zato, če že drugega ne, da se stvari na tem
               področju vsaj nekoliko premaknejo. Mnenja smo, da s spremembami zakona o lokalni
               samoupravi ne bomo naredili nekih revolucionarnih potez niti ne pri odnosu med
               posameznimi organi, niti pri referendumih, niti pri delitvenih bilancah, pač pa bomo
               pri sprejetju tega prvega dela teh sprememb zakona prispevali mogoče tudi kasneje k
               nadaljnjim korakom. Dilema ostaja: ali en organ - prednost ali drug organ - prednost.
               Iskati pravi način je zelo težko. Evropa ima tako demokracijo, kot jo ima Slovenija
               že veliko veliko dlje, pa vendar smo priča tudi v evropskih državah, v državah
               Evropske unije nenehnim spremembah, iskanjem rešitev tudi za posamezne regije, na
               primer v Nemčiji, pa vendar do danes nimamo ustaljenega načina, ustaljenega zakona -
               torej nekega normativa za urejanje odnosov lokalne samouprave.</p>
               <p>Danes sprejemamo oziroma smo začeli postopek sprejemanja sprememb, morda enega
               glavnih zakonov, ki so v veljavi v naši državi, poleg ustave. To je pravzaprav ustava
               za lokalno samoupravo. Zelo velikokrat se nam postavlja dilema, ali lokalna
               samouprava ali lokalna uprava. Te zadeve, ta razmerja oziroma te dileme tudi te
               spremembe ne bodo odpravile.</p>
               <p>Mogoče bi se še v imenu poslanske skupine Socialdemokratske stranke dotaknil
               določenih členov oziroma segmentov, ki jih spremembe prinašajo. Velikokrat je
               vprašanje koncentracije posameznih funkcij v eni osebi. Mislim, da dokler ne bo v
               Sloveniji v glavah ljudi, ki se gredo politiko tudi na lokalnem nivoju, narejena
               temeljita sprememba, toliko časa noben zakon v tej državi ne bo uredil medsebojnih
               odnosov. Zakaj to posebej poudarjam? Lahko postavimo župana tudi na čelo občinskega
               sveta, lahko mu damo tudi pravico glasovanja, ampak, če župan ne bo imel podpore v
               občinskem svetu, mu vse zadeve s tega naslova ne koristijo. Torej župan se lahko na
               mestu predsednika občinskega sveta še tako prizadeva, če nima podpore, če nima
               razčiščenih odnosov - ampak to so drugi odnosi, to niso zakonsko predpisani odnosi z
               občinskimi sveti - toliko časa miru ne bo. Žal se v posameznih skupinah oziroma
               organih znotraj lokalne samouprave prevečkrat pojavljajo interesi posameznih organov.
               Če boste sedeli v krogu občinskih svetnikov, potem boste zagotovo dobili najbolj
               negativno sliko županov in obratno. Če boste sklicali vse župane slovenskih občin,
               potem bo večina nas, županov tudi v en glas vpila, kako je treba vse pristojnosti in
               vse zadeve občinskim svetom vzeti. Ampak, rešitev ni v posameznih skupinah, rešitev
               je v pogovoru, je v navadah, ki jih imamo Slovenci, in ni ga zakona, ki bi spremenil
               ta medsebojna razmerja, če ljudje oziroma tisti funkcionarji sami to ne želimo.</p>
               <p>Ravno tako gre tudi pri delitvenih bilancah, ni je občine v Sloveniji, ne župana,
               mestne občine ali pa občine, ki se je razdelila, da bi brez volje vseh naredili
               delitveno bilanco. Uspelo je to tam, kjer je volja, ni ga zakona, ki bi to predpisal.
               Torej nekih ustaljenih normativov ne moremo predpisovati z zakoni.</p>
               <p>Ta sprememba zakona se ni dotaknila vsega, kar bi bilo potrebno. Dotika se v glavnem
               teh razmerij. Tako kot sem rekel, tudi po našem mnenju ni važno, ali je župan
               profesionalec ali ni profesionalec, mnenja sicer smo, da je to pravilno že za voljo
               tega, da imajo vsi možnost kandidature. Pogrešamo pa, zelo pogrešamo pa zakonsko
               določene pristojnosti, ki naj bi jih občine dobile s prenosom z države, predvsem na
               področju prostora in okolja, ker v poslanski skupini SDS menimo, da bi morala biti ta
               zadeva izključno v rokah lokalne samouprave, to se pravi občine, pa potem pomanjkanje
               oziroma neopredelitev prenosa pristojnosti, če želite na gospodarskem področju,
               socialnem področju, stanovanjskem področju in tako naprej.</p>
               <p>Žal, ali bom rekel, hvala bogu, da nam sledi še ena seja, na kateri bomo skušali
               rešiti tudi financiranje občin. Tudi to se nam zdi izredno pomembno in mislim, da
               zgolj naključje je, da to v dokaj kratkem roku sprejemamo, sicer bi bilo nujno
               potrebno to še pred spremembo zakona o lokalni samoupravi postoriti.</p>
               <p>Upam, da bo - in tudi v poslanski skupini upamo - da bo to majhen prispevek vendarle
               k razvoju lokalne samouprave, da bomo morali delati še veliko veliko na področju tako
               teh odnosov, ki jih trenutno hočemo rešiti, kot tudi pri pristojnostih in na koncu
               koncev tudi ne le pravicah, pač pa tudi dolžnostih in obveznostih posameznih organov
               v lokalni samoupravi.</p>
               <p>Meni osebno je žal, pa sedaj mogoče malo bolj osebno mnenje, ampak sem ga izrazil
               tudi v poslanski skupini. Žal mi je, da vse preveč nalagamo županom - torej le ne
               sedaj - samo pristojnosti, ki naj bi jih dobival mi. Od njih hočemo tudi, da so v
               primeru, morda samovolje, preveč secirani, preveč nosijo posledic tega, da bi morali
               temeljito preštudirati tudi, kaj pa storiti v primeru prevelike samovolje občinskih
               svetov. Tudi to se dogaja. Torej, da gredo v marsikateri občini zoper vse zakone,
               zoper ustavo, zoper vse normative, delajo po svoje, pa vendar jih doleti le
               kolektivna odgovornost, ne pa osebna. Zato morda ni napak razmisliti tudi o
               odgovornosti občinskega sveta, mnenja pa smo - na splošno - da bi v primeru
               prevelikih konfliktov med posameznimi organi morali biti razpisane volitve za vse
               organe - torej vse popolnoma znova. Je pa to seveda težko, ker imamo različne sisteme
               volitev.</p>
               <p>Torej dileme bodo ostale, skušajmo rešiti, kar se da, veliko, vsega pa prav gotovo to
               pot ne bomo mogli. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. V imenu poslanske skupine Združene liste gospod Aurelio Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Hvala, podpredsednik. Seveda, čarobne palice s tem zakonom ne bomo iznajdli in tudi
               vlada je ne ponuja. Vendar gre za spremembo, ki bo v marsičem revolucionarna, ki teži
               k temu, da bi vsaj tiste vidnejše dosedanje napake, ugotovljene napake, v sistemu
               funkcioniranja tega segmenta odpravili, poenotili, nedvomno, delovanje vseh občinskih
               organov, zadovoljili pa različne interese, ki so se v dosedanjem funkcioniranju
               sistema pojavili, izkristalizirali, in kjer ima vsak legitimno pravico, da svoj
               pogled, kako naprej, uveljavi.</p>
               <p>Ocena je, da predlog za spremembo in dopolnitev zakona o lokalni samoupravi sledi
               neki logiki celovitejših in korenitejših sprememb, kar je dobro. V pretežnem delu
               sprememb in dopolnitev sledi tudi ocenam in priporočilom delovne skupine stalne
               konference lokalnih skupnosti, v kateri so vidnejšo vlogo odigrali predstavniki tako
               mestnih občin, kot srednjevelikih občin, kot manjših občin. Ne rešuje pa - ne bom
               hvalil tistega, kar je dobro - ne rešuje pa cele vrste zadev, za katere lahko
               soglasno ugovotimo, da niso bile in niso najbolje urejene.</p>
               <p>Recimo vprašanje, da država prenese na občino določene naloge, določene pristojnosti
               tudi na pobudo slednje - tega ni. Da bi se izognili tudi takim razpravam v bodoče -
               da se mestna občina ustanovi na območju ne samo mesta, ampak tudi na širšem območju,
               ki vključuje mesto, oziroma da se uredi status tovrstne občine, v kateri sobivata
               mesto in podeželje. Da se z referendumom ob ustanovitvi občine volja prebivalcev na
               določenem območju ne samo ugotovi, ampak tudi upošteva. Da se ustanovitev nove občine
               na osnovi izločitve iz prejšnje občine ali priključitve k sosednji občini dopusti le
               ob pogoju urejenih premoženjsko-pravnih razmerij na prizadetem območju. Da se na
               občino kot izvirne prenesejo pristojnosti oziroma naloge, tudi upravne naloge, s
               področja trgovine in gostinstva, urejanja prostora in graditve objektov, odmere in
               izterjave občinskih pristojbin, prometa, inšpekcijskega nadzora, varovanja naravne in
               kulturne dediščine ter na mestno občino še naloge s področja prostorskega
               načrtovanja, tudi za potrebe republiškega prostorskega plana, evidence občanov,
               poklicnega, srednjega in visokega izobraževanja ter bolnišničnega sistema in
               geodezije. Da se županu - tudi tukaj je bilo te zamisli slišati kar pogosto - omogoči
               predlaganje občinskemu svetu ali neposredno imenovanje nekega izvršilnega odbora s
               statusom in avtoriteto občinskega organa, tako kot poznamo ureditev drugje v Evropi,
               ki bi tudi županu pomagal pri opravljanju nalog in predstavljal povezovalni člen med
               občinskim svetom in organom zato, da se nastajanje konfliktov, ki smo jim bili priča
               v dosedanjem delu, tudi na tej ravni prepreči. Zelo pomembno se nam zdi to, da je
               komisija za lokalno samoupravo velik del naših pripomb upoštevala, še zlasti sem
               vesel osmega stališča, torej pod 8. točko, da naj se v 13.a členu zakona o lokalni
               samoupravi podrobno precizira, kateri so posebni razlogi za ustanovitev občin z manj
               kot 5.000 prebivalcev. Torej, da se kriteriji objektivizirajo in jutri bo tudi vsem
               nam lažje odločati o ustanavljanju novih občin.</p>
               <p>Imamo pa pomisleke na peto stališče, torej na predlog, da se občinske funkcije
               opravljajo izključno nepoklicno, kajti v določenih okoljih so take objektivne
               potrebe, da tako korenito sprememba ne bi bila sprejeta. Zato bomo temu petemu
               stališču vsaj zaenkrat nasprotovali in plediramo potem, da naj se dopusti sedanja
               ureditev, ko so te funkcije praviloma nepoklicne, pa vendar naj občinski statuti
               oziroma občinski sveti sami o tem odločijo.</p>
               <p>Prosil bi, da se k stališčem komisije dodata še dve stališči, prejeli ste ju v pisni
               obliki, nista decidirani, ampak poziv vladi, da se opredeli in preuči predlog, tudi v
               primerjavi z razvitejšimi evropskimi ureditvami, da se imenuje na predlog župana ali
               po nalogi župana izvršilni odbor kot dodaten organ občine; in zlasti to, kar sem že
               prej omenil, da se preveri, ugotovi, oceni, kako bi uredili v izogib kasnejšim
               zapletom tudi možnost ustanavljanja mestnih občin na območjih, ki niso izključno samo
               mesta oziroma da se ta status - kot sem že prej dejal - nekako doreče. Vprašanje
               posebnih statusov še ni v tem predlogu zakona urejeno itn.</p>
               <p>No, sklenil bi samo z mislijo, da bodo ob drugem branju že podani konkretni predlogi
               do posamičnih členov. Upanje je, da pridemo in spravimo pod streho ta zakon dejansko,
               preden bodo razpisane nove volitve. Tako da bodo tisti, ki bodo zamenjali župane in
               občinske svetnike na teh stolih, vedeli, kaj bodo takrat, ko bodo izvoljeni, tudi
               prejeli v roke. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Juri. V imenu Slovenskih krščanskih demokratov bo govoril Ivan Božič.
            </p>
            </sp>
            <sp who="SDZ2:BožičIvan">

               <speaker>IVAN BOŽIČ:</speaker>

               <p>Hvala lepa, gospod podpredsednik. Kolegice in kolegi! O občinah smo govorili
               dopoldne, sedaj pa zopet o občinah, samo o spremembah zakona o lokalni
               samoupravi.</p>
               <p>Kot so predhodniki že rekli - in ne bom ponavljal uvodnih velikih in lepih misli -
               zakon je treba spremeniti. Lokalna samouprava se razvija, dograjuje, nikoli ne bo
               popolna, ampak času primerna. V naši poslanski skupini in v naši stranki imamo nekaj
               pripomb, takih, ki jih bomo zagovarjali, in o katerih mislimo, da se je dosedaj
               mogoče malo prelahko govorilo in jih tudi odpravilo.</p>
               <p>Prvo - komisije občinskega sveta. Ker stranka krščanskih demokratov zagovarja majhne
               občine, vemo, da v majhnem občinskem svetu nimamo dovolj vseh strokovnjakov s
               področij, ki jih lokalna samouprava zajema. Zato zagovarjamo stališče, da je lahko
               tudi več kot pol članov teh komisij izven članov občinskega sveta. Primer: v majhni
               občini, ki ima 12 občinskih svetnikov, se lahko zgodi, da nima nobenega pravnika. Se
               pravi, da ga mora v pravno statutarno komisijo dobiti od drugod. Enako govorimo tudi
               o veliki mestni občini; o tej bo treba le reči, Ljubljana - rekel bom zmeraj tako:
               Tolmin ni Ljubljana in nikoli ne bo. Marsikakšen občinski svetnik v Ljubljani bo
               zaposlen, v Tolminu pa nikoli, ker še sedaj nismo smeli zaposlovati ljudi, ki so bili
               potrebni za vodenje občinske uprave; ne samo za vodenje, za upravljanje del občinske
               uprave.</p>
               <p>Drugo, o čemer govorimo in mislimo, da naj bi se zanekrat še ne spremenilo, naj bi
               ostalo, kot je bilo do sedaj - to je odnos župan in občinski svet. Ne predlagamo
               sprememb in tudi ne za podžupana.</p>
               <p>Govorimo tudi o tem, da naj se podžupan in župan sama odločita, ali bosta svoje delo
               opravljala poklicno ali nepoklicno. To se pravi, da bi odvzeli pravico, da se v
               statut občine vpiše, kako bo župan ali pa podžupan opravljal svoje delo.</p>
               <p>Predlagamo tudi, da se štiriletna mora, ki traja v Sloveniji, ko se ne more razdeliti
               občinskega premoženja, konča letos 30. novembra. Kdor je ne bo končal, naj ustrezne
               službe - torej službe vlade - začnejo postopek in razdelijo premoženje občine, ki ga
               same med seboj ne morejo. Pri tem mislim na velike občine, ki bi ga morale razdeliti
               z manjšimi, ko so nastale leta 1995.</p>
               <p>Pozdravljamo tudi misel in predlog, da se v prehodnih odločbah predpiše ne samo plača
               župana, ampak da napravimo tudi preglednico plač uslužbencev na občinah. Dostikrat
               sem na odboru za lokalno samoupravo že rekel; v majhnih občinah, kjer mora en
               zaposlen opravljati pet različnih del, naj ima tudi višjo plačo, kot jo ima nekdo
               drug, ki eno specializirano delo opravlja na nekem delovnem mestu v upravni enoti ali
               pa v veliki občini. Ni vseeno, ali nekdo skrbi za kmete na vasi, za vso kanalizacijo,
               hodi na sestanke o problemih krajevnih skupnosti, drugi bo pa govoril in delal samo o
               vodovodih.</p>
               <p>To so naša stališča k tistim stališčem, ki smo jih že tudi zagovarjali in se z
               nekaterimi, ki jih tu nisem naštel, komisije za lokalno samoupravo tudi strinjamo.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Božič. Sprašujem, če želi besedo še katera poslanska skupina?
               Gospod Jožef Zimšek, LDS.</p>
            </sp>
            <sp who="SDZ2:ZimšekJožef">

               <speaker>JOŽEF ZIMŠEK:</speaker>

               <p>Spoštovane poslanke, spoštovani poslanci! Tudi naša poslanska skupina meni, da je
               predlog zakona o spremembah in dopolnitvah zakona o lokalni samoupravi primerna
               podlaga za drugo obravnavo in predlaga državnemu zboru, da ga kot takšnega tudi
               sprejme. Ker je bilo veliko povedanega, se ne bi sam spuščal v podrobnosti. Vendar bi
               dejal, da vseh stališč, ki so tu predvidena, pa seveda Liberalna demokracija ne
               podpira. Zato se bom mogoče opredelil do dveh, treh in zaključil.</p>
               <p>Menimo, da je najpomembneje, da se uredijo premoženjske zadeve, ki se urejajo že
               predolgo in bi moralo v tem zakonu to biti kvalitetno in dosledno urejeno, tako da bi
               tudi ob nastajanju novih občin imeli jasna stališča do delitev premoženja v občinah,
               ki so nastale po sprejetju zakona o lokalni samoupravi, in v občinah, ki jih bodo
               referendumi tudi porajali.</p>
               <p>Pomembno se mi zdi tudi oziroma pomembno se nam zdi, da občine - predvsem občine, ki
               imajo možnosti - dobijo nekatere pristojnosti od države. Tu gre predvsem za
               pristojnosti na področju drobnega gospodarstva, na področju turizma, trgovine in še
               posebno na področju prostora. Tako menimo, da je potrebno v zakonu tudi to
               opredeliti. Drugače pa ostala razmerja med županom in svetom, podžupanih, o tem bi pa
               bilo potrebno še nekaj v drugi obravnavi doreči in potem takšen zakon tudi čimprej
               sprejeti. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Zimšek. Želi besedo še katera poslanska skupina? Če ne, prehajamo
               k besedam poslank in poslancev. Pisno sta se prijavila doktor Jože Zagožen in Pavel
               Rupar, ostale omejujem na 5 minut. Besedo ima doktor Jože Zagožen.</p>
            </sp>
            <sp who="SDZ2:ZagoženJože">

               <speaker>DR. JOŽE ZAGOŽEN:</speaker>

               <p>Hvala lepa, gospod podpredsednik. Drage kolegice in kolegi! Dovolite mi, da povem
               nekoliko pomislekov na ta predlog zakona, kot jih čutijo ali pa čutimo svetniki
               mestne občine Ljubljana.</p>
               <p>Namreč, v Ljubljani je dokaj specifičen položaj, gre za izjemno veliko občino, tudi v
               svetovnih razmerah je to velika občina, ima 45 svetnikov in seje so zadnje čase - in
               tudi prej - dvakrat na teden, praviloma dvakrat na teden. Ima približno 15 delovnih
               teles in predsednik sveta je popolno polno zaseden s stvarmi, ki se tičejo vodenje
               mestnega sveta, in predlog, ki je v tem zakonu oziroma predlogu zakona, ki
               predvideva, da bi župan hkrati vodil tudi mestni svet, je za tako veliko občino - po
               mnenju večine svetnikov - neprimeren. Morda je to možno v manjših okoljih, vendar v
               tem primeru gotovo to ni najbolj ustrezno. Namreč, poglejte, po zakonu ostaja
               občinski svet najvišji organ, župan pa izvrševalec. Tu je bilo že rečeno, da sta
               župan in občinski svet voljena na dva različna načina in moram reči na tem mestu, da
               je v sami obstoječi zakonodaji vgrajen sistemski konflikt, ki je v tem, da je župan
               izvoljen po večinskem sistemu, svetniki po proporcionalnem sistemu in se torej lahko
               zgodi, da župan nima v mestnem svetu večine. Tak je primer tudi v Ljubljani in v
               takem primeru je konflikt tu sam po sebi. Drugo bi bilo, če bi bil župan izvoljen od
               mestnega sveta ali bi bila oba organa voljena na isti način. Ker tega ni, je tu
               konflikt eo ipso sam po sebi in postavlja se vprašanje, ali ga razrešimo s tem, ko
               namesto predsednika mestnega sveta nastopi župan. Ne. Ta konflikt se ne razreši, ta
               konflikt se zaostri. Ta konflikt se zaostri, ker zdaj se je lahko zgodilo, da so bili
               kakšni sklepi izglasovani, ki niso bili po volji županu, vendar so morali biti
               izglasovani, ker so bili na dnevnem redu, ker se je o njih debatiralo in je bila dana
               možnost, da se o njih tudi razpravlja.</p>
               <p>V novem predlogu zakona pa je predvideno, da lahko župan skliče sejo samo štirikrat
               na leto, zdaj pa je dvakrat tedensko. Štirikrat na leto in dvakrat tedensko je velika
               razlika in torej bi imel župan v Ljubljani po tem predlogu možnost, da bi pač sklical
               sejo štirikrat in dal na to sejo to, kar bi mu bilo po volji. Tiste teme, ki pa mu ne
               bi bile po volji, pa bi enostavno izpustil z dnevnega reda. To bi vodilo v primeru,
               da župan ne bi imel večine, v en sam neprestani konflikt in Ljubljana ima gotovo teh
               konfliktnih situacij in blokad že dovolj in čas je, da zadeve v Ljubljani stečejo
               normalno. In tudi poglejte, cel svet pozna delitev na zakonodajno in pa na izvršilno
               oblast. Če bi to pravico, ta princip odvzeli najnižji enoti, ravni - se pravi občini
               - bi s tem po mnenju svetnikov bistveno kršili delitev oblasti in tudi principe
               demokratičnosti. Namreč, tudi referendum kot neposredna oblika in vse druge posredne
               oblike so nujen pogoj, da življenje v občini ustrezno steče.</p>
               <p>Pozitivno ocenjujem predlog in tista prizadevanja, ki želijo dati več pristojnosti
               občinam, predvsem tudi na področju urejanja prostora. S tem se tudi sam v mestnem
               svetu ukvarjam in moram reči, da smo tukaj zelo nezadovoljni, saj se dostikrat
               dogaja, da država, državni organ daje dovoljenja za stvari, ki jih ne bi smel dati,
               da ni <q>"pupov"</q> ali ti <q>"pupi"</q>, se pravi prostorsko-ureditveni plani, niso ustrezno
               pripravljeni itd. Skratka na tem področju, ki je vitalnega pomena, bi občine morale
               imeti večjo pristojnost.</p>
               <p>To so nekatere osnovne ugotovitve, za katere menimo svetniki v Ljubljani - ali pa
               vsaj večina svetnikov - da bi morale biti nujno potrebno v tem zakonu ustrezno
               razrešene, če ne za vse občine, pa vsaj za večje oziroma za mestne občine. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, doktor Zagožen. Besedo dajem gospodu Ruparju.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Spoštovani predsedujoči, kolegice in kolegi! Žal bom rekel, se je zdaj zgodilo tisto,
               kar nisem mislil, da se bo. Svetnik je govoril v imenu svetnikov. Sam sem župan,
               sedaj govorim sicer v svojem imenu, kot poslanec. Ne bom repliciral gospodu kolegu
               Zagožnu, ampak znotraj vsake poslanske skupine, vsake stranke so mnenja popolnoma
               ista: svetnik bo zagovarjal svetnike, župan bo zagovarjal župane.</p>
               <p>Žal spremembe tega zakona ne prinašajo miru, če ne bomo te zadeve med seboj v
               občinah, med občinskimi sveti in župani uredili. Res je pa nekaj, o čemer se z
               gospodom Zagožnom in v poslanski skupini - in tudi vsi - verjetno strinjamo. Težko je
               v teh spremembah vse občine tretirati enako. Mislim, da bo treba vložiti kar nekaj
               amandmajev in občine razdeliti morda na manjše, na srednje in na mestne občine, kamor
               naj bi tudi - po mojem mnenju - spadala Ljubljana, če seveda ne bomo v bodoče
               sprejeli posebnega zakona, to bo zakon o prestolnici, kamor naj bi razmere in vse
               dejavnosti Ljubljane tudi uvrstili. Te spremembe zakona imajo še vrsto
               pomanjkljivosti oziroma nekih stvari sploh ni.</p>
               <p>Med drugim bi rad opozoril ne sedaj samo na odnos župan: občinski svet, pač pa še na
               tretji organ v občini, to je nadzorni odbor. Žal vem, da so bile spremembe tudi na
               tem področju že sprejete, ampak tudi nadzornemu odboru nismo dali točnih navodil za
               svoje delo oziroma sankcije, če izrabijo svojo funkcijo. Zgodi se - v ničkolikih
               primerih veste župani, ki sedite tudi v teh klopeh - da je nadzorni odbor občine
               pregledal dokumentacijo, naredil poročilo, ki je bilo lažnivo ali pa namenoma
               zavajujoče, da so potem organi od kriminalistov; če želite, do računskega sodišča
               odkrili, da se je nadzorni odbor zmotil; ampak zgodilo se je, da je ta isti nadzorni
               odbor to isto svojo napako - zgolj zaradi politične opredelitve - ponovil takoj po
               poročilu računskega sodišča. In zopet je izkoristil svojo pristojnost oziroma svoja
               pravila in zopet izdal oziroma objavil <q>"krivične"</q> rezultate svojih preiskav. Mislim,
               da samo spremembe zakona o lokalni samoupravi ne bodo dovolj. Mi se bomo morali v tem
               parlamentu soočiti še z enim zakonom, to je zakon o volitvah v občine. Ta zakon bo
               tudi lahko vplival na opredelitev oziroma na odnose med posameznimi organi.</p>
               <p>Osebno se bom vedno zavzemal za sistem, ki ga imajo trenutno v Franciji, če imam
               kakšne napačne podatke oziroma ga ne poznam, me prosim popravite, ampak nekaj
               podobnega sem predlagal tudi sam na enem srečanju. Namreč, volilni sistem v Franciji
               daje možnost kandidature vsem političnim strankam, to je dejstvo. Nosilec posamezne
               liste v občini je hkrati tudi kandidat za župana. V drugi krog volitev gresta samo
               tisti dve listi, s tistima nosilcema, ki sta najboljša. To se pravi, vse ostale
               eliminirajo, ampak obe novi stranki se lahko pogajata s tistimi, ki so odpadle, in
               župan v drugem krogu vedno dobi več kot polovico svetnikov v občinski svet. Kaj to
               pomeni? To pomeni, da je s tem zakonom dobil podporo, če seveda tudi s temi svetniki
               dobro dela. Ampak v tem sistemu ni več glavna politična stranka, pač pa svetniki, ki
               so v Franciji tretirani kot svetovalci, ne kot politične osebe, tako kot je to pri
               nas. Tam, v Franciji, se pod župana v glavnem vpišejo imena in priimki in skoraj
               vedno tudi poklic, ki ga opravlja posamezni svetnik, zato ker ljudje želijo vedeti,
               kaj bo posamezni svetnik županu lahko svetoval oziroma kako mu bo lahko pomagal. S
               tem se politika do neke mere odpravi, se pa da največjo možnost oziroma se s tem
               sistemom zagotovi strokovnost. To je pa tudi cilj lokalne samouprave.</p>
               <p>Moje mnenje je, da lokalna samouprava ni poligon za sproščanje političnih napetosti
               in medsebojnih obračunov tistih majhnih političnih strank oziroma odborov - ali ne
               vem, kako to že imamo - pač pa je lokalna samouprava kot osnova delo na področju
               interesa lokalne samouprave; ampak infrastrukture, stanovanj, če želite, zdravstva in
               tako naprej. Ne politike. Žal s temi spremembami zakona tega zaenkrat še ne določamo
               oziroma ne prinašamo zagotovitve, da bi se občinski sveti vključno z župani, večji
               del lotevali problema znotraj občine, pač pa jim dopuščamo veliko manipulacijo tudi
               na političnem področju. Ne bom se, žal se ne morem strinjati s sistemom, ki ga bo
               zagovarjal DeSUS oziroma ga je predstavnik skupine DeSUS-a predstavil, da bi bili
               župani voljeni iz vrst občinskih svetov. Tak sistem so imeli v Avstriji. Po
               informacijah, s katerimi razpolagam, so v občinskih svetih volili župane vsake pol
               leta. Župan, če ni ubogal tiste večine, je v pol leta izgubil podporo in so menjali
               župane, recite in pišite na vsake pol leta. In to se zna - glede na mentaliteto
               slovenskih lokalnih politikov - dogajati tudi pri nas. Seveda ta sistem potem ne
               prinaša nobenih prej omenjenih lokalnih rešitev na področju infrastrukture in tako
               naprej, ampak zgolj samo politično izživljanje neke - recimo - relativne večine do
               trenutno izvoljenega župana iz vrst občinskih svetnikov. Mislim, da v lokalnih
               skupnostih - vsaj tako, kot vidim tudi iz pogovorov med kolegi župani - obstajata
               samo dve vrsti strank pri nas.</p>
               <p>Ena trenutno po tem zakonu, ki je še v veljavi, brez teh sprememb, je stranka, ki se
               imenuje občinski svet in druga stranka je občinska uprava z županom na čelu. Bitke,
               večinoma v lokalnih skupnostih, se krešejo med tema dvema, v narekovajih,
               <q>"strankama"</q>. S temi zakoni, tako kot sem že prej rekel, ko sem govoril v imenu
               poslanske skupine, ne odpravljamo konfliktov med njima.</p>
               <p>Sam sem velikokrat in dolgo časa, mislim, da več kot leto, zagovarjal, da bi župani
               bili zaposleni, torej profesionalni ali neprofesionalni, ali po slovensko, plačani
               ali neplačani, tako kot bi se sami opredelili. Ampak zopet je treba tu z amandmaji
               postaviti varovalko, da se župan tudi ne more izmišljevati vsaka dva meseca, ali bo
               poklicno opravljal funkcijo ali nepoklicno, pač pa mu je treba dati tudi eno
               varovalko, ampak o tem, ko bodo na vrsti amandmaji.</p>
               <p>Še enkrat bom rekel, da si želim, in če bom le mogel svoj prispevek dati k spremembam
               zakona tako, da bi iz političnega obračunavanja posameznih strank nekje poskusili
               probleme prestaviti na reševanje tistih bistvenih življenjskih potreb oziroma
               reševanje tistih problemov, ki jih ljudje želijo. Sam osebno menim, da so ljudje
               tiste male mikro politike v občinah, da je večina - tudi vi se boste strinjali -
               zadovoljna takrat, ko se jim popravljajo ceste ali pa gradijo ceste, vodovodi, ko se
               jim gradijo stanovanja in ko se njihove osnovne življenjske zadeve rešujejo, to se
               pravi, mimo politike oziroma s čim manj politike. Je pa seveda ta v demokraciji
               obvezna, naj bi je bilo pa v lokalni samoupravi čim manj. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Rupar. Jožef Košir ima besedo.</p>
            </sp>
            <sp who="SDZ2:KoširJožef">

               <speaker>JOŽEF KOŠIR:</speaker>

               <p>Hvala lepa, gospod podpredsednik. Spoštovane kolegice in kolegi! Govoril bi samo o
               nekaj stvareh glede same organizacije oziroma pomena sprememb organiziranosti in
               odgovornosti znotraj občine.</p>
               <p>Govoril bom konkretno o primeru, ki ga najbolj poznam, o občini, ki ima 6.000 ljudi,
               6.000 hektarjev, 16 članov občinskega sveta, 12 komisij po 8 članov, občinska uprava
               6, nadzorni odbor, tajnika, župana in podžupana. Zakaj govorim o tem? Predvsem sem
               dal poudarek temu, ker bom navedel tudi naslednje. Na primer, prvič, ko se srečamo s
               člani delovnih komisij in odborov, je moje mnenje, da bi bilo zelo zgrešeno, če ne bi
               vključili širšega kroga občanov, to, kar je bilo že prej mnenje gospoda Božiča,
               predvsem s stališča, ker enostavno pride na mesec 6 sej in pa seja občinskega sveta.
               Vsi člani občinskega sveta so volonterji, neplačani, neprofesionalni - in hkrati tudi
               ena seja občinskega sveta, kar je po našem, vsaj po mojem mnenju, prevelika
               obremenitev za te člane, za sprejemanje in tudi pripravljanje predlogov, ki gredo
               potem na sejo občinskega sveta.</p>
               <p>Ko se pogovarjamo o volitvah, o pomembnosti župana ali pa predsednika, je tako. Danes
               so problemi tam, kjer imajo pač župani probleme, ker so predsedniki na drugi strani
               zbrali večjo koalicijo kot pa sam župan. To je gotovo, da potem prihaja do politične
               prevlade znotraj delovanja in odločanja v občinskem svetu in pomembnosti enega in
               drugega. Pri nas tega problema ni, zato bom bolj govoril o vsebini, za katero mislim,
               da ji bomo morali dati večji poudarek. Ker tudi takrat, ko bo župan voljen - kot
               predstavljam in zagovarjam, da bo v večinskem sistemu - občinski svet, tako kot je do
               sedaj, bo nastal popolnoma enak problem. Župan, ki bo vodil občinski svet in ne bo
               imel zadosti velike koalicije, bo imel iste probleme - vsebinske - v odločanju
               občinskega sveta, normalno, kot so bili do danes, ker druge alternative tukaj ni na
               tak način. Pomembno je to, da bi se mi morali pogovoriti pri samih volitvah
               občinskega sveta znotraj občinskega sveta, ker danes je bilo pravilo 5.000 volilna
               enota. V občinah, kot smo danes mi, s 6.300 prebivalcev, dejansko pridemo do tega, da
               dobimo center pa obroč. To so stvari, ki so avtomatsko v konfliktu že takoj v samih
               volitvah oziroma izvolitvah članov občinskega sveta, zato bi po mojem mnenju bila
               volilna enota s 1.000 do 1.500 volivcev veliko bolj pametna za pokrivanje, tudi
               lokalnih problemov, s katerimi se realno srečujemo znotraj dela občinskega sveta
               oziroma znotraj realizacije načrtov, ki jih mora sprejeti vsak občinski svet.</p>
               <p>Glede samih odgovornosti v prostorskem planu. Jaz mislim, da tu je veliko tudi
               izgovarjanja. Vsaka občina je morala v teh štirih letih sprejeti 4-letni plan dela in
               pa pregledati prostorski plan in sprejeti spremembe. Prostorski plan oziroma
               prostorsko-ureditveni pogoji. Kaj te spremembe narekujejo? Narekujejo razvitost vseh
               dejavnosti znotraj občine. Se pravi, če je to občina naredila, potem ima načrt
               sprejet vsaj za 5 let naprej. Če ga ima, je to tudi osnova za sprejemanje letnih
               načrtov. Če je to narejeno, so letni načrti osnova za delo občinskega sveta. Če
               delamo tako, potem je tudi to delo vseh odborov, delovnih, strokovnih, ki jih imamo
               pri občinskem svetu. V tem primeru v občinah, kjer delajo tako, ne nastaja toliko
               političnih problemov, ker dejansko pride do izraza večji problem tistih realnih
               potreb, s katerimi se srečujemo, ali je to voda ali je cesta ali je elektrika ali je
               šola ali so čistilne naprave, karkoli, s katerimi se srečujemo pri organizaciji naših
               planov. Hotel bi poudariti to, da bo treba dati v delovanju občin veliko večji
               poudarek planskemu delu oziroma strokovnemu delu in reševanju konkretnih problemov.
               Jaz mislim, da v tem primeru ne bi smelo in jaz vsaj sem prepričan, da ne prihaja do
               prevelike politike. Mogoče to Ljubljana, Celje, Maribor, mogoče Koper, nekaj jih je v
               Novi Gorici, samo jaz govorim v občini, ki je srednja občina, točno srednja v
               Sloveniji, 172. smo po številu prebivalcev. Če se te zadeve tako opravljajo, potem je
               dejansko ta vsebina, kateri dajemo danes največji poudarek, župan ali profesionalno
               ali neprofesionalno, tega v statutu ne bi smeli opredeliti, ker to so dejansko bile
               ponekod izgleda tudi politične pretenzije, da so potem izrinili, recimo predvsem pri
               volitvah za poslance, župana iz tega mesta. To bi bilo nepravilno. Zagovarjam tezo,
               ki sem jo tudi poslušal oziroma bral v poročilu in pa tudi v spremembah, da se
               določijo osebni dohodki, pa naj dela za en osebni dohodek, povprečni osebni dohodek v
               gospodarstvu, če bo delal profesionalno. To naj bi bila osebna odločitev, ker nekaj
               pa županom tudi moramo pustiti. V končni fazi odgovornost vseh, ki prihajajo v
               občine, pa ne prihajajo na člane občinskega sveta, ampak v največji meri na župana.
               In ravno s tega vidika je prav, da se v tem smislu tudi te stvari tako poudarijo.
               Odgovornost članov občinskega sveta je pa treba opredeliti in delovna telesa narediti
               koordinativna med županom in pa občinskim svetom. Ne more biti na občinskem svetu
               gradivo, ki ga pripravlja občinska uprava, vsaka točka je potem na odboru ali na
               komisiji. Pred tem ne more biti neusklajena z županom. To na sejo občinskega sveta ne
               more iti. Če se te zadeve tako dogajajo, potem tudi seje občinskega sveta niso dolge,
               tudi za 15 točk se da šest ali pa sedem ur narediti v dveh ali pa treh urah. Govorim
               o zadevah, s katerimi se srečujem danes v praksi kot župan v občini Zreče. Glede same
               krajevne skupnosti, premajhen je poudarek, pogovarjamo se z županom o občinskemu
               svetu. Vedno nam deli ogromno dela v vsej krajevni skupnosti. Moje mnenje je, da
               krajevna skupnost mora ostati naprej, sveti krajevne skupnosti, s tem tudi imamo
               večjo množico in moč in tudi kvaliteto prostorov, da se naj posluša normalno, pa mora
               biti zapisano v statutu, da so to pravne osebe z omejeno odgovornostjo, ki so
               dogovorjene za občinski svet. In tudi ne more biti za vsako krajevno skupnost enaka
               naloga dogovorjena, ker ni potencialno zmožna vsaka krajevna skupnost v občini vsega
               narediti. Zato je potrebno v teh naših pravnih aktih, ki jih imamo v občinah, lepo
               zapisati in tudi potem bi izpeljava za vsako krajevno skupnost, kje so tiste
               odgovornosti, ki jih mora opravljati krajevna skupnost in v tem primeru, ko je to
               dogovorjeno pismeno, potem je tudi dejansko v celoti to odgovornost krajevne
               skupnosti.</p>
               <p>Proračun krajevne skupnosti mora biti pa tako usklajen s proračunom občinskega sveta.
               Mislim, da so to načini, tako da bomo morali dejansko poseči tudi, ko se pogovarjamo
               o občinskih svetih, tudi na svete krajevne skupnostih, potem na člane občinskega
               sveta, potem pa znotraj občinskega sveta se pogovoriti, kako bomo delali v delovnih
               odborih in komisijah, pogledati, da jih razširimo, tretjina da je za male občine
               premalo, da mora biti več ljudi, ki so strokovno usposobljeni. Ti odbori in komisije,
               menimo v naši občini, so strokovna delovna telesa, v katerih rešujemo probleme, ki so
               pač normalne naloge, ki izhajajo iz letnega načrta za vsako posamezno točko, ki jo
               moramo pač na občinskem svetu potem obdelati. To bi bilo moje mnenje. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Košir. Lista prijavljenih je izčrpana. Želi še kdo besedo? Dr.
               Možgan, prosim.</p>
            </sp>
            <sp who="SDZ2:MožganJože">

               <speaker>JOŽE MOŽGAN:</speaker>

               <p>Pozdravljeni! Jaz bi opozoril, da bi v zakonu o lokalni samoupravi morali tudi malo
               razmišljati o razvoju na občinski ravni v družbenih dejavnostih. Opozoril bi predvsem
               zaradi tega, ker sem pač delal v osnovnem zdravstvu, da bodo nastopile velike težave
               že pri izobraževanju kadrov, pri investicijah v opremo in seveda v prostore. Tudi
               šolstvo pri tem ne bo izjema, saj smo se že do sedaj srečali z velikimi težavami v
               nekaterih občinah in slišali smo tudi, da so že težave tudi pri razmejitvah tako
               imenovanih šolskih okolišev in okolišev občin. Tako bi mogoče malo tudi mislili na ta
               razvoj na tem nivoju, ker sicer se nam v prhodnosti lahko vse skupaj zelo
               zakomplicira in lahko bomo tudi ostali brez razvoja, vemo pa, da si tega nihče ne
               želi. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, dr. Možgan. Zoran Lešnik, prosim.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Spoštovani podpredsednik, kolegice in kolegi!</p>
               <p>Kolega Rupar je rekel, župani govorijo in zagovarjajo župane, svetniki govorijo o
               svetnikih in zagovarjajo svetnike. Jaz pa nisem ne svetnik ne župan, pa bom skušal še
               nekaj tretjega povedati.</p>
               <p>Zame osebno, se mi zdi nelogično to, kar je zapisano v statutu, da statuti določajo,
               ali bo nekdo od županov ali podžupanov opravljal funkcijo poklicno ali nepoklicno.
               Ker je tako določilo, se dogaja to, kar se sedaj dogaja. Da je recimo v eni občini,
               ki ima, bom zaokrožil, 15, 20 ali celo več tisoč občanov, opravlja župan svoje delo
               nepoklicno.</p>
               <p>V občini z manj kot 5 tisoč občani pa opravlja to delo poklicno. Pred volitvami, se
               dobro spomnim, je bilo nešteto primerov, ko so se župani, bi rekel v narekovaju,
               <q>"zaklinjali"</q>, da bodo to delo, če bodo izvoljeni za župane, opravljali nepoklicno,
               toda že po nekaj mesecih so postavili pred občinski svet zahtevo, da se spremeniti
               statut, če je v statutu drugače pisalo, da želijo to opravljati poklicno ali
               profesionalno.</p>
               <p>Jaz ne verjamem, če bo to sprejemljivo, ampak vendarle svoje razmišljanje bi dodal in
               bi rekel, da župan lahko opravlja poklicno svojo funkcijo, če je na območju občine
               več kot 5 krajevnih skupnosti. Tam, kjer so pa pohiteli in krajevne skupnosti
               ukinili, pa recimo 5 ali več krajevnih središč, in če na območju občine živi in dela
               več kot 12 tisoč občanov. Če ta pogoj ni izpolnjen, neke kriterije je potrebno
               postaviti, jaz sedaj ne trdim, da je ta edini in izveličaven. Drugače se nam bo lahko
               dogajalo to, da bomo imeli občine z 1500 prebivalci in bomo imeli tudi profesionalne
               župane, potem pa večkrat rečemo, da mora to biti evropsko. Jaz sem zelo dosti
               sodeloval z avstrijskimi občinami ob severni meji <gap n="..."/> <stage>(Ali mi je potekel čas.)</stage>
               <gap n="..."/></p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Ne.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p><gap n="..."/>tam niso imeli, za nobeno občino ne vem, profesionalnega ali poklicnega župana,
               razen v mestni občini Gradec. Tam so imeli. Recimo občina Pliberk, ki ima menda nekaj
               več kot 6 tisoč 500 prebivalcev nima, poklicnega župana. Pa še nekaj, kar vem, da ne
               bo naletelo na simpatije. Ampak v demokratičnem sistemu ima vsak pravico povedati,
               zato bi jaz rekel še tudi to: funkcija župana in poslanca po mojem ni združljiva.
               Ljudje se naj odločijo, če bo izvoljen za poslanca, naj bo poslanec, če pa želi biti
               župan, pa naj bo župan. To je moje mnenje. <gap n="..."/><stage>(Nemir v dvorani.)</stage><gap n="..."/> Gospod Rupar, saj
               ni treba niti replicirati. Jaz vem, da ta stvar ne bo sprejeta, vendar kaže o tem
               tudi razmišljati, kajti zdi se mi nemogoče, da nekdo, ki je župan občine z 20 ali več
               tisoč prebivalci, opravlja to nepoklicno, na drugi strani pa še poklicno opravlja
               tudi odgovorno funkcijo, ki zahteva celega človeka, odgovorno funkcijo poslanca
               državnega zbora. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Torej, nekaj replik je poslancev in županov obenem. Najprej gospod Rupar.
               Moram vzeti malo v bran gospoda Lešnika, ki je dejal, da je to njegovo mnenje in je
               vedel, da bodo replike. Smo demokratičen parlament, zato prosim, da to
               upoštevajmo.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Hvala lepa za besedo. Saj jaz tudi osebnemu mnenju repliciram.</p>
               <p>Najprej, res sem govoril o skupinah svetnikov, skupinah županov, ampak ne znotraj
               tega parlamenta, to se dogaja na terenu; tako za pojasnilo.</p>
               <p>Medtem ko funkcije župana in poslanca - saj o tem so zmeraj dileme; o tem so dileme
               tudi v Franciji, kjer je ogromno število županov poslancev, to je dilema oziroma
               vprašanje tudi v Nemčiji in je vprašanje tudi tukaj. Ampak jaz sem osebno prepričan,
               da če tu ne bi sedelo kar nekaj županov, marsikdo, ki nima stika z lokalno
               samoupravo, niti ne bi vedel, kaj se tam dogaja, ne bi bilo prenešenega tako dosledno
               tega mnenja, ki ga lahko slišite tukaj ravno od nas. Z eno besedo, zdi se mi, da
               prinašamo tudi v ta parlament z vsemi zakoni, če pogledate, kar smo jih že sprejemali
               v tem mandatu, vrsto mnenj tudi s strani lokalnih samouprav oziroma lokalnih
               skupnosti, ne zgolj samo iz političnih strank. Nenazadnje bi rekel, če mislite, da ni
               združljivo biti župan in poslanec, bi bilo to zelo dobro argumentirati, ker če je to
               samo zgolj plača in samo zgolj financiranje ene osebe v več funkcijah, potem je po
               mojem mnenju tudi biti upokojenec in istočasno poslanec nezdružljivo, ker imate svojo
               pokojnino, pa vendarle odžirate tudi plačo morda nekomu, ki bi bil namesto vas v tem
               državnem zboru. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Lešnik. Direktna replika je - pa gospod Pukšič, ti si danes
               dosti repliciral, zato dajem<gap n="..."/></p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Ne, a veste kaj, saj jaz nerad repliciram, ampak, gospod Rupar, to bi pa zdaj že
               lahko vedeli, da v tistem trenutku, ko je bil tu potrjen mandat poslancev državnega
               zbora in kdor je bil pred tem upokojenec, se je moral takoj odjaviti v pokojninskem
               zavodu in se ponovno vključiti v delovno razmerje. Tako da nikomur jaz osebno in
               kolegi, ki smo že bili v penziji, ne odžiramo pokojnine, plačo pa prejemamo takšno,
               kakršno so določili naši predhodniki. Jaz pa popolnoma razumem tudi vaše stališče, ko
               govorite okrog županov. Vas popolnoma razumem zato, ker ste župan, skušajte pa
               razumeti mene, ki sem pač pri tem neprizadet in menim, da verjetno nismo taki ali pa
               nekateri niso taki fenomeni, da lahko opravljajo takšno dvojno delo, ki je po moji
               oceni izredno zahtevno. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Replika, gospod Pukšič, potem gospod Čebulj. Gospodje župani, malo prihranimo
               replike.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa, za besedo. Malo za šalo, malo zares.</p>
               <p>Poglejte, koliko bedarij sprejmemo v tem državnem zboru. Ali se sploh zavedate,
               koliko bedarij bi še sprejeli, če ne bi bilo tudi toliko županov? <stage>(Aplavz.)</stage></p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Tega pa sedaj ne razumemo.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Pa še kako! Torej o tem, ali župan in poslanec, potem verjetno ni potrebno, da
               posebej govorim. Ampak res pa je to, gospod Lešnik, da je to izredno naporno in
               zahteva izredno dosti dela.</p>
               <p>Ko sem v državnem zboru, me lahko vidite tudi ob 23.00 uri, ko zapuščam to hišo in
               zato me boste tudi v ponedeljek ob 24.00 uri ponoči še videli kje oziroma ko bom
               prihajal domov in potem v torek nadaljeval v Ljubljano.</p>
               <p>Resnično je ogromno treba narediti, ogromno del, ampak mislim, da je koristno za
               državo in če je koristno za državo, je koristno tudi za občine; sploh za lokalno
               samoupravo, sploh z izkušnjami, s katerimi župani prihajamo. So bistveno drugačni in
               tudi predsedniki občinskih svetov in nekateri občinski svetniki in to nedvomno lahko
               samo bogati.</p>
               <p>Strinjam pa se z nekaterimi drugimi elementi te razprave. Profesionalnost župana da
               ali ne? Sam osebno se zavzemam za neprofesionalost župana, sploh v manjših občinah,
               čeprav je v manjših občinah delo župana bistveno drugačno, kot pa v večjih ali
               velikih občinah.</p>
               <p>Jaz skoraj verjamem, da kateri župan večje občine lažje opravlja to svoje delo, kot
               pa župan manjše občine, ker nima vsega ali takšnega soporta ali pa nobenega soporta,
               kakor ga imajo župani v večjih občinah. Pa vendar, načeloma se zavzemam, da ta
               funkcija ni profesionalna. Odločanje o tem, torej o lokalni samoupravi, ali bo župan
               profesionalno ali ne bo profesionalen, prepustimo županom.</p>
               <p>Če so mu ljudje na neposrednih volitvah dali v dvokrožnem sistemu toliko glasov, da
               je bil izvoljen, potem ima tudi toliko odgovornosti in se bo sam odločil. Mislim, da
               ni potrebno, ali bo občinski svet potrdil ali ne, ampak naj bo to v njegovi osebni
               pristojnosti.</p>
               <p>O delitvi in združevanju nekaterih funkcij, torej župan - predsednik občinskega sveta
               in tako dalje. V manjših občinah je mogoče to sprejemljivo. V večjih občinah
               verjamem, da je tega toliko več, drugih obveznosti in tako dalje, da se te zadeve
               ločijo. Pa vendar prepustimo to lokalni samoupravi. Če že torej govorimo o tem, naj
               se potem te zadeve tudi nekako tako poizkušajo v zakonodaji zapisati, da ne bomo, ne
               na en, ne na drug način omejevali, ampak naj ostane to v pristojnosti tistih, ki jim
               je lokalna samouprava namenjena, to pa je torej tistim občanom, ki pač na nekem
               območju živijo in delajo. To, ali ima ali nima glasu župan, torej na občinskem svetu,
               se mi ne zdi najpomembnejše. Zopet pa bi rekel takole. Res je, da je seveda izvoljen
               župan in občinski svet, torej po različnih sistemih, ampak če je že na neposrednih
               volitvah izvoljen, ne bi bilo nič narobe, če bi imel, torej, če bi imel župan tudi
               glas v občinskem svetu, ampak ne zdi se mi najpomembnejše. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Pukšič. Prijavil se je še gospod Moge. Prosim.</p>
            </sp>
            <sp who="SDZ2:MogeRudolf">

               <speaker>RUDOLF MOGE:</speaker>

               <p>Predsednik, hvala lepa. Mislim, da smo to debato o lokalni samoupravi končali s temo,
               ki bi pretikala enemu drugemu zakonu, to je zakonu o poslancih oziroma zakonom, ki je
               opredeljeval, kaj poslanec lahko dela oziroma česa ne sme, da bi lahko tukajle v
               državnem zboru neodvisno odločal. Sam osebno se gospodu Lešniku pridružujem in če
               bomo zmogli toliko poguma, da bomo zakon, ki ga je ustavno sodišče v določenih členih
               razveljavilo, se pravi naložilo državnemu zboru, da ga popravimo, če bomo zmogli
               toliko poguma, da bomo ta zakon, ki je vložen po hitrem postopku, enkrat po nekaj
               letih tudi dali na tapeto v državnem zboru, potem bo ta debata dobila svoj smisel,
               ker bomo odločali o členih, ki bodo govorili o tem, česa poslanec sme, česa ne sme.
               Ali je zdaj poslanec popolnoma neodvisen, če obljubi kot župan svetu in svojim
               volivcem, da bo tam takšne in takšne programe izvedel v občini, po drugi strani pa
               potem tukajle kot poslanec skozi proračun se za isto zavzema. Imeli smo primer, da te
               iste programe potem tukaj skozi proračun skuša izvesti v takšni obliki, kot je tamle
               v občini obljubil. Jaz ne vem, ali je to združljivo ali ne, da še o drugih stvareh ne
               bi govoril. Zato mislim, da bo tema o tem, pa da vas ne bi utrujal, takrat, ko bomo
               govorili o spremembah in dopolnitvah zakona o poslancih.</p>
               <p>Spoštovani gospod kolega Pukšič! Ko sem pa vas poslušal, sem pa doumel, da je edina
               razlika med bogom in županom v tem, da si bog ne domišlja, da je župan.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Besedo ima gospod Trofenik.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Hvala lepa. Moram odkrito povedati, da se nisem mislil priglasiti, ampak podobno kot
               kolega Moge tudi sam ocenjujem, da je razprava na žalost zajadrala v nepravo smer in
               bi bilo boljše, da kot župan poslanec bi bil tudi tiho, ampak ne morem, ker mislim,
               da je preveč neargumentirana. Jaz bom ponovil samo tisto, kar sem rekel na komisiji.
               Govorimo o dveh funkcijah, o koncentraciji oblasti, če se samo spomnim na to polemiko
               ali dilemo o funkciji oziroma predsedovanju župana. Najprej bi vas opozoril, tisti,
               ki ste bili v prejšnjem mandatu, da ste sprejeli spremembo zakona, ko smo nekateri
               bili za župane že izvoljeni. Do 4. decembra 1994. leta ni bilo nobenih predsednikov
               svetov, med prvim in drugim krogom, verjetno z neko politično špekulacijo ali kaj
               drugega, ste pa rodili predsednike svetov, ker 4. decembra jih ni bilo.</p>
               <p>Drugič, bi v državnem zboru pristojalo, da bi bili vi malo bolj dosledni pri
               argumentaciji oziroma uporabljanju terminov. Predsednik občinskega sveta ni noben
               funkcionar kot drug član sveta, ker so svetniki funkcionarji in župan, ampak je prvi
               med enakimi in ima samo 3 naloge. Sklicuje seje sveta, vodi in podpisuje. Kje gre tu
               za kakšno oblast, bi rad videl. Za nobeno oblast ne gre, gre pa za možnost nagajanja
               in neučinkovitega dela, ker se pač zgodi to, da si lahko predsednik sveta posredno
               prek posrednih volitev z zelo majhnim številom glasov izvoljen. Zadeve se razpletejo
               v svojo smer in se zgodi tudi tako, čeprav se izgovarjamo, kako spoštujemo voljo
               občanov, da je nekdo dobil 70, 80% v prvem krogu, pa ga postavi občinski svet na
               stranski tir in v tistem občinskem svetu niti ena lista ni imela 20%, kaj šele, da bi
               kateri posameznik prišel s podobnim. Mislim, da tisti, ki tako govorijo, bi vsaj malo
               spoštovanja do odločitev in zaupanja državljanov, ki so to izkazali nekomu -
               upravičeno ali neupravičeno, to bo pokazal naslednji krog ali pozneje razvoj
               dogodkov, ampak so, spoštovali to odločitev, ker govorimo o zadevah, ki so
               neprimerljive skoz sistem volitev in mislim, da so že tudi dostikrat na meji
               žaljivega. Podobna je problematika poslancev-županov. Res da to ni prijetno, res da
               to ni noben užitek, če kdo to misli in sam sebi ne bi dovolil, da bi mi nekdo očital
               neke amandmaje, da sem skušal v preteklem letu in pol skozi vlaganje amandmajev
               kreirati ali pa realizirati obljube svojih volivcev. V podatkovni bazi je jasno, da
               niti enega takega amandmaja - večkrat me opozarjajo, da to nikamor ne vodi - za
               lastno občino nisem vložil in ga tudi ne bom, ker to je pa res tisto, ampak v tem se
               poslanci-župani v ničemer ne razlikujejo od ostalih poslancev-nežupanov in to samo
               njim očitati je nedosledno, čeprav mogoče na prvi pogled, in marsikatera diskusija
               kakšnega mojega kolega zanese, da gleda zadevo preveč iz zornega kota lastne
               občine.</p>
               <p>Debata oziroma oglašanje nas, ki smo v tem trenutku župani in poslanci, škodi
               reševanju temeljnih problemov, ki so prisotni in mislim, da si marsikateri minister -
               naj mi bo odpuščeno - in kakšen drug zagovornik centralistične ureditve z veseljem
               mane roke, ko vidi, da gre cela debata mimo resnih problemov. Resni problemi so pa
               razmejitev pristojnosti med državo in občinami in nekateri drugi problemi ter problem
               financiranja. Naše razprave in naše odločitve, tako o referendumskih območjih kot o
               tem zakonu, pa tudi moram povedati, da sem razočaran, ne glede na nekatere resne
               proceduralne zadržke, da se zakon o financiranju ni uvrstil na to sejo, če se te
               izredne seje <q>"zlorabljajo"</q>, pod narekovajem povedano, za vse druge potrebe, kaže na
               to, da se nismo pripravljeni ali pa sposobni resno spopasti z odprtimi problemi na
               področju lokalne samouprave, ki bi pripeljali v novo kvaliteto življenja v tej
               skupnosti, ne pa za posamezne ambicije skupin, posameznikov in podobnih. Mislim, da
               se zadeva v štirih letih negativnih izkušenj, nič pozitivnega, na žalost, se ni
               zgodilo in tako trdim - z veseljem si manejo roke tisti, ki so pred štirimi leti in
               vsa tri leta in pol ignorirali nekatera zakonska določila, stališča, politična,
               strokovna, da je treba razmejiti pristojnosti med lokalnimi skupnostmi in državo in
               tudi problem financiranja.</p>
               <p>Bojim se, da jim bo uspelo še za naslednja vsaj 4 leta obdržati status quo, ker cela
               pozornost se usmerja v druge manj pomembne zadeve. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Kebrič. Replika? Dobro boste dobil takoj, ko bo končal Kebrič.</p>
            </sp>
            <sp who="SDZ2:KerbičIvan">

               <speaker>IVAN KEBRIČ:</speaker>

               <p>Hvala za besedo. Spoštovane kolegice, kolegi! Repliciram gospodu Pukšiču.</p>
               <p>Zdi se mi neumestno, da se dela tu v naši sredini heroja in mučenika, koliko kdo od
               nas dela. Mogoče to vžge v kakšni vaški oziroma svoji ožji sredini. Ne pa zlorabljati
               te govornice, tega mikrofona za take stvari. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Pukšič, replika.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa. Nekaj je tudi res. Delati in kaj narediti, to je pa tudi razlika.</p>
               <p>Kar se tiče izkoriščanja nekaterih pozicij poslancev, da tiste programe, ki so jih
               obljubili svojim volivcem, spravijo v državni program ali karkoli, je seveda
               demagogija.</p>
               <p>Res pa je, da se tu moraš trdo boriti za tisto, kar je vlada republike Slovenije s
               svojimi sklepi zapisala, da bo naredila, pa tega ne naredi. To je pa kruta
               resnica.</p>
               <p>Ne na enem, na več primerih. Teh več primerov sem že nekajkrat tudi tu predstavil,
               dokazal in pokazal.</p>
               <p>To, kar pa pravi gospod Moge, da je razlika med bogom in županom v tem, da se bog ne
               domišlja, da je župan. Če pa je bog že župan, potem pa je to še lahko domišljanje, da
               je samo Moge.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Zaključujem razpravo. Ali imamo še? Gospod Juri replika in gospod Kebrič.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Hvala, podpredsednik. Ne bom repliciral, samo kratko razpravo še, kajti nisem še
               uporabil te pravice.</p>
               <p>Tudi glede na dosedanja razmišljanja okrog opore, ki naj bi jo župan imel v občinskem
               svetu, tudi glede tega, da s tem, ko bi župan opravljal funkcijo vodenja sej
               občinskega sveta, se delno ta problem, in kolizije, ki so danes prisotne, odpravi.
               Zato bi vendarle tudi predlagal, naj vlada razmisli in se opredeli do idej, da bi
               vendarle z volilnim sistemom, torej z zakonom o lokalnih volitvah, skušali urediti in
               zagotoviti v startu lokalnega mandata večino županu v občinskem svetu. Tako ureditev
               poznamo v sosednji Italiji, kjer volijo po enakem, sorodnem sistemu kot pri nas, tudi
               po dveh različnih sistemih, večinskem in proporcionalnem, župana in občinski svet,
               kjer pa imajo že v volilnih določbah tako ureditev, ki v startu mandata zagotovi
               županu večino. Ne zahtevam, da se to pri nas uredi, bi pa prosil, da se do tega
               razmišljanja vlada opredeli, nam da odgovor, ali bi morda jutri, ne danes, tudi mi
               prešli na tako rešitev. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Juri. Gospod Kebrič.</p>
            </sp>
            <sp who="SDZ2:KerbičIvan">

               <speaker>IVAN KEBRIČ:</speaker>

               <p>Hvala za besedo. Spoštovane kolegice in kolegi! Imam še nekaj predlogov stališč.</p>
               <p>Najprej predlagam spremembo tega člena zakona o lokalni samoupravi. S tem dopolnilnim
               pojasnilom želim opredeliti to, da se naj spremeni in doda naslednja alinea: <q>"V
               okviru svojih pristojnosti občinski svet voli in razrešuje župana, enega ali več
               podžupanov. Župan in podžupan se izvolita iz vrst izvoljenih članov občinskega
               sveta."</q> Obrazložitev boste ravnokar dobili na mizo.</p>
               <p>Nadalje imam še naslednja individualna stališča:</p>
               <p>V členih 4, 5 in 6 naj se v spremembah, ki se predlagajo, pa tudi sicer v zakonu ni
               operacionalizirana ustavna opredelitev mestne občine. Menim, da je to potrebno v tem
               zakonu posebej za mestne občine tudi opredeliti.</p>
               <p>Kot drugo. Normativno urejanje - to je 10. člen - statusa podžupana ni potrebno.
               Raznolikost občin, predvsem pa velikost, govori za to, da se ta materija uredi v
               občinskih statutih.</p>
               <p>Kot naslednje kratko stališče k 22. členu - drugi odstavek tega člena je nepotreben.
               Potrebno je dopustiti, da tudi manjhne podeželske občine samostojno določajo
               kvalifikacijsko strukturo svojega tajnika. Ni mogoče pritrdilno odgovoriti na
               vprašanje, ali takšna občina res potrebuje tajnika z najmanj višjo strokovno
               izobrazbo. Skrb prepustimo občinskemu svetu. Varovalne mehanizme za strokovnost
               upravnih delavcev pa kaže potrditi.</p>
               <p>Še naslednje. Ne more biti nobenih prigovorov glede uveljavljanja nadzorstva državnih
               organov nad delovanjem organov samoupravnih lokalnih skupnosti. Tozadevna dopolnila
               so sicer sprejemljiva, ni pa sprejemljiva določba prve alinee iz novega 90.b člena,
               državni zbor ni pritožbena instanca, ki naj bi odločala meritorno o delovanju organov
               samoupravne lokalne skupnosti. Zaščita zakonitosti nad delovanjem organov samoupravne
               lokalne skupnosti je poverjena ustavnemu in upravnemu sodišču. Tudi državni zbor
               sprejema neustavne predpise, saj drugače bi naše ustavno sodišče imelo znatno manj
               dela. Hvala, da ste me poslušali.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. In še gospod Demšar.</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Hvala lepa za besedo in pa lep pozdrav! Ker sem bil nekaj časa v tisti funkciji, da
               sem bil načelnik upravne enote, se spomnim teh velikih prepirov, kako je država
               obdržala vse pristojnosti in občina ni ničesar dobila. Torej v Škofji Loki, moram
               reči, da takih nasprotovanj nismo imeli in da tako upravna enota kot občina, obe sta
               imeli dosti in še več dela bi lahko naredili, tudi še kaj bolj koristnega. Zato si tu
               zdaj razne razlage, da se ne lotevamo bistva problemov, da ne rešujemo vprašanja
               pristojnosti in pa prenosa pristojnosti s strani države na občino, se mi zdi, da je
               to premalo resno in pa utemeljeno. Moja teza je, če bi občina vse to, kar je v njeni
               pristojnosti, delala, ima pa dosti dela upravna enota. Če pa bi se kakšne stvari še
               prenesle, je pa potem seveda stvar dogovora, zato mislim, da to razmerje ni tako
               slabo zaenkrat, kot ga tu hočejo nekateri pokazati.</p>
               <p>Kar se tiče županov in poslancev, bi nekako takole rekel. Razlika je mogoče od kraja
               do kraja, ampak rekel bi tistim, ki so bili župani in so bili izvoljeni za poslance,
               tistim čestitam, da so zmogli toliko modrosti in ugotovili, da je poslansko delo
               zadosti veliko breme, da so potem eno stvar opustili. Tistim, ki so ostali še naprej
               župani in poslanci, te pa občudujem, ker zmorejo toliko več moči kot jih nekateri,
               jaz mislim, da imamo res različne darove, ampak eni so očitno v boljši kondiciji, da
               lahko oboje skupaj opravljajo, vsaj tako zgleda. Moja misel je v tej smeri, da bi te
               stvari morali razdeliti, ker na dveh stolih sedeti, mislim, da je pretežko, ampak to
               je pač moje osebno stališče.</p>
               <p>Mogoče sedaj še gospodu Kebriču. Gospod Kebrič predlaga čisto prejšnji skupščinski
               sistem občinskih skupščin, kar pa mislim, da bi bila pa to v nekem smislu degradacija
               funkcije župana, ker po moje biti izvoljen od tolikih, da imaš več kot polovico
               ljudi, ki so zate glasovali, pomeni tudi neko dodatno samozavest županu, ne da ga je
               izvolilo, ne vem, samo 15 ali pa še manj občinskih svetnikov. Mislim, da je vedno
               dobro, če se človek da tehtati in tudi na ta način lahko ugotavljamo, koliko ima kdo
               veljave in kako je priljubljen. Zato mislim, da to, kar gospod Kebrič predlaga,
               pomeni stvari za nazaj. Rečem lahko tudi to zaradi tega, ker sem bil v funkciji, da
               bi lahko tudi za marsikaj kandidiral, ampak v te pasti nisem hotel iti, bi predlagal,
               da bi to razmerje, kdo bo izvolil župana, tu čimprej uredili. Namreč, gospod Moge je
               tu omenil, da to lahko rešuje zakon o poslancih. To drži, ampak mene zanima, kdaj
               bomo v tem zakonu te stvari urejali, medtem ko je to sedaj že tu na dnevnem redu.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Demšar. Izčrpali smo prijavljene za razpravo. Želi še kdo
               razpravljati? Če ne, zaključujem razpravo in prehajamo na odločanje. V poročilu
               komisije smo dobili predlog sklepov in stališč. Imamo dva sklepa, in sicer prvi je:
               <q>"Komisija meni, da je predlog zakona o spremembah in dopolnitvah zakona, prva
               obravnava primerna podlaga za drugo obravnavo."</q></p>
               <p>Dajem ta sklep v razpravo. Želi kdo razpravljati? <stage>(Ne želi.)</stage> Zaključujem razpravo.
               Dajem sklep na glasovanje. Ugotavljamo sklepčnost! Prvi sklep.</p>
               <p>Državni zbor meni, da je predlog zakona o spremembah in dopolnitvah zakona o lokalni
               samoupravi, prva obravnava, primerna podlaga za drugo obravnavo. Ugotavljamo
               sklepčnost? <stage>(51 prisotnih.)</stage></p>
               <p>Kdo je za tak sklep? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Drugi sklep: Predlagatelj naj pri pripravi predloga zakona za drugo obravnavo
               upošteva naslednja stališča.</p>
               <p>V razpravo dajem stališča, ki jih predlaga komisija, teh je v pregledu 10, in
               predloge dopolnitev, ki so jih vložili gospod Sovič, gospa Eda Okretič-Salmič,
               Aurelio Juri, poslanska skupina Socialdemokratske stranke Slovenije, gospod Rupar in
               Ivan Kebrič, poslanec državnega zbora. Želi kdo o tem razpravljati? <stage>(Ne želi.)</stage>
               Zaključujem razpravo.</p>
               <p>Rad bi opozoril, da bo opravljena redakcija, ki jo piše sedaj komisija; pisalo bo
               državni zbor, seveda.</p>
               <p>Torej predlagam, da glasujemo o vseh 10 stališčih, ki smo jih dobili, da ne glasujemo
               posebej.</p>
               <p>Kdo je proti? <stage>(Nihče.)</stage> Najprej pa o amandmajih. Prvi bo amandma gospoda Soviča, ki
               pravi: <gap n="..."/><q>"za tretjim odstavkom 2. točke se naj doda"</q><gap n="..."/> in tako naprej. Imate ta
               amandma pri sebi? Ugotavljamo sklepčnost! <stage>(52 prisotnih.)</stage></p>
               <p>Kdo je za amandma? <stage>(13 poslancev.)</stage> Je kdo proti? <stage>(26 poslancev.)</stage></p>
               <p>Ugotavljam, da amandma ni sprejet.</p>
               <p>Potem je še predlog dopolnilnega stališča gospe Ede Okretič-Salmič, ki pravi:
               <q>"Strokovni delavci v občinskih upravnih organov ne morejo biti člani delovnih teles
               občinskega sveta"</q>. Ugotavljamo sklepčnost! <stage>(47 prisotnih.)</stage></p>
               <p>Kdo je za ta predlog? <stage>(37 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je predlog sprejet.</p>
               <p>Imamo dva predloga dodatnih stališč Aurelia Juria. Ugotavljamo sklepčnost! <stage>(52
               prisotnih.)</stage></p>
               <p>Kdo je za prvo stališče? <stage>(9 poslancev.)</stage> Je kdo proti? <stage>(30 poslancev.)</stage></p>
               <p>Ugotavljam, da prvo stališče ni sprejeto.</p>
               <p>Ugotavljamo sklepčnost za drugo stališče! <stage>(44 prisotnih.)</stage> Bomo ponovili. Ugotavljamo
               sklepčnost! <stage>(56 prisotnih.)</stage></p>
               <p>Kdo je za drugi predlog? <stage>(18 poslancev.)</stage> Je kdo proti? <stage>(22 poslancev.)</stage></p>
               <p>Ugotavljam, da predlog ni sprejet.</p>
               <p>Potem je dopolnjevalni predlog poslanske skupine Socialdemokratske stranke Slovenije.
               Ugotavljamo sklepčnost! <stage>(55 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(10 poslancev.)</stage></p>
               <p>Ugotavljam, da je predlog sprejet.</p>
               <p>Dopolnilni predlog gospoda Ivana Kebriča. Ugotovimo prisotnost! Imate ta predlog?
               <stage>(Imate.)</stage> <stage>(53 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(33 poslancev.)</stage></p>
               <p>Ugotavljam, da predlog ni sprejet.</p>
               <p>Kot ste že prej soglašali, bomo glasovali o stališčih od 1 do 10 v celoti, torej
               skupaj. Ugotovimo prisotnost! <stage>(57 prisotnih.)</stage></p>
               <p>Kdo je za ta stališča? <stage>(30 poslancev.)</stage> Je kdo proti? <stage>(10 poslancev.)</stage></p>
               <p>Ugotavljam, da so stališča sprejeta.</p>
               <p>Zaključujemo to točko dnevnega reda in tudi današnjo sejo. Jutri nadaljujemo s 1.
               točko dnevnega reda. <stage>(Nemir v dvorani.)</stage> Prosim!</p>
            </sp>
            <sp who="SDZ2:ZimšekJožef">

               <speaker>JOŽEF ZIMŠEK:</speaker>

               <p>Proceduralno, spoštovane poslanke in poslanci, bi predlagal naslednje. Mi smo danes v
               komisiji za lokalno samoupravo ob enih začeli z delom, končali ob pol treh,
               pripravili vse, da bi lahko danes normalno zaključili to točko.</p>
               <p>Zato predlagam, čeprav, žal, predlog gospoda Pukšiča ne more biti izvršen zaradi
               tega, ker strokovne službe niso uspele vseh teh amandmajev urediti, da v tem času, ki
               nam je še na razpolago, gremo preko teh amandmajev in tudi to točko zaključimo.
               Mogoče je predlog nekoliko z moje strani sebičen, vendar je zelo racionalen. Mislim,
               da bi vsem prišel prav jutrišnji dan za kakšna druga opravila. Sam sem pa predlagal
               tudi zato, ker je v Celju 22. svetovno kegljaško prvenstvo. Sem predsednik
               organizacijskega komiteja tega prvenstva in bi seveda želel, ni pa to <q>"želel"</q>, da na
               tem zaključku sodelujem. Sicer pa, če se bomo odločili drugače, mislim, da je moja
               prva naloga, da sem prisoten v tej dvorani. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Sovič, prosim.</p>
            </sp>
            <sp who="SDZ2:SovičBoris">

               <speaker>BORIS SOVIČ:</speaker>

               <p>Jaz se strinjam z mojim predhodnikom, da bi bilo smiselno poskušati danes to res
               dokončati. Zato predlagam, da preprosto počakamo tako dolgo, da ta stališča dobimo.
               Moj izhodiščni predlog ni bil, da bi mi zavlačevali sejo, ampak ta, da preprosto
               delamo na osnovi gradiv, ker stvar je preveč resna. Zato prosim, da se nam pove, ali
               so gradiva pripravljena oziroma kako dolgo je realno treba čakati, da bi do gradiv
               prišli. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod predsednik komisije za lokalno samoupravo.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Glede na obseg dela je potrebno vsaj približno štiri do pet ur in ni pričakovati, da
               bi lahko prišlo do priprave gradiva v znosnem času za prekinitev. Na žalost, tako je
               bilo izglasovano.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Pukšič še želi, potem bom pa dal na glasovanje proceduralni predlog.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa. Ja, mogoče lahko tudi to naredite, da proceduralni predlog, ki je bil
               izglasovan, razveljavite, pa izglasujete kaj drugega. Vendar mislim, da si kaj
               takšnega ne bomo dovolili. Predsednik odbora za lokalno samoupravo je rekel, da je
               tudi 3 do 4 ure potrebno za pripravo materiala. Od pol treh do pol šestih so 3 ure, 2
               uri počakamo in lahko zadevo nadaljujemo ter zadevo tudi nocoj končamo. Bodimo toliko
               korektni, če se posameznikom kam mudi, na kakršnokoli prireditev ali karkoli že, sam
               osebno sem tudi pripravljen nocoj tu ostati. Kakorkoli, vendar ne na račun tega, da
               bi zaradi neke površnosti, neke nepreglednosti itd. prišlo do anomalij, kot je prišlo
               na odboru za lokalno samoupravo in da se ne bi takšna zadeva ponovila tu v državnem
               zboru. Torej, gradivo naj pride tako, kot je normalno, če pa ne, potem pa res več ne
               vidim smisla tega državnega zbora, če lahko koalicija naredi nekaj proti tistemu, kar
               je že bilo izglasovano. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Kolegice in kolegi! Dovolite, da dam 5 minut odmora, da preverimo, kako je z
               delom na teh pripravah, da bi se potem lahko odločili. Torej 5 minut odmora.</p>
               <stage type="time">(Seja je bila prekinjena ob 17.32 uri in se je nadaljevala ob 17.37 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Nadaljujemo s sejo. Prosim, da ugotovimo sklepčnost v dvorani! Ugotovimo sklepčnost!
               <stage>(44 prisotnih.)</stage> Kolegi poslanci, več kot toliko nas je v dvorani. Še enkrat bomo
               ugotovili sklepčnost. Ugotovimo sklepčnost! Prosim, prijavite prisotnost! <stage>(53
               prisotnih.)</stage> Smo sklepčni. Dovolite eno obvestilo. Pred 8.00 uro ne moremo dobiti
               pregleda amandmajev. Mislim, da je korektno, da danes zaključimo sejo in nadaljujemo
               jutri ob 10.00. Torej, jutri ob 10.00 nadaljujemo s 1. točko dnevnega reda. Dovolite,
               da bomo vsaj malo resno izpadli. Spet je en <title>proceduralni predlog</title> za
               jutrišnji začetek zasedanja. Gospod Avšič ima predlog. Prosim. Gre za začetek
               zasedanja jutri.</p>
            </sp>
            <sp who="SDZ2:AvšičJože">

               <speaker>JOŽE AVŠIČ:</speaker>

               <p>Po mnenju precejšnjega števila poslancev, s katerimi sem se zdaj v pavzi pogovarjal
               in zaradi jutrišnjih obveznosti velikega števila le-teh, predlagam, da bi začeli sejo
               ob 8.00 zjutraj.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro. Na glasovanje dajem predlog gospoda Avšiča, da jutri začnemo ob 8.00.
               Ugotovimo sklepčnost! Gospod Kacin. Samo trenutek, ker imamo nekaj težav tudi z
               odborom za mednarodne odnose. Samo trenutek!</p>
            </sp>
            <sp who="SDZ2:KacinJelko">

               <speaker>JELKO KACIN:</speaker>

               <p>Gospod predsedujoči! 50. sejo odbora za mednarodne odnose smo trikrat preložili in
               dvakrat prekinili. Jutri ob 8.30 uri je sklicano nadaljevanje te seje, zato bi vas
               prosil, da vendarle upoštevate, da tudi delovna telesa morajo kdaj zasedati in kljub
               temu, da so, kot pravi kolega Hvalica, ki ga danes ni, zgodnje rudarske ure
               neprimerne za delo delovnih teles, je to edini način, da nekatere stvari spravimo pod
               streho.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Še gospa dr. Zbačnikova želi k temu nekaj dodati.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Jutri ob 9.00 je tudi srečanje skupine za narodnosti z angleško
               delegacijo.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro. Jutri ob 10.00 nadaljujemo s sejo državnega zbora. Zaključujem sejo. <stage type="time">(SEJA
                  JE BILA PREKINJENA 14. MAJA 1998 OB 17.40 URI.)</stage>
               </p>
            </sp>
         </div>
      </body>
   </text>
</TEI>
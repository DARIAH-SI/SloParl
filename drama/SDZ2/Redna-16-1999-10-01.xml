<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude"
   xml:id="SDZ2-Redna-16-1999-10-01">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|03A6234D7ACFD8A4C1256801003C818A</idno>
               <idno type="URI"
                  >https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=03A6234D7ACFD8A4C1256801003C818A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-16-1999-10-01.DZ" n="16">
               <name>Redna</name>
               <date when="1999-10-01"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-16-1999-10-01.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 16. seje</stage>
            <stage type="date">(1. oktober 1999)</stage>
            <stage type="chairman"> Sejo je vodil: Janez Podobnik, predsednik državnega
               zbora.</stage>
            <stage type="time"> Seja se je pričela ob 10.11 uri.</stage>


            <sp xml:id="SDZ2-Redna-16-1999-10-01.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke, kolegi poslanci, gospe in gospodje pričenjam
                  nadaljevanje 16. seje državnega zbora Republike Slovenije. Obveščen sem, da so
                  zadržani in se današnje seje ne morejo udeležiti naslednje poslanke in poslanci -
                  jih je več kot ena stran: Franc Potočnik, Josip Bajc, dr. Franc Zagožen, Jožef
                  Jagodnik, Feri Horvat, Jože Jagodnik je na svojem poslanskem mestu, Feri Horvat,
                  Branko Tomažič od 11. 30 dalje, Jože Možgan, dr. Jože Zagožen, Franc Kangler,
                  Marjan Schiffrer od 11. ure dalje, Rudolf Moge - Rudolf Moge je med nami, Alojz
                  Peterle, Rudolf Petan - nekaj ni v redu s službami, ki to urejujejo in to v vaših
                  poslanskih skupinah morate urediti - Franc Pukšič, Miroslav Luci, Eda
                  Okretič-Salmič, Aurelio Juri, Geza Džuban ... , Aurelio Juri, Geza Džuban, Štefan
                  Klinc od 12. ure dalje, Peter Hrastelj, Vili Trofenik, Janko Veber, Borut Pahor,
                  Andrej Gerenčer, Jožef Špindler, Aleksander Merlo za pričetek seje, Richard
                  Beuermann za pričetek seje in mag. Franc Žnidaršič. Prosim, da ugotovimo
                  navzočnost v dvorani. (56 poslancev in poslank.) Zbor je sklepčen in lahko
                  odloča.</p>
               <p>Na sejo sem vabil predstavnike Vlade Republike Slovenije in jih lepo -
                  predstavnici - lepo pozdravljam. Današnjo nadaljevanje 16. seje državnega zbora
                  bomo pričeli z obravnavO 24. točke dnevnega reda, to je predlog zakona o javnem
                  mediju Radioteleviziji Slovenija, zatem pa bo zbor prešel na obravnavo 4. točke
                  dnevnega reda, to je predlog zakona o ratifikaciji evropske konvencije o
                  uresničevanju otrokovih pravic, nato pa po dnevnem redu dalje. Rad bi vam povedal,
                  da je 17. točka, to je obravnava predloga zakona o postopnem zapiranju Rudnika
                  Trbovlje Hrastnik, ekološki sanaciji Termoelektrane Trbovlje II in spodbujanje
                  razvojnega prestrukturiranja zasavske regije, ki je pač - mislim, da na točki 18.
                  Dogovor je bil, da pač pri tej točki morajo biti tudi prisotni predstavniki vlade.
                  To je točka 17.</p>
               <p>Obveščen pa sem, da je gospa ministrica Tea Petrin v tujini in da je tudi državni
                  sekretar dr. Golob danes nekje v tujini oziroma ni dosegljiv, ni se mogel
                  udeležiti te točke, tako da se bo državni zbor potem odločil, ali bi razpravo
                  nadaljeval in opravil, kljub temu da pač predstavnikov vlade pri tej točki ne
                  bo.</p>
               <p>Prosil pa bi vas, spoštovane kolegice in kolegi, še za eno pozornost oziroma da bi
                  z dobrohotnostjo sprejeli moj predlog, da bi državni zbor, kljub temu da je včeraj
                  zaključil 16. točko dnevnega reda, to je predlog zakona o preprečevanju uporabe
                  prepovedanih drog in o obravnavi uživalcev prepovedanih drog, druga obravnava. Vsi
                  amandmaji, ki so bili predlagani s strani odbora, so bili tudi sprejeti. In ob
                  dejstvu, da je to eden od tistih zakonov, za katerega velja, da je prednostni
                  glede Evropske unije in bi bilo možno, da bi ga državni zbor sprejel na naslednji
                  seji, ob predpostavki, da bi pri tem tudi izglasovali poslovniški sklep, drugi
                  odstavek 194. člena. Predstavnica vlade, državna svetovalka vlade pa me je
                  zaprosila, ker včeraj po pomoti ni bil predlagan tak sklep, da bi danes ponovno
                  odprli to točko in da bi se državni zbor opredelil do tega proceduralnega
                  sklepa.</p>
               <p>Odpiram <title>16. TOČKO DNEVNEGA REDA - </title>to je <title>PREDLOG ZAKONA O
                     PREPREČEVANJU UPORABE PREPOVEDANIH DROG IN O OBRAVNAVI UŽIVALCEV PREPOVEDANIH
                     DROG, DRUGA OBRAVNAVA.</title>
               </p>
               <p>Rad bi vam ponovno povedal, da so bili vsi amandmaji sprejeti, da ni bilo nobenih
                  strokovnih ali drugih pomislekov. To ni zakon o proizvodnji in prometu s
                  prepovedanimi drogami, ampak gre za zakon o preprečevanju uporabe prepovedanih
                  drog, da so bili vsi amandmaji odbora potrjeni. Tako menim, da ne bo nobenih
                  strokovnih ali drugih dilem in bi predlagal, da državni zbor glasuje tudi o
                  naslednjem sklepu: "Vlada pripravi predlog zakona za tretjo obravnavo v skladu z
                  drugim odstavkom 194. člena poslovnika". Zbor bo obravnaval zakon v skladu s to
                  določbo poslovnika. Ali želi o tem sklepu kdo besedo? Gospod Potrč.</p>
            </sp>
            <sp xml:id="SDZ2-Redna-16-1999-10-01.sp2">

               <speaker>MIRAN POTRČ:</speaker>

               <p>Hvala lepa. Samo zaradi rahle doslednosti do sebe. Ta predlog bom podprl. Bi pa
                  prosil gospoda predsednika, da pravila dela državnega zbora veljajo za vse
                  enako.</p>
               <p>Če poslanci česa ne smemo pozabiti, potem tudi vlada ne sme pozabiti. Rekel bi
                  najmanj to: kazalo vlado opozoriti. Naj pač razmišlja tako, kot moramo mi
                  razmišljati in pravočasno predlagati sklepe, ki jih je treba pravočasno
                  predlagati. Hvala lepa.</p>
            </sp>
            <sp xml:id="SDZ2-Redna-16-1999-10-01.sp3">

               <speaker>PREDSEDNIK JANEZ PODOBNIK:</speaker>

               <p>Kolega Potrč! Strinjam se z vami v celoti.</p>
               <p>Na glasovanje dajem sklep, ki sem ga pravkar oblikoval. Ugotavljamo prisotnost!
                  (57 prisotnih.)</p>
               <p>Kdo je za tak proceduralni sklep? (49 poslancev.) Je kdo proti? (2 poslanca.)</p>
               <p>Ugotavlja, da je sklep sprejet.</p>
               <p>Proceduralni predlog? Ampak zaključujemo točko. Zaključujem 16. točko dnevnega
                  reda. Predno preidemo na 25. točko, 24. točko ima proceduralni predlog gospod
                  Špiletič.</p>
            </sp>
            <sp xml:id="SDZ2-Redna-16-1999-10-01.sp4">

               <speaker>BOGOMIR ŠPILETIČ:</speaker>

               <p>Hvala za besedo, gospod predsedujoči oziroma gospod predsednik. Želim govoriti v
                  skladu s 70. členom, ki daje poslancu možnost, da dobi besedo vedno, kadar oceni,
                  da gre za kršitev poslovnika in da dobi tudi ustrezno pojasnilo.</p>
               <p>Gospod predsednik, jaz bi vas želel opozoriti, da je v skladu z 215. členom vlada
                  dolžna predložiti državnemu zboru predlog državnega proračuna za naslednje leto
                  najkasneje do 1. oktobra tekočega leta. V naši poslanski skupini tega predloga
                  nismo prejeli, zato sprašujem, ali vlada res ni predložila državnega proračuna za
                  leto 2000 v roku, kot je to določeno v poslovniku. In če ni, ali ste do sedaj kaj
                  kot predsednik že odreagirali na to.</p>
            </sp>
            <sp xml:id="SDZ2-Redna-16-1999-10-01.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Špiletič. Lahko vam samo to povem, da do tega trenutka v
                  državni zbor nismo prejeli proračuna za leto 2000. Smo pa na redni seji, na kateri
                  ni točke s to vsebino.</p>
               <p>Kolega Špiletič, v skladu s poslovnikom, ki ste ga citirali, veste, da ne morete
                  zdaj dobiti besede. Ni razprave o proceduralnih predlogih.</p>
               <p>Prehajamo na <title>24. TOČKO DNEVNEGA REDA - PRVA OBRAVNAVA PREDLOGA ZAKONA O
                     JAVNEM MEDIJU RADIOTELEVIZIJI SLOVENIJA.</title> Predlog zakona je v obravnavo
                  zboru predložila skupina poslancev s prvodpodpisanim Benjaminom Henigmanom.
                  Predstavnik predloga zakona je gospod Henigman. Ali želite besedo? Prosim.</p>
            </sp>
            <sp xml:id="SDZ2-Redna-16-1999-10-01.sp6">

               <speaker>BENJAMIN HENIGMAN:</speaker>

               <p>Lep pozdrav vsem skupaj! Spoštovani! Skupina poslancev: gospod Ivan Božič, Lojze
                  Peterle, Miroslav Mozetič, Izidor Rejc, Vincencij Demšar, Majda Kregelj-Zbačnik,
                  Mirko Zamernik, Janez Mežan in Jožef Jerovšek ter jaz smo 14. aprila letos vložili
                  zakon o javnem mediju Radiotelevizije Slovenija po navadnem postopku. To se je
                  zgodilo samo nekaj časa po tistem, ko v državnem zboru ni uspel predlog, da bi
                  uvedli neposredno prenašanje sej državnega zbora, pa tudi nekaterih drugih
                  delovnih teles, z namenom seveda, da bi celovito poročali o dogajanjih v hramu
                  demokracije. Namen predlagateljev v tistem trenutku je bil predvsem trojen; in
                  sicer, da bi uvedli neposredno prenašanje sej na tako imenovani način 3.
                  televizijskega programa, da bi spremenili sestavo oziroma povečali sestavo sveta
                  RTV Slovenija, kar pomeni, da bi bila zagotovljenavečja pluralnost v tem svetu, ki
                  praktično predstavlja upravitelje oziroma v funkciji lastnika RTV Slovenije, ki je
                  javni medij. Ta svet naj bi bil sestavljen tako kot do sedaj tripartitno in da bi
                  naknadno, čeprav smo bili že takrat seznanjeni, uredili tudi vprašanje naročnine
                  oziroma pobiranja naročnine RTV Slovenija, kar je problem, ki je nastal z
                  razdelitvijo posebnega pravilnika o zbiranju podatkov oziroma o naročninah, ki je
                  bil razveljavljen že v letu 1998.</p>
               <p>Ta zakon je nedvomno v javnosti povzročil kar dosti razgovorov, da ne rečem
                  polemik, ker znano je, da v praktično enakem obdobju so se pojavili trije
                  predlogi: zakon o medijih, ki ga je vložila vlada - sicer kasneje, zakon o
                  spremembah in dopolnitvah zakona o RTV skupine poslancev in ta zakon, kije bil
                  vložen kot prvi. In glede na probleme, ki jih ima vodstvo RTV Slovenija s
                  financiranjem zavoda, je prišlo do razgovorov, po katerih smo se podpisniki in
                  zavod dogovorili, da poskušamo v parlamentarni proceduri zakon sprejeti po hitrem
                  postopku, s tem da bi vključili tudi ta tretji cilj - rešitve, ki izhajajo oziroma
                  zahteve, ki izhajajo iz odločbe ustavnega sodišča po zagotavljanju zakonskih
                  določb, ki bi bile osnova za legitimnost oziroma legalnost in zakonitost
                  razveljavljenega pravilnika. Moram reči, da smo v teh prizadevanjih prišli
                  praktično do konca in da sem v imenu predlagateljev pri sklicu oziroma pri
                  določanju dnevnega reda 16. redne seje predlagal, da se zakon uvrsti na tej osnovi
                  po hitrem postopku. Moram reči, da ne vidim nikakršnih argumentiranih in
                  utemeljenih razlogov, da državni zbor tega ni odobril in je zakon sedaj pač vložen
                  po navadnem postopku, tako kot je bil predlagan v začetku.</p>
               <p>Zavedamo se, da je parlament pred dejstvom, da mora nekaj storiti v čim krajšem
                  obdobju, da se spoštuje zakonitost in ustavnost in seveda odločbo ustavnega
                  sodišča. Predlagatelji se zavedamo, da ni to naša osnovna naloga, ker bi morala
                  biti to naloga predvsem izvršilne veje oblasti, se pravi vlade Republike
                  Slovenije, ki je že v maju leta 1998, potem kose je pripravljala odločbo oziroma
                  pripravljala odločba, ki bo povedala, kako rešiti problem pritožb oziroma
                  nesoglasij v zvezi s pobiranjem naročnine, v svojih kontaktiranjih oziroma
                  pojasnilih ustavnemu sodišču zagotovila, da bo v treh mesecih uredila to
                  vprašanje. Vlada niti do danes tega vprašanja ni uredila oziroma ni predlagala
                  nobene rešitve. Zato je tudi mnenje vlade, o katerem pa sedaj v tem trenutku - ko
                  bom obrazložil, s tem ko zaključim, bom rekel neke vrste proceduralnim posegom -
                  tega problema ni rešila oziroma ni ničesar storila v tej smeri. Zato predlagatelji
                  ne sprejemamo nikakršne odgovornosti, da v kateremkoli trenutku poskušamo na
                  kakršenkoli način omejevati ustavno oziroma voljo ustavnega sodišča in pa namene
                  javnega zavoda RTV Slovenija, da se ta vprašanja celovito rešijo. In v tem smislu
                  je mnenje vlade Republike Slovenije do tega predloga zakona neustrezno, ker se v
                  končni fazi nanaša, da zakona - če karikiram - ne podpira zato, ker ne rešuje
                  vprašanja zahteve ustavne odločbe. Do takega mnenja bi bili upravičeni, če bi
                  kdorkoli s strani vladnih resorjev ta problem poskušal rešiti. Vendar tega do
                  sedaj ni storil.</p>
               <p>Drugače; če gremo na samo vsebino zakona, potem je ta vsebina zelo podobna vsebini
                  prejšnjega zakona o RTV Slovenija, saj v veliki večini povzema člene, ki so
                  veljali že do sedaj. Predlagatelji pa smo se vendarle odločili, da vložimo
                  samostojni zakon, nismo se odločili za spremembe in dopolnitve, ker smo na ta
                  način menili, da bo celovito besedilo jasnejše in preprostejše tudi pri kasnejšem
                  uveljavljanju zakona, če bi zakon oziroma če bo zakon sprejet.</p>
               <p>Predlagatelji seveda opozarjamo, kar v kontekstu ustavne odločbe, ki je javnosti
                  znana, da drugačne družbene razmere, pluralnost zahtevajo tudi odziv javnega
                  medija oziroma odziv zakonodajne veje oblasti na potrebe družbe. Te potrebe se
                  seveda odražajo predvsem pri načelih objektivnosti, informirane celovitosti,
                  nepristranskosti, resničnosti informacij, ki jih mora vsak posameznik pri svoji
                  presoji o dogajanju v družbi, predvsem pa v organih odločanja vsakodnevno
                  pridobivati. V tem času smo dobili tudi možnost prenosa sej preko interneta.</p>
               <p>Predlagatelji v tem vidimo korak naprej oziroma napredek v možnostih državljanov,
                  da se celoviteje informirajo o dogajanjih, predvsem v državnem zboru. Vendar pa
                  ocenjujemo, da internet trenutno in še dolgo ne bo tisti medij, ki bi nam bil v
                  vsakem trenutku na voljo, da se velika večina državljanov lahko seznani z
                  vprašanji, ki se vsakodnevno dogajajo v aktualni slovenski politiki in v organih,
                  ki o tem odločajo. Seveda pa je dobrodošla popestritev in možnost predvsem za
                  zainteresirano strokovno javnost v globalni svetovni vasi, pa tudi za specialiste
                  - tiste, ki se želijo neposredno informirati pri svojem delu, ki pa se specialno
                  oziroma s posameznimi področji deli ukvarjajo bolj na profesionalen način kot pa
                  na način, s katerim se sooča povprečen državljan, ki je obremenjen oziroma ki ima
                  druge naloge, ne pa samo naloge spremljanja profesionalnega spremljanja
                  parlamenta.</p>
               <p>Če se omejim na te tri stvari, da ne bi zavlačeval obrazložitve samega zakona,
                  potem lahko ugotavljam, da želimo poleg tretjega TV programa, katerega v svojem -
                  nekako bi rekel - informativnem delu oziroma v svoji predstavitvi satelitskega
                  prenašanja, ki je v Sloveniji možen že kar nekaj časa, predstavlja tudi javni
                  zavod RTV. Zadnjič, ko smo bili na razgovorih vsi predstavniki poslanskih skupin,
                  smo dobili obsežno dokumentacijo o problemih in težavah, pa tudi o vizijah, s
                  katerimi se srečuje javni zavod in katere želi uresničevati, smo istočasno dobili
                  tudi tale bilten ali letak, pri katerem Televizija Slovenija jasno predvideva tri
                  televizijske programe. In v njihovi ideji seveda je, da se ta stvar realizira
                  čimprej. In na tem mestu bi rad poudaril samo to, da ta zakon, ki ga predlaga
                  skupina desetih poslancev, ni niti v eni točki v opreki, ali pa ni v interesu
                  javnega zavoda RTV Slovenija. Se pravi, televizija in radio v celoti podpirata
                  intenco predlagateljev, se z njo strinjata, prepuščata pa seveda ustanovitelju,
                  državnemu zboru, da se on opredeli do rešitev, ki so predvsem vprašanje
                  ustanoviteljskih pravic in sestave organov, ki odločajo o funkcioniranju samega
                  oziroma o delovanju samega javnega zavoda.</p>
               <p>Predlagatelji želimo v spremembah sestavi sveta RTV predvsem povečati možnost
                  izbora ljudi, ki jih imenuje državni zbor - s petih predstavnikov, ki jih voli
                  državni zbor, predlagamo, da jih voli po novem devet - s čimer bi nekoliko seveda
                  tudi okrepili vlogo parlamentarnih strank oziroma predstavnikov parlamentarnih
                  strank, kiso zastopani v svetu RTV, hkrati pa seveda želimo tudi državni svet
                  okrepiti s petimi predstavniki. Kot najpomembnejše pa želimo, da je zainteresirana
                  strokovna javnost kot uporabniki celoviteje zastopana v svetu RTV.</p>
               <p>S tem - če si ogledamo 15. člen, ki o tem jasno govori - želimo, če citiram,
                  sestavo, da ima državni zbor pravico voliti 9 članov, vendar seveda ne izmed
                  predstavnikov poslancev oziroma tistih, katerim je že dosedanji zakon onemogočal
                  participacijo v tem svetu, se pravi, isto se izključuje voljene in imenovane
                  funkcionarje, državne funkcionarje iz tega organa. Državni svet naj bi imel pet
                  predstavnikov, po enega predstavnika italijanska narodnost, madžarska narodnost,
                  po enega predstavnika vsaka od obeh univerz, v Ljubljani in v Mariboru, poenega
                  člana pa naj bi imenovali tudi avtohtoni verski skupnosti, se pravi
                  rimskokatoliška in evangeličanska cerkev. Se pravi, namesto enega predstavnika bi
                  dobila rimo-katoliška in evangeličanska vsaka svojega predstavnika. To je bistvena
                  novost, kar se tiče predstavnikov verskih skupnosti. Nadalje pa predlagamo, da ima
                  po enega člana tudi Slovenska akademija znanosti in umetnosti, Društvo slovenskih
                  filmskih delavcev, Društvo slovenskih glasbenikov in Društvo slovenskih
                  skladateljev, potem enega predstavnika Društvo slovenskih pisateljev in dramskih
                  umetnikov, potem Sklad ljubiteljskih in kulturnih dejavnosti, po enega Društvo
                  novinarjev Slovenije, Svet invalidskih humanitarnih organizacij, potem svojega
                  člana Olimpijski komite Slovenije, Združenje športnih zvez, Združenje delodajalcev
                  Slovenije, Zadružna zveza in Slovenska kmečka zveza skupaj enega, koordinacijski
                  odbor organizacij in strank upokojencev Slovenije - svojega, svojega
                  reprezentativni sindikati in mladinski svet Slovenije in Zveza prijateljev
                  mladine. Se pravi, zelo široka paleta, lahko bi rekel tudi, predstavnikov civilne
                  družbe naj bi bila zastopana v svetu RTV. Predlagamo tudi, da namesto treh članov
                  zaposlenih v javnem zavodu imenujemo oziroma določimo štiri izvoljene člane izmed
                  zaposlenih</p>
               <p>Novost pa je seveda ta, da če imamo javni mediji RTV za informiranje Slovencev, se
                  nam zdi še posebno smiselno, da imajo po enega člana tudi zastopniki priznanih
                  osrednjih organizacij slovenskih manjših, v vseh nam bližnjih oziroma mejnih
                  državah, tako Slovenci v Italiji, Slovenci v Avstriji, Slovenci na Madžarskem, kot
                  tudi Slovenci na Hrvaškem. Se pravi, da se razširi svet tudi s predstavniki naših
                  manjšin v zamejstvu, iz vsake države po eden. Novost je tudi, da predlagamo, da
                  ima Svetovni slovenski kongres enega predstavnika v svetu RTV Slovenija.</p>
               <p>V dosedanjih razpravah, čeprav niso bile v okviru državnega zbora celovite, glede
                  na to, da je večina oziroma da je bilo neodločeno, se je odločalo o tem, ali je
                  zakon primerna podlaga ali ne - v odboru za kulturo, šolstvo in šport je bil
                  rezultat, če se ne motim, 6 proti 6 - ni prišlo do poglobljene razprave, kar pa se
                  mi zdi škoda glede predloga tako pluralno sestavljenega sveta RTV. Menim, da je za
                  to priložnost sedaj danes, hkrati se pa predlagatelji seveda zavedamo, da morda
                  45-članski svet ne predstavlja neke racionalne možnosti odločanja. Vendar pa bi
                  pričakovali, da bo kdorkoli, ki ima pomisleke, predlagal drugačno odločitev, ki pa
                  bo seveda vsebinsko povzela željo samih predlagateljev. Se pravi, da jezastopanost
                  različnih interesnih skupin celovita in da je upoštevano pravilo tripartitnosti:
                  od ustanoviteljev, zaposlenih in - lahko bi rekel - uporabnikov.</p>
               <p>Kar se tiče najbolj vsebinskih pomislekov glede tega, da zakon ne rešuje problema
                  ustavnosti oziroma ustavne odločbe, pa smo v dogovoru z javnim zavodom RTV
                  Slovenija predlagatelji - kot ste seznanjeni - predlagali sklep o hitrem postopku
                  in se zavezali, da bomo naredili vse, da se upošteva odločba ustavnega sodišča in
                  da se najdejo takšne rešitve, ki bodo dopolnile ta naš zakon z določbami, ki bodo
                  omogočale zbiranje podatkov, evidentiranje, hranjenje in obdelavo podatkov za
                  vzpostavitev naročniške in plačniške mreže.</p>
               <p>Pričakujemo oziroma pričakovali smo - da sem natančnejši - da se bo v to fazo s
                  svojimi strokovnimi sodelavci - predvsem s pravnega stališča - vključila vlada na
                  ustreznih ministrskih resorjih. Vse to je seveda še možno in predlagatelji ne
                  vidimo nobene ovire in se strinjamo, da se te stvari v zakon vključijo. Nenazadnje
                  je treba povedati, da poskus takšnih rešitev predstavlja tudi zakon treh
                  poslancev, ki je v proceduri vložen za tem zakonom. Za večino tistih določb bi
                  bila možno, da se vključijo tudi v kontekst tega predloga. Nekatere pa verjetno so
                  tudi na osnovi zakona o varstvu osebnih podatkov še vedno vprašljive in
                  potrebujejo nekoliko poglobljenejšo razpravo, predvsem na odločbo ustavnega
                  sodišča.</p>
               <p>Predlagatelji vseeno glede na to, da zakon ni dobil podpore za hitri postopek,
                  ocenjujemo, da je primerna osnova za reševanje problemov javnega zavoda, v katerih
                  se je trenutno znašel, vendar se ni znašel - to poudarjamo - v tem trenutku, ampak
                  se je znašel že pred letom in pol, da je ta zakon primerna osnova in še vedno
                  primeren čas, da se te stvari uredijo v tem zakonu, hkrati pa seceloviteje uredi
                  tudi zastopanost v upravljalskih organih; tudi v drugih; v nadzornem odboru, o
                  katerem nisem govoril, in v svetu za radiodifuzijo, hkrati pa se omogoči to, kar
                  je bila že tudi predhodna želja, večjo pokritost prostora s signalom za vse
                  Slovence po svetu, predvsem pa v zamejstvu, njihov vpliv, vpliv verskih skupnosti
                  in pa, seveda, predvsem tudi vpliv zainteresirane javnosti. In ne bom ponavljal še
                  enkrat, tudi večjo informiranost, celovito informiranost, brez - v narekovaju
                  rečeno - "možnosti kakršnihkoli manipulacij" z dogodki in razpravami in sklepi in
                  mišljenji poslancev, ki se odvijajo v najvišjem hramu demokracije, v državnem
                  zboru. Na to nas navaja tudi 4. člen veljavnega zakona, na to nas opozarja odločba
                  ustavnega sodišča, in menim,da so to sklopi, ki jih mora slovenska družba in
                  parlament reševati celovito in čim prej. Hvala.</p>
            </sp>
            <sp xml:id="SDZ2-Redna-16-1999-10-01.sp7">

               <speaker>PREDSEDNIK JANEZ PODOBNIK:</speaker>

               <p>Hvala, kolega Henigman. Predlog zakona je obravnaval odbor za kulturo, šolstvo in
                  šport kot matično delovno telo. Ali želi poročevalec odbora predstaviti mnenje?
                  Gospod Mežan, prosim.</p>
            </sp>
            <sp xml:id="SDZ2-Redna-16-1999-10-01.sp8">

               <speaker>JANEZ MEŽAN:</speaker>

               <p>Spoštovani gospod predsednik, poslanke in poslanci, predstavnica vlade, lepo
                  pozdravljeni tudi v mojem imenu! Kot je bilo že rečeno, je odbor za kulturo,
                  šolstvo in šport na svoji seji kot matično delovno telo kar natančno, čeprav ne
                  toliko vsebinsko, obravnaval predlog zakona o javnem mediju Radioteleviziji
                  Slovenija.</p>
               <p>Na začetku je predstavnik predlagatelja kar dovolj natančno predstavil vsebinske
                  novosti novega predloga zakona, predvsem tiste, ki se nanašajo na uvedbo tretjega
                  programa, potem spremembe pri svetu Radiotelevizije in tudi druge vsebinske
                  novosti glede na sedaj veljavni zakon. Ker se je v tem času pojavila tudi odločba
                  ustavnega sodišča v zvezi z naročninami, je predlagatelj oziroma smo predlagatelji
                  - jaz sem tudi eden od podpisnikov - o tem prekvalificirali predlog v hitri
                  postopek in na odboru je bilo tudi predstavljeno s strani prvopodpisanega, da je
                  mogoče samo odločbo vključiti v sam predlog zakona; seveda, če bi bil predlog
                  sprejet po hitrem postopku.</p>
               <p>Mnenje vlade je ustno obrazložil tudi minister za kulturo, gospod Školč. V glavnem
                  je vlada zavrnila predlog zakona, predvsem stališče, da ne rešuje pobiranje
                  naročnin.</p>
               <p>V sami razpravi o predlogu zakona ter o predlaganem hitrem postopku sta
                  prevladovali predvsem dve mnenji. Nekaj članov odbora je menilo, da bi bilo
                  potrebno najprej sprejeti predlog zakona o medijih, ki je krovni zakon na tem
                  področju, šele potem pa posebne zakone za posamezna področja in med temi tudi
                  zakon o RTV Slovenija. Zaradi odločbe ustavnega sodišča pa bi bilo treba najprej
                  sprejeti le zakon o spremembah in dopolnitvah zakona o RTV-ju, ki bi na novo
                  uredil problematiko pobiranja naročnine. Zagovornika takšnega pristopa so tudi
                  odločno nasprotovali, da se predlagani zakon sprejme po hitrem postopku.</p>
               <p>Drugi člani odbora so menili, da je treba predlog zakona obravnavati po hitrem
                  postopku, v postopku sprejemanja je zakon možno dopolniti z vsebinami, za katere
                  je vlado - Vlado Republike Slovenije oziroma državni zbor zadolžilo ustavno
                  sodišče. Vlada Republike Slovenije bi imela tudi vse možnosti, da predlaga
                  amandmaje k vsem tistim določbam, za katere meni, da bi jih bilo potrebno bodisi
                  spremeniti ali pa dopolniti. Nato je odbor na koncu glasoval o dveh predlogih
                  sklepov: prvem o hitrem postopku, ki ga ni podprl, enako tudi ni podprl sklepa, da
                  je predlog zakona primeren za obravnavo v državnem zboru. Rezultat glasovanja je
                  bil 6 proti 6. Hvala lepa.</p>
            </sp>
            <sp xml:id="SDZ2-Redna-16-1999-10-01.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Mežanu, ki je podal poročilo matičnega delovnega telesa. Ta
                  trenutek spremljalo delo državnega zbora tudi učenci osnovne šole Lendava, skupaj
                  z ravnateljico. Lep pozdrav v Pomurje, v Prekmurje. (Ploskanje.) Ali želi besedo
                  predstavnik sekretariata za zakonodajo in pravne zadeve. (Ne želi.) Ali želi
                  besedo predstavnik vlade? Gospa državna sekretarka Majda Širca ima besedo.</p>
            </sp>
            <sp xml:id="SDZ2-Redna-16-1999-10-01.sp10">

               <speaker>MAJDA ŠIRCA:</speaker>

               <p>Hvala za besedo, gospod predsednik. Spoštovane poslanke, pardon poslanci,
                  spoštovani učenci.</p>
               <p>Rada bi vam v kratkih orisih samo navedla tiste glavne razloge, zaradi katerih je
                  vlada predlagani zakon zavrnila oziroma ga obravnavala kot neprimernega.</p>
               <p>Prvič je podvomila v pravilnost reševanja sprejetja novega zakona o javnem mediju
                  RTV Slovenija, ki pravzaprav v 95% ohranja dikcijo zdajšnjega obstoječega zakona
                  in hkrati uvaja spremembe na tistih področjih, ki jih v tem trenutku Slovenija
                  akutno ne potrebuje, sami pa vemo, da se je Republika Slovenija zavezala, da se bo
                  v letošnjem letu oziroma prihajajoči bližini uskladila z zakonodajo Evropske unije
                  - hkrati pa je tudi sledila odločbi ustavnega sodišča in v zelo zelo kratkem, tako
                  rekoč 14-dnevnem roku še, kolikor je ostal, rešila sporno določbo o pobiranju
                  naročnin.</p>
               <p>Poleg tega predlagana uvedba, ki jo prinaša novi predlog zakona o javnem mediju
                  RTV Slovenija, ki naj bi omogočal prenos vseh sej državnega zbora oziroma
                  pomembnejših sej delovnih teles in sej državnega sveta; to utemeljuje predlagatelj
                  v obrazložitvi s kršitvijo načela objektivnosti in resničnosti informacij pri
                  pripravi informativnih programov televizije Slovenija.</p>
               <p>Naj poudarim, da bi tovrstno utemeljitev zagotovo morali dati bolj pod drobnogled
                  oziroma bi jo morali s poglobljeno analizo o morebitnem neobjektivnem poročanju
                  vzeti v precep in pa ne samo v strokovnem smislu, zagotovo tudi znotraj samega
                  zavoda RTV Slovenija, ki skupaj s svetom RTV Slovenija povsem avtonomno potrjuje
                  uredniško oziroma programsko usmeritev zavoda.</p>
               <p>Delovanje tretjega televizijskega programa naj bi se - po predlagateljevem mnenju
                  - financiralo iz državnega proračuna s približno 100 milijoni tolarjev, ki
                  predstavljajo le investicijska sredstva za zagotovitev tehničnih pogojev
                  delovanja; med tem pa predlagatelji ob tem izpustijo oceno sredstev za obratovanje
                  omrežja in razširjanje samih programov. Po oceni javnega zavoda RTV Slovenija iz
                  lanskega leta, ko smo se srečevali s podobno pobudo, bi izgradnja samega
                  zemeljskega omrežja stala približno milijardo 200 milijonov tolarjev, samo
                  delovanje pa vsako leto še približno nadaljnjih 400 milijonov. Cenejša - če bi
                  govorili o alternativi - kabelska inačica bi pomenila le delno pokritost
                  gospodinjstev, to se pravi 50% do 60%, in po tej verjetnosti ne bi zagotavljala
                  100% pokritosti, ne glede na to, da govorimo o tem, da bi bila cenejša.</p>
               <p>V večini evropskih držav - če nadalje povzamem še nekaj argumentov - ne poznajo
                  posebnega televizijskega programa, ki bi bil namenjen prvenstveno neposrednim
                  prenosom sej parlamentarnih teles. Prevladujoča praksa je - če jo pavšalno
                  povzamem - v večini evropskih držav priprava posebnih oddaj, torej komentarjev,
                  povzetkov, analiz, poročil razširjenega tipa, obstajajo pa tudi primeri, ko so
                  prenosi iz parlamenta na tako imenovanih plačljivih programih. Ob tej priložnosti
                  zagotovo pozdravljam tudi pred kratkim uveden prenos sej na internetu, ki sicer ne
                  zapolnjuje vseh prejemnikov, ampak pomeni že rahel napredek.</p>
               <p>Nadalje. Predlog predlagateljev, da bi se število članov v nadzornem svetu enote -
                  enote, ki je del Televizije Slovenija - Oddajniki in zveze, povečalo za dodatnih 5
                  članov, in to tistih, ki bi jih imenoval državni zbor, lahko pomeni dodaten vpliv
                  politike na ta segment oziroma enoto, ki zagotovo ne tangira zgolj RTV Slovenije,
                  temveč je del širšega medijskega prostora, saj Oddajnikov in zvez ne uporabljale
                  Televizija Slovenija. Poleg tega Vlada Republike Slovenije meni, da je predlog
                  razširitve članov sveta RTV Slovenija s sedanjih 25 na 45 članov nesmotrn. Namreč,
                  telo upravljanja javnega zavoda bi ob taki širitvi postalo, lahko rečem,
                  nefleksibilno, zagotovo pa neprimerljivo z drugimi sveti javnih zavodov v
                  Sloveniji.</p>
               <p>Problema, ki pa sta najbolj resna, a se jima predlagatelji nekako izognejo in se
                  ju ne dotaknejo, pa segata na dva akutna in hkrati tudi aktualna področja.
                  Predlagani zakon v ničemer ne rešuje vprašanj harmonizacije s pravnim redom
                  Evropske unije, s katerim se mora Slovenija nemudoma uskladiti. Oba zakona, tako
                  zakon o medijih in dopolnjeni oziroma spremenjeni zakon o RTV Slovenija, sta
                  pripravljena - prvi vas čaka za obravnavo v kratkem.In drugič, predlagani zakon ne
                  rešuje vprašanj glede pobiranja televizijske in radijske naročnine, ki je - kot
                  sem že povedala in kot se sami dobro zavedamo po sklepu ustavnega sodišča - v
                  sedanji obliki sporen oziroma nelegitimen.</p>
               <p>Zato Vlada Republike Slovenije predlaga, da se predloga zakona ne sprejme in s tem
                  tudi nemudoma omogoči obravnavo res nujnih problemov, vezanih na nacionalno
                  televizijsko in radijsko hišo ter na vse ostale medije v Sloveniji. Hvala
                  lepa.</p>
            </sp>
            <sp xml:id="SDZ2-Redna-16-1999-10-01.sp11">

               <speaker>PREDSEDNIK JANEZ PODOBNIK:</speaker>

               <p>Hvala, gospa državna sekretarka.</p>
               <p>Prehajamo na razpravo poslanskih skupin. Gospod Janša bo predstavil stališča
                  poslanske skupine socialdemokratov, gospod Anderlič pa stališča poslanske skupine
                  Liberalne demokracije Slovenije (drugih prijavljenih nisem zasledil).</p>
            </sp>
            <sp xml:id="SDZ2-Redna-16-1999-10-01.sp12">

               <speaker>JANEZ JANŠA:</speaker>

               <p>Spoštovani gospod predsednik, kolegice in kolegi! Poslanska skupina
                  socialdemokratske stranke, ki je tudi sopodpisnica tega zakona oziroma so naši
                  poslanci sopodpisniki predloga, podpira zakon in meni, da je stališče vlade, ki k
                  temu zakonu nasprotuje, močno dvolično in podobno temu, ki ga je vlada že enkrat
                  imela, ko smo predlagali podoben zakon, ki je uvajal tretji nacionalni
                  televizijski program.</p>
               <p>Zakon oziroma predlog zakona vnaša v zakon o nacionalni RTV hiši tiste določbe, za
                  katere se je izkazalo, in tisto vsebino, za katero se je izkazalo, da manjkajo. V
                  vseh teh mnenjih, ki nasprotujejo sprejemu tega zakona, je dvoličnost predvsem v
                  tem, da se nasprotja ne odražajo toliko v vsebinskem smislu, ampak da je sedaj
                  ključni pomislek, da zakon - ki smo ga predlagali oziroma ki so ga naši kolegi
                  predlagali - ne rešuje vprašanja financiranja oziroma pobiranja RTV naročnine;
                  čeprav so predlagatelji jasno povedali, da je to možno rešiti z amandmaji, še
                  posebej zato, ker je bil potem zakon predlagan po hitrem postopku.</p>
               <p>Vladna večina je s tem, ko je zavrnila hitri postopek, to onemogočila.
                  Izgovarjanje na to, da se mora ta zakon umakniti z dnevnega reda oziroma se ga ne
                  poslati v drugo fazo procedure, zato da bo prišel na vrsto naslednji zakon, ki pa
                  rešuje oziroma ki naj bi reševal vprašanje financiranja javnega zavoda RTV, je
                  skrajno cinično. Nekdo, ki ni bil za to, da se na najhitrejši možni način z
                  amandmajem tudi to vprašanje uredi v tem zakonu, sedaj to uporablja oziroma
                  izrablja za izgovor, zakaj bo glasoval proti temu zakonu.</p>
               <p>Iz mnenja vlade, ki smo ga dobili, tudi jasno veje ključna bojazen vlade in vladne
                  koalicije do tega zakona. Ključna bojazen je v tem, da predlagamo ustanovitev
                  tretjega nacionalnega programa, ki bi prenašal tudi seje državnega zbora. Tukaj je
                  strah vladajočih neizmeren, strah pred javnostjo, strah pred tem, da bi javnost
                  lahko spremljala to, kar dela zakonodajno telo. 4 dni smo obravnavali tisto, kar
                  naj bi bila ključna reforma v tem mandatu. Ta državni zbor je z glasovanje o 400
                  amandmajih odločal ne samo o 450.000 upokojencih in njihovi usodi, ampak - gledano
                  posledično - o stvareh, ki bodo prizadele vse generacije v tej državi. Pa ljudje
                  tega niso mogli spremljati! Prepričan sem, da bi najmanj 200.000 ljudi to razpravo
                  spremljalo, ker bi jih zelo zanimala. Namesto tega so nekateri ponudili možnost
                  spremljanja sej po internetu, to možnost pa ima 300 priključkov. 300 ljudi
                  naenkrat, če to plača, ker to ni brezplačen dostop, lahko spremlja po internetu
                  seje državnega zbora. Strašna odprtost do javnosti! Moram reči. To ni nikakršno
                  nadomestilo. Prvič ni brezplačno, drugič je zanemarljivo število možnih dostopov,
                  kar je bilo seveda previdno zamolčano, ko se je to reklamiralo.</p>
               <p>Torej, to je ključni razlog, da vlada nasprotuje temu zakonu, in cinično je to, da
                  se pač to nasprotovanje zavija v dušebrižniško skrb za financiranje tega zavoda.
                  Tistemu, ki je za to, da se rešijo finančna vprašanja, da se zapolni praznina, ki
                  je nastala z odločbo ustavnega sodišča, bi moralo biti tudi za to, da se ta zakon
                  sprejema po hitrem postopku in da se z amandmaji oziroma dopolnili reši tudi to
                  vprašanje. Tisti, ki je glasoval proti hitremu postopku, je tudi proti temu, da se
                  to vprašanje v realnem času uredi.</p>
               <p>Zdaj, poleg tega s tem še izgubljamo čas, jasno je, da bo treba sklicati izredno
                  sejo, če bomo hoteli loviti roke in da bo državni zbor brez potrebe zaradi te
                  velike bojazni vladne koalicije pred javnostjo zgubil še kakšen dan na tem
                  vprašanju. Ob tem, da v naslednjem zakonu - mislim da je prvopodpisani pod njim
                  gospod Anderlič - ni rešitev, ki so nujne potrebne. Ni sprememb, ki so nujno
                  potrebne.</p>
               <p>Tako da naša poslanska skupina pač ta zakon podpira in ne prevzema nikakršne
                  odgovornosti za morebitno časovno zamudo. To nosijo tisti, ki so glasovali proti
                  temu, da se zakon obravnava po hitrem postopku.</p>
            </sp>
            <sp xml:id="SDZ2-Redna-16-1999-10-01.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Janša. Stališče poslanske skupine Liberalne demokracije
                  Slovenije predstavlja gospod Anderlič.</p>
            </sp>
            <sp xml:id="SDZ2-Redna-16-1999-10-01.sp14">

               <speaker>ANTON ANDERLIČ:</speaker>

               <p>Spoštovani. Če bi bilo kaj res od tega, kar je gospod Henigman na dolgo tukaj
                  razlagal, potem bi seveda bil ta zakon, ki je danes na dnevnem redu, vložen bolj
                  premišljeno in ne le nekaj ur za tistim, ko je bil zakon o javnem zavodu ali
                  javnem mediju RTV zavrnjen v državnem zboru.Torej, bilo je vse pripravljeno,
                  počakalo se je samo za določen čas in tisti trenutek, ko je pač bilo jasno, da
                  nekaterih vsiljenih rešitev ni mogoče sprejeti v državnem zboru, dati na dnevni
                  red drugi zakon, ne glede na to, da se je takrat oziroma pol leta prej vsem
                  poslanskim skupinam, da je bilo predstavljeno s strani javnega zavoda RTV-ja vse
                  tisto, kar je zvezano z odločbo ustavnega sodišča s tako imenovanim pobiranjem
                  naročnine ipd.</p>
               <p>Pa vendarle, ne, v tej vehimenci in v tej želji, da se naredi ravno tisto, kar se
                  je hotelo že s tistim zakon, ki je bil zavrnjen - s tem, da se je v tem zakonu še
                  nekaj razširilo - se je, brez da bi se upoštevalo, kar je vodstvo zavoda prosilo
                  vse poslanske skupine - ne samo SKD, LDS, ampak tudi vse druge. Hudičevo licemerno
                  je tu govoriti o tem, da se je nekaj dogovorilo z vodstvom RTV, ko pa vendarle
                  tiste stvari, ki naj bi bile dogovorjene, niso vsebovane v zakonu. Vsem, ki prvi
                  dan vstopijo v parlament kot poslanci, je jasno, da zakon, ki je v prvem branju
                  narejen tako, da ne odgovarja zahtevam po hitrem postopku, da ni mogoče samo
                  zaradi tega, ker se nekomu zazdi, da bi bilo pa potem nekaj mogoče popraviti, in
                  na račun stiske nekoga drugega urediti še vrsto stvari zraven; pač
                  prekvalificirati v hitri postopek in se potem izgovarjati na to, da nekdo pač ni
                  sprejel hitrega postopka in naj odgovarja za to.</p>
               <p>Gre preprosto za to, da zakon, ki je bil na dnevnem redu oziroma ki je na dnevnem
                  redu, torej zakon pod to EPO, preprosto ni imel pogojev za hitri postopek. In
                  imamo nesporno stališče odbora za kulturo, imamo mnenje sekretariata in v končni
                  fazi imamo tudi mnenje vlade. Ni se mogoče sklicevati na pogovor, ki je bil na
                  vodstvu RTV; tisti pogovor je bil popolnoma drugačen. To, da bo državni zbor
                  poskušal urediti to vprašanje, je bilo več ali manj jasno. Samo to. Da se bo pa ta
                  postopek spremenil v hitri postopek in da bo ta zakon uredil vse, pač ni res.
                  (Oglašanje iz klopi: Ivo Hvalica: Kršitev poslovnika!) Ni kršitev poslovnika.
                  Gospod Henigman je tu nastopal kot predlagatelj zakona... (Poslanec Hvalica se
                  oglaša iz klopi.) Gospod Henigman je tu govoril v imenu predlagatelja zakona in ne
                  kot predstavnik poslanske skupine. Seveda, jaz lahko govorim in lahko polemiziram
                  s tistimi, ki so zakon vložili, in tistimi, ki so ga predstavljali, v imenu
                  poslanske skupine; če, seveda, gospod Hvalica elementarno upošteva ali pa priznava
                  poslovnik, če ga ne, je pač njegova stvar. To, da ne upošteva osnovne kulture in
                  da vpije iz klopi, je pa tako ali tako že dolgo jasno. (Oglašanje iz klopi.)</p>
               <p>Saj najbrž ni kakšne posebne potrebe, da bi na dolgo razpravljal, je pa vendarle
                  treba nekaj resnic povedati. Prav nobenega interesa ni bilo pri nas, da bi šli mi
                  urejati to področje. Mi smo vendarle pričakovali, ker so nekateri gospodje v svetu
                  RTV ali pa v nadzornem svetu RTV bili tudi prisotni na tistem pogovoru, o katerem
                  je bilo govora tukaj, ki so tako rekoč pripadniki teh dveh strank, ki sedaj to
                  zagovarjajo, in bi lahko te stvari direktno uredili; pa pač niso. Jaz vem, da je
                  nepopularno prebivalcem naložiti, da morajo plačevati na nek posreden način tudi
                  naročnino za RTV. Ampak, mi se zavedamo tega, da je javni zavod RTV neka
                  institucija, ki opravlja v tej državi poslanstvo informiranosti, kulturnosti,
                  izobraževalnosti, ne vem, katere stvariše, in da je to nekaj, kar je namenjeno
                  vsem prebivalcem, in je prav, da je to na nek ustrezen način urejeno in da vsi
                  potrošniki, pač, za to tudi nekaj prispevamo. To so stvari, zaradi katerih smo mi
                  menili, da je potrebno stvari urediti.</p>
               <p>Odločba ustavnega sodišča je bila poznana vsem, torej bil je čas, da bi se to
                  uredilo v tem zakonu. Ni mi jasno, zakaj se je moralo tako hiteti in ta zakon par
                  ur po padcu prejšnjega zakona vložiti brez ureditve tega vprašanja in jaz bom
                  mirne vesti naredil vse, da bo RTV imela urejen status pobiranja naročnine ali
                  pristojbine ali kakorkoli se bo že imenovalo in da se bo uredilo še vse tisto, kar
                  je potrebno za to, da bo v tem obdobju, ki je na razpolago, in rokih, o katerih je
                  govorila tudi gospa državna sekretarka, dase bo uredilo. Vse drugo, kar bi kdo rad
                  spravil v ta zakon, pa mu ni "ratalo" pri prejšnjem ali kjerkoli drugje, na račun
                  stiske, v kateri je javni zavod RTV, ker mu "pade zastavica", pa smatram za
                  nekorektno. In to je naš, to bo tudi naše vodilo pri ravnanju ob tem zakonu. Vse
                  ostalo je nepotrebno. Ne bi pa rad obnavljal stvari in se ne bom skliceval na
                  nobene razgovore na RTV, kajti to, kar je gospod Henigman tukaj rekel, je pač bila
                  ne... (Kašljanje, zato se ne sliši.) in tam nas je bilo veliko in tam ni bilo
                  dogovora o tem, da se bo ta zakon prekvalificiral v hitri postopek in da se bo na
                  ta način uredilo, ampak je bil govor o tem, da se sprostijo postopki in da se
                  naredi vse za to, da se to uredi; vsa druga vprašanja se pa lahko v naslednjem
                  postopku urejajo. Hvala.</p>
            </sp>
            <sp xml:id="SDZ2-Redna-16-1999-10-01.sp15">

               <speaker>PREDSEDNIK JANEZ PODOBNIK:</speaker>

               <p>Hvala, gospod Anderlič. Stališče poslanske skupine Slovenskih krščanskih
                  demokratov predstavlja gospod Mozetič.</p>
            </sp>
            <sp xml:id="SDZ2-Redna-16-1999-10-01.sp16">

               <speaker>MIROSLAV MOZETIČ:</speaker>

               <p>Hvala lepa za besedo, gospod predsednik. Spoštovane kolegice, spoštovani kolegi!
                  Očitno je res resnica to, da nekateri niso imeli v interesu, zlasti pa vlada, da
                  se ta stvar uredi in gotovo tudi stranke, ki to vlado tvorijo. To je resnica, ki
                  izhaja iz nekaterih dejstev in iz taktike, ki jo ta vlada ima pri večini podobnih
                  zadevah. Taktika zavlačevanja, čakanja do zadnjega trenutka in potem taktika
                  izsiljevanja: če tega ne boste sprejeli, v konkretnem primeru bo televizija brez
                  naročnine, v evropskih zadevah bomo v Evropi kregani ipd.</p>
               <p>Ampak poglejte, v obrazložitvi te odločbe ustavnega sodišča, s katerim je bil dan
                  rok enega leta, da se ta zadeva uredi, piše med drugim tudi to. Zakaj jo niso
                  takoj razveljavili, pač pa dali rok enega leta, je bil glavni razlog to, da lahko
                  Televizija še naprej pobira naročnino. Ker če bi bila takoj razveljavljena, bi,
                  zgleda, takoj ne mogla več pobirati naročnine, čeprav verjetno bi jo lahko
                  pobirala, vendar, če kdo ne bi plačal, pač se ne bi nič zgodilo.</p>
               <p>Piše pa notri med drugim tudi to: čas enega leta je glede na zahtevnost zadeve in
                  glede na to, da se novela ZRTVS - verjetno zakona o radio-televiziji - po navedbah
                  vlade že pripravlja, primeren za dopolnitev zakonske ureditve in uskladitev
                  pravilnika. Torej to je bilo takrat, ko je bila razprava oziroma seja, verjetno -
                  ali je bila seja ali javna obravnava, ne vem - na ustavnem sodišču. Enoletni rok
                  je primeren in vlada je zatrjevala, da ima že vse pripravljeno. Prej sem slišal,
                  da bo v 14 dneh, kolikor je še ostalo, uredila. Ampak v 14 dneh do izteka roka.
                  Ampak mora parlament imeti sejo.</p>
               <p>Saj imamo že nujne seje, izredne seje, nočne seje. Jaz ne dvomim več v to, da bo
                  pač ta večina, ki je v tem parlamentu, da bo v resnici tudi dosegla to. Da bo
                  enostavno iztipkano in v 14 dneh bo urejeno tisto, za kar je bil rok enega leta in
                  za kar je vlada trdila, da ima že praktično pred enim letom vse pripravljeno.
                  Vendar očitno tega ni imela. Ampak taktika, ki zelo dobro deluje v tej naši
                  državi, na žalost, v tem parlamentu in v državi, ki jo tudi mediji podpirajo.
                  Zmeraj napadejo samo parlamentarce, nikoli ne napadejo vlade, da je prepozno nekaj
                  prinesla v državni zbor. Tudi v tem primeru bo pač tako. Krivi so tisti, ki so
                  predložili nek zakon, niso uredili tega vprašanja, lahko tudi zato, ker ga niso
                  znali, pa so še modrejši tukaj noter in bi z amandmaji to zadevo lahko uredili,
                  ampak ne. To se "nonšalantno" lahko zavrne, ampak to samo zaradi tega in zaradi
                  določenih trditev, ki jih je navajala vladna predstavnica.</p>
               <p>Jaz sicer mislim nekaj besed povedati čisto o drugi stvari in izhajati povsem iz
                  določbe, ki je tudi v ustavi in smo jo citirali v uvodu, v obrazložitvi, in je to
                  ustavna pravica. Določba ustave pravi: Zagotovljena je svoboda izražanja misli,
                  govora, javnega nastopanja, tiska in drugih oblik javnega obveščanja in izražanja.
                  To ni sporno, s tem si vsi strinjamo.</p>
               <p>Ampak en problem je in mislim, da nestrinjanje v tej državi je nekje drugje. Ta
                  pravica ni samo pravica, ki jo imam jaz napisano v ustavi in imam svobodo, da
                  mislim po svoje, da na "placu" izražam svoje misli in da kupujem časopise in
                  poslušam en radio ali pa eno televizijo. Tu je tudi dolžnost države in tu je
                  aktivnost, ker ta določba aktivno zavezuje državo k aktivnemu delovanju, k temu,
                  da to zagotovi državljanom. Da zagotovi, da lahko izražajo svoje misli, da lahko
                  svobodno govorijo, da lahkotiskajo zadeve, in to vsi, ne samo tisti, ki imajo
                  denar, moč ali pa vpliv na posameznih medijih, ki jih potem nekdo izdaja. Od tu
                  izhaja in tu je tista kršitev, na katero se je državna sekretarka naslonila, ki je
                  nekoliko drugače napisana, kot je ona izjavila. Tu piše, da "prihaja do kršitev
                  načela objektivnosti in resničnosti." Jaz se s tem strinjam. To sem podpisal in je
                  res. In če bi želeli spremljati medije, bi videli, da prihaja do kršitve načela
                  objektivnosti, resničnosti informacij, zlasti pa do uravnotežene informacije, kar
                  pomeni, da se pojavijo vse informacije, vsa stališča, pomembna ali pa - ocena je
                  pač, kakršna je - ampak vsa stališča, ne pa samo po izbiri, kot pravijo
                  komunikologi, po izbiri, da pač novinar odloča, kaj je medij, kaj je informacija,
                  kaj je zanimivo za ljudi. Ravno iz tega tudi izhaja predlog, naj bi bil tretji
                  program tisti, ki bi prvenstveno - predvsem, ne v celoti - predvsem čim več teh
                  informacij podajal ljudem, da bi sploh prišli do informacij, da bi lahko
                  uveljavljali svoja temeljna ustavna načela, ki izhajajo iz ustave, da imajo
                  pravico odločati in sodelovati pri odločanju o javnih zadevah, da vedo, koga
                  voliti, ko bodo volitve, in tako naprej. Ampak to so zadeve, ki izhajajo iz teh
                  temeljnih ustavnih opredelitev. Prave demokracije, pluralne demokracije brez tega
                  ni. To je dejstvo in tega se zavedajo zelo dobro vsi tisti, ki so proti določenim
                  državnim podporam za razvoj pluralizacije medijev in tudi za večjo pluralizacijo
                  medijev, ki obstajajo, zlasti nacionalnega medija, ki smo ga dolžni vsi plačevati.
                  Mimogrede, nekaj je pa le bilo koristi od tega, da je prepozno - po dolgih letih
                  plačevanja TV naročnine prek trajnega naloga pri banki sem prvič dobil obvestilo
                  od Televizije, da so mi v zadnjih treh mesecih poslali na banko račun in da sem
                  plačal toliko in toliko za mesečno naročnino - prvič! Mislim, da je to ugodno,
                  verjetno je to Televizija naredila iz strahu, ker v obvestilu meni, ki to plačujem
                  direktno iz banke, pravi, da sem dolžan plačati in da bi mi celo lahko izklopili,
                  ne vem kaj, če ne plačujem. Ampak tako se obnaša pač naša televizija. To je eden
                  od razlogov, zakaj mislim, da je pomembno.</p>
               <p>Poglejte, v teh dneh je veliko govora o svobodi besede. S tem se strinjam, ampak
                  svoboda besede vleče za sabo tudi odgovornost za izrečeno besedo. To je tudi v
                  zakonu napisano in posledično na to vežemo svet RTV. Programi morajo biti
                  pripravljeni tako, da je spoštovana človekova osebnost, dostojanstvo, načelo
                  nepristranskosti, resničnosti, mnenjskega svetovnega nazora in tako naprej.
                  Skratka, gre za to, da postane ta medij, če smo res že postali vsaj delno
                  politično pluralna družba, mora postati tudi ideološko, idejno, mnenjsko pluralna.
                  To se mora odražati in pokazati predvsem skozi nacionalno televizijo, ki sem jo
                  dolžan plačati. Jaz časopisa ne bom nobenega omenjal, ampak nekaterih časopisov
                  pač ne kupim, ker me ne zanima, kaj notri piše. Druge pa kupim. To je tista stvar,
                  tukaj sem pa dolžan kupiti. Tukaj kupujem tudi tisto, kar nočem gledati ali pa kar
                  govori povsem drugače,kot mislim, da je bilo. Ugovori, ki jih je vlada navedla,
                  recimo, da je nesmiselno, da se poveča svet iz 25 na 45. Jaz mislim, da je
                  nesmiseln ugovor vlade. Seveda bo več ljudi sedelo skupaj, pa naj jim sejnine malo
                  znižajo, saj ni treba, da imajo visoke,če imajo visoke. Ampak gre za to in če se
                  pogleda seznam, da bo dejansko čim večji vpliv naše družbe kot take. Zdaj, mi
                  govorimo civilne družbe, ampak družbe kot take, take kakršna je. Ne samo nekateri,
                  ampak družba takšna, kakršna je. To je razlog, zakajje tudi ta predlog pri svetu
                  in mislim, da je povsem upravičen. Če bi še nekatere druge določbe gledali, med
                  drugim tudi to, da je predlog, da se direktorja ne potrjuje več v državnem zboru,
                  torej tega ni več, do zdaj smo ga. Ampak ravno za to gre, da medij postane
                  neodvisen. Vendar ne neodvisen od objektivnosti, resničnosti, pluralnosti, ampak
                  neodvisen od posameznih pritiskov. Financiranje, jaz se strinjam, nujno bi bilo
                  treba še kaj več napisati, pa še kaj drugače, da bi medij postal tudi z vidika
                  financiranja neodvisen. Dokler bo vlada odrejala višino naročnine ali pa dajala
                  soglasje, saj je vseeno, dokler v bistvu ne bo plačala vrste starih dolgov, ki jih
                  je dolžna plačati, določena vojna škoda še, dokler ne bo država, proračun, tukaj
                  smo tudi mi poslanci, ampak opozicija tukaj praktično ne more nič, zagotovila vse
                  tisto, kar je po zakonu dolžna zagotoviti, televizija mora določene programe
                  izvajati, do takrat ima vlada in tisti, ki to vlada ima v rokah, močen vpliv tudi
                  na vsebino tega medija. Tu gre za nacionalno televizijo, ki jo plačujemo vsi, ki
                  imamo televizor.</p>
               <p>To mislim, da so razlogi, poudarki, na katere sem jaz želel posebej poudariti, in
                  izhajajo iz stališč, ki jih ima naša poslanska skupina v celoti, ko se pogovarja
                  in razmišlja o pluralnosti, objektivnosti, uravnoteženosti informacij. To je treba
                  doseči pri tem in to ni v zadostni meri doseženo. Kdor trdi, da je to doseženo,
                  mislim, da po mojem mnenju, se moti. Jaz ne bom od nikogar mnenje spreminjal,
                  ampak to ni, potrebno je spremljati, paboste videli, kako je. Jaz samo za primer,
                  ko sem nekoč eni novinarki rekel, da me je zmanipulirala, od takrat me ne pozna
                  več. Ampak to sploh ni problem, jaz to ne štejem kot problematično zadevo, ampak
                  očitno gredo stvari na tak način.</p>
               <p>In hitri postopek, samo še to. Seveda ni utemeljen hitri postopek po poslovniku,
                  ampak pri katerem zakonu praktično, ki ga zdaj po dnevnem redu sprejemamo po
                  hitrem postopku, je hitri postopek utemeljen po poslovniških določbah. Nobeden.
                  Praktično nobeden. V vseh zakonih,zlasti tistih, ki prihajajo iz večinske strani.
                  Niti vlada ni potem ta zakon za ureditev financiranja, finančnega poslovanja
                  oziroma pobiranja naročnine, saj ga niti vlada ni predložila v parlament, saj so
                  ga poslanci predložili.</p>
               <p>Tako so stvari s strani vlade in njeni ugovori, njena stališča so s pozicije
                  oblasti, s pozicije moči, ne pa s pozicije argumentov, ki so vezani na ureditev
                  tega vprašanja. Hvala lepa.</p>
            </sp>
            <sp xml:id="SDZ2-Redna-16-1999-10-01.sp17">

               <speaker>PREDSEDNIK JANEZ PODOBNIK:</speaker>

               <p>Hvala, gospod Mozetič. Ali želi še katera od poslanski skupin besedo? (Ne želi.)
                  Prehajamo na razpravo poslank in poslancev. Imam dve pisni prijavi. Ostali
                  razpravljavci pa boste lahko razpravljali v okviru 5 minut. Prvi ima besedo gospod
                  Benjamin Henigman. Pripravi naj se kolega Hvalica za njim.</p>
            </sp>
            <sp xml:id="SDZ2-Redna-16-1999-10-01.sp18">

               <speaker>BENJAMIN HENIGMAN:</speaker>

               <p>Hvala gospod predsednik. Najprej bi vas rad vprašal gospod predsednik. Čutim
                  potrebo in dolžnost, da zavrnem nekatere neresnične trditve gospoda
                  Anderiliča.</p>
            </sp>
            <sp xml:id="SDZ2-Redna-16-1999-10-01.sp19">

               <speaker>PREDSEDNIK JANEZ PODOBNIK:</speaker>

               <p>Sedaj razpravljate in lahko govorite o vsem, kar menite, da je potrebno.</p>
            </sp>
            <sp xml:id="SDZ2-Redna-16-1999-10-01.sp20">

               <speaker>BENJAMIN HENIGMAN:</speaker>

               <p>Hvala lepa.</p>
            </sp>
            <sp xml:id="SDZ2-Redna-16-1999-10-01.sp21">

               <speaker>PREDSEDNIK JANEZ PODOBNIK:</speaker>

               <p>V okviru kulture dialoga.</p>
            </sp>
            <sp xml:id="SDZ2-Redna-16-1999-10-01.sp22">

               <speaker>BENJAMIN HENIGMAN:</speaker>

               <p>Upam, da do sedaj nisem in da tudi sedaj ne bom kulture dialoga presegel v
                  nekulturo. Vendar predno se usmerim na sam predlog zakona, o katerem želim
                  razpravljati kot poslanec, ki je podpisal ta predlog, pa moram reči, da to, kar je
                  govoril gospod Anderlič v imenu poslanske skupine in je omenjal moje ime, da s
                  preprostim, kar govori Henigman ni res, seveda ni res to, kar je govoril gospod
                  Anderlič. Zato bom navedel nekaj argumentov.</p>
               <p>29.7. je skupina poslancev pisala vam gospod predsednik in vi ste korektno to
                  predstavili tudi vsem poslanskim skupinam in poslancem, in sicer širitev oziroma
                  pospešitev postopka na hitri postopek. Zraven je bila priložena tudi fotokopija
                  Radio televizije Slovenije, ki jo je poslala na moje ime in je bil odgovor oziroma
                  ugotovitev na sestanek, ki je bil 27. julija v prostorih poslanske skupine SKD,
                  kjer smo se s predstavniki RTV, gospodom Bergantom, Lipovškem in še nekaterimi
                  drugimi, v odsotnosti gospoda Čadeža, dogovorili, da bomo poskušali naš zakon
                  prekvalificirati v hitri postopek in upoštevati amandmaje, ki jih je pripravila
                  RTV pri drugem zakonu, tako imenovanem Anderličevem zakonu.</p>
               <p>V tem dopisu RTV tudi eksplicitno navaja: "Menimo, da ni nobene potrebe, da bi
                  zavod RTV Slovenija dajal druge amandmaje na vaš predlog zakona, saj ni v opreki z
                  našim poslanstvom." Hkrati pa so nam po elektronski pošti poslali tudi predlog
                  amandmajev, kar je jasno navedeno v prilogi, kjer piše: "Predlog amandmajev na
                  zakon EPA-779 , za katerega naprošamo deset predlagateljev, naj bi ga uvrstili na
                  dnevni red v septembru mesecu po hitrem postopku." Se pravi, vsa aktivnost, ki je
                  šla s strani predlagateljev, je bila, da v prvi fazi zagotovimo v državnem zboru,
                  da se o zakonu, glede na interes RTV, odloča po hitrem postopku. Predlagatelji
                  nismo čutili nobene potrebe, in je tudi ni, dokler se ne odloči, kako se bo zakon
                  obravnaval. Žal je vladna večina zavrnila hitri postopek, kljub temu da ste bili
                  pri dnevnem redu na to s strani predlagateljev (sam sem šel gor) korektno
                  obveščeni. Vse, kar je govoril gospod Anderlič, je seveda v nasprotju s tistim, za
                  kar smo si prizadevali, da bi glede na situacijo, v kakršni se je znašla RTV
                  oziroma glede na situacijo ustavnosti in zakonitosti, poskušali narediti vse, da
                  bi se stvar odvila tako, kot je nujno potrebno.</p>
               <p>Ne glede na vse to pa seveda Radiotelevizija Slovenija, 14. maja 1999, piše
                  gospodu ministru Jožefu Školču na ministrstvo v zvezi s predlogom našega zakona.
                  Tudi to nam je RTV dobrohotno odstopila. Podpisan je pomočnik generalnega
                  direktorja. Glede na vse, kar se je sedaj razpravljalo predvsem s strani liberalne
                  demokracije, glede tega zakona, sem vam dolžan podati nekatere poudarke iz tega
                  dopisa, ki obstaja tudi na ministrstvu za kulturo. Ocenjujem, da je ta dopis
                  vplival tudi na mnenje vlade Republike Slovenije glede tega zakona, ker so
                  določeni stavki dobesedno prepisani. Res pa je, da RTV o zakonu piše vse kaj
                  drugega kot negativno, vlada pa je uporabila kot argumente za zavrnitev zakona
                  samo tisto, kar je njej ustrezalo oziroma kar se ji zdi, da bi vplivalo na to, da
                  bi državni zbor zavrnil ta zakon.</p>
               <p>Naj navedem nekaj poudarkov: "Če izvzamemo različne strokovne in politične poglede
                  na nekatere dileme, predlog zakona," o katerem sedaj razpravljamo, "ni škodljiv in
                  nima negativnega odnosa do javnega RTV servisa, čeravno bi bili nekateri predlogi
                  težko izvedljivi ali neuresničljivi." Se pravi, generalna usmeritev je: RTV proti
                  temu zakonu nima nič proti. "3. člen, ki ponovno uvaja tretji TV program, katerega
                  osnovni namen so prenosi iz državnega zbora," to citiram, "oziroma državnega
                  sveta. Zadeva je že enkrat propadla zaradi različne ocene samih parlamentarcev. Z
                  vidika RTV je sprejemljiva če bi bila za to zagotovljena dodatna sredstva.
                  Vprašanje pa je, ali je dovolj frekvenc za zemeljsko distribucijo, ki je očitno
                  mišljena." Ni bila očitno mišljena in ni jasno določeno, katera distribucija naj
                  bi bila tista za prenose tretjega programa. Možna, in o tem smo se poučili tudi s
                  strokovnjaki RTV, je tudi satelitska distribucija, saj ima Slovenija s tem, ko je
                  vložila v satelit "vročo ptico", Hotbird - vroča ptica 3, vse možnosti, da
                  satelitsko prenaša tretji program. Se pravi, ta možnost je v tem zakonu še zmeraj
                  odprta. RTV na to tudi lahko računa, in računa, in korektno omenja, da je 100
                  milijonov tolarjev, katere smo predvideli, zadostna osnova za tehnično opremo za
                  prenos sej državnega zbora iz te hiše do RTV in potem po mreži, ki obstaja,
                  naprej. Se pravi, ni nikakršnih tehničnih ovir, da se v okviru trenutnih tehničnih
                  danosti tretji program lahko uvede.</p>
               <p>Dejstvo tudi je, da je RTV za tretji program zainteresirana, vendar pa mora
                  ustanovitelj, se pravi država, se pravi državni zbor oziroma tudi ministrstva
                  zagotoviti, najprej ustrezno politično voljo in ustrezno finančno podporo. V to
                  seveda se vodstvo RTV ne želi, ne želi diplomatsko ali kakor koli ne želi
                  vtikati.</p>
               <p>Druge stvari. Kar zadeva svet RTV. Dobesedno citiram: 15. člen o tem govori, del,
                  seveda imajo pripombe glede na povečanje članstva, vendar nadalje tudi poudarjajo:
                  "Pomembno je, da vsaj formalno predlog ne predvideva bistvenega porušenja sedanjih
                  civilnodružbenih razmerij. Neposrednih predstavnikov strank je namesto 5, po
                  predlogu 9, dodatno še 5 predstavnikov državnega sveta, ki so le pogojno
                  politično, za enega pa bi se povečalo število predstavnikov delavcev RTV". Se
                  pravi, nikakršnih ovir, da bi z našim predlogom kakor koli rušili razmerja, ki so
                  že sedaj obstajala.</p>
               <p>Večji poudarek pa želimo seveda dati tistim, ki so koristniki programa in ki so
                  tudi kreatorji programa, ki - razen parlamenta, vlade in zaposlenih - tudi
                  celovito uresničujejo oziroma želijo ustvarjati pogoje za pluralno družbo oziroma
                  želijo, da se njihovo stališče, njihovo delo v tej državi tudi vidi in odraža v
                  organu, ki je za to pristojen. To je pa Svet RTV. Nikakršnih ovir vodstvo RTV
                  seveda tudi ne vidi, kar se tiče predstavnikov verskih skupnosti in o vsem skupaj,
                  tudi o predstavnikih zamejcev, govori, daje o teh rečeh vredno razpravljati. Če
                  drugega ne, državni zbor v tej sestavi bo težko imel še možnost, da o teh intencah
                  našega zakona, se pravi o upravljavskih pravicah in seveda strukturi, pa seveda o
                  informiranosti ljudi neposredno, na neposreden način, kar omogoča pa edino seveda
                  radio, še bolj pa televizija, ki je tudi vizualni medij, to lahko zagotavlja. Ne
                  moremo primerjati, kot je bilo že rečeno v stališču naše poslanske skupine, prek
                  časopisov oziroma drugih medijev zagotoviti tako neposrednega in avtentičnega
                  pogleda v delo oblastnikov, če se lahko tako izrazim, kot to omogoča TV oziroma
                  neposredno prenašanje. Tukaj seveda ni nikakršne dileme in tukaj tudi ni
                  nikakršnega argumentiranega zavračila vlade Republike Slovenije oziroma tega, kar
                  ni napisala v svojem mnenju.</p>
               <p>Žal je vlada, če preidem sedaj na to mnenje, upoštevala samo pomanjkljivosti, o
                  katerih je treba razpravljati oziroma katere je treba doreči. Predlagatelji se o
                  tem želimo pogovoriti oziroma želimo, da se o tem opredeli državni zbor. Vendar pa
                  vlada ni, v ničemer ni argumentirala in zavrnila predloga kot neutemeljenega.
                  Edino v zadnjem odstavku je dobesedno napisala, dovolite, da vam tudi to citiram:
                  "Predlog zakona se tudi ne dotika nadvse pereče problematike, povezane s
                  vprašanjem RTV naročnine, kar bi morala biti ena od osrednjih vprašanj predloga
                  zakona o spremembah in dopolnitvah zakona o Radioteleviziji Slovenija. Vlada
                  Republike Slovenije ocenjuje, da je to ena največjih pomanjkljivosti obravnavanega
                  besedila". Pa lepo vas prosim, da je to največja pomanjkljivost tega zakona?!
                  Kako? Ta zakon se ukvarja z dvema zelo pomembnima vsebinama za pluralnost, za
                  objektivnost poročanja. Potem se pa predlog vlade, zakaj to zavrača, zminimizira
                  na to, da ni storjeno tisto, kar vlada sama nistorila več kot leto dni. Že s tega
                  vidika je to mnenje vlade neresno oziroma je neutemeljeno in žal pač take stvari
                  dobivamo v parlament in žal vladna večina ne prisluhne objektivnim dejstvom,
                  žal.</p>
               <p>Druga vprašanja, na katera opozarja mnenje vlade, da bo vprašanje RTV rešila v
                  posebnem zakonu o medijih. Predlagatelji se zavzemamo za to, da ostane zakon o RTV
                  v veljavi takšen oziroma spremenjen tudi naprej in da potrebuje Radiotelevizija
                  kot javni medij pod državnim lastništvom in varstvom poseben zakon, lek specialis.
                  Tega ne more prekriti zakon o medijih in s tem to stališče seveda javno zastopajo
                  tudi na RTV.</p>
               <p>Kar se tiče, to ni debata tega trenutka zakona o medijih, pa se ve, odločno
                  odklonilno stališče novinarjev in vseh, ki sploh niso mogli sodelovati pri osnutku
                  oziroma pri predlogih, ki so sedaj že v parlamentu, tega zakona. Tudi o tem,
                  gospod Anderlič, je tekla beseda na RTV. Tudi to bi lahko povedali, ko ste
                  govorili, da o nečem ni tekla beseda. Tekla je beseda seveda o tem, da se reši
                  problem izgube RTV, da se zagotovi financiranje na osnovi vse bolj agresivnih
                  medijev, ki so v privatni lasti, da se reši vprašanje čedalje dražjih športnih
                  prenosov in vprašanje komercializacije RTV. Tudi to vprašanje rešujemo v našem
                  zakonu, s tem, da je naročninazakonito sredstvo, s katerim se zagotavlja
                  avtonomnost RTV, hkrati pa seveda tudi omejuje oglaševanje na RTV. Če je to
                  nacionalni medij, potem se mi zdi nedopustno, da bi zanj veljala pravila, kot
                  veljajo za vse ostale. To je nedopustno in to predlagamo tudi v tem zakonu, da bi
                  se redne oddaje prekinjale z EPP vložki. S tem se strinja tudi slovenska javnost,
                  tudi ankete to prikazujejo. To so dejstva. Treba je zaščititi in dati večjo
                  veljavo mediju, ki je v interesu Republike Slovenije in za katerega smo finančno
                  odgovorni.</p>
               <p>Gospa državna sekretarka je rekla, da se ne more strinjati z ugotovitvami
                  predlagateljev v samem zakonu. Dalo se je čutiti, da predlagatelji govorimo o tem,
                  da gre za manipulativnost in neobjektivnost javnega medija. O tem smo jasno
                  spregovorili, ker nekaj tega se že dogaja v tem slovenskem prostoru. Dogaja pa se
                  zato, ker se ne prenašajo stvari take, kot se tukaj tudi zgodijo. Ker v tistem
                  trenutku, ko nekdo po lastni presoji izvzame določen prispevek zaradi časovnih
                  omejitev, ki so objektivne, ker nimamo neposrednega prenosa, v tistem trenutku smo
                  že na področju, ki se mu lahko pravi, pravim, se mu lahko pravi, tudi
                  manipulacija. To je čisto človeško in objektivno.</p>
               <p>Ta očitek lahko najlažje presežemo s tem, da uvedemo neposredno predvajanje. V
                  interesu novinarjev, v interesu politike, parlamentarnih strank in interesu
                  javnosti ni drugega boljšega orodja, s katerim se preseže kakršenkoli dvom. Ni
                  boljšega.</p>
               <p>Če se ustavim na odločbi ustavnega sodišča, ki je zelo dobrodošlo in zelo pomembno
                  tudi za bodoče sprejemanje oziroma spreminjanje medijske zakonodaje, predvsem
                  televizijske in radijske zakonodaje. Potem lahko v točki 25, teh točk je, če se ne
                  motim 27, obrazložitve ustavnega sodišča glede avtonomnosti, neodvisnosti in
                  drugih kriterijev, ki vplivajo na to, da je vsak občan oziroma državljan korektno
                  informiran, navaja odločba sledeče: "RTV Slovenija je z raznovrstnostjo in
                  kakovostjo programov, ki pokrivajo interese in zanimanje čim več družbenih skupin,
                  dolžna zagotoviti temelj za svobodno oblikovanje mnenj, izobraževati in zabavati",
                  to govorita že dosedanji 3. in 4. člen zakon o RTV in mi jih dobesedno povzemamo,
                  dodajamo pa seveda v 3. členu tudi 3. program. Primerja še resolucijo o
                  prihodnosti radiodifuzije, sprejete na 4. evropskiministrski konferenci o
                  množičnih medijih v decembru 1994 v Pragi, govori o celovitosti, nepristranskosti
                  in resničnosti informacij, čemur je zavezana RTV Slovenija.</p>
               <p>Če govorimo o celovitosti, nepristranskosti in resničnosti, na kar nas navaja in
                  napotuje odločba ustavnega sodišča, potem so te besede najbolj avtohton, najbolj
                  originalen ali pa najbolj originalno napotilo na to, da je upravičenost
                  ustanovitve oziroma predvajanja 3. televizijskega programa iz državnega zbora. Se
                  pravi, ustavno sodišče je vsvoji odločbi, čeprav ni o tem razpravljalo, da se ve,
                  dobesedno napotilo, da se ti kriteriji lahko uresničujejo na tak način. Seveda to
                  jaz povzemam oziroma takšno je moje razmišljanje. Rad pa bi slišal razmišljanje
                  tudi tistih, ki celovito razpravljajo v vladi in odločajo, kako se bodo stvari
                  naprej odvijale.</p>
               <p>Glede stroškov in ostalih, o čemer pa vlada govori, seveda pa je dejstvo, da je v
                  RTV Slovenija zaposlenih še vedno 2.198 ljudi. V zadnjih 7, 8 letih se je ta
                  številka znižala praktično za nekaj 100. Tako velika organizacija, sem prepričan,
                  da je strokovno zmožna tudi do višjega in širšega programa. Višjega v smislu, ne
                  kakovosti, ampak v smislu količine. In 3. program RTV, ki je tako sporen očitno
                  pri nekaterih, je program, ki si ga televizija želi tudi v izobraževalno smer,
                  takrat, ko ni prenosov, ko državni zbor ne zaseda, si ga želi na področju športa,
                  pa tudi druga področja, katera mora po samem zakonu, ki velja in ki bo, upam, še
                  veljal, uresničevati.</p>
               <p>Zato menim, da je potrebno, da predstavniki vlade, tukaj je gospa državna
                  sekretarka, podajo bolj argumentirane razloge, zaradi katerih tak zakonski predlog
                  po njihovem mnenju ni upravičen. Ne pa te, ki jih je navedla oziroma ki so jih
                  navedli v mnenju vlade, ki smo ga prejeli. Hvala lepa.</p>
            </sp>
            <sp xml:id="SDZ2-Redna-16-1999-10-01.sp23">

               <speaker>PREDSEDNIK JANEZ PODOBNIK:</speaker>

               <p>Hvala, kolega Henigman. Dve repliki na vašo razpravo. Prvi gospod Anderlič.</p>
            </sp>
            <sp xml:id="SDZ2-Redna-16-1999-10-01.sp24">

               <speaker>ANTON ANDERLIČ:</speaker>

               <p>Moram reči, da iskreno obžalujem sprenevedanje gospoda Henigmana.</p>
               <p>Sedaj pa lepo po vrsti. Z utemeljenim sumom trdim, da je bil ta zakon vložen v
                  proceduro zato, da bi se blokirala vložitev zakona, ki bi uredila vprašanje
                  pobiranja RTV naročnine. Namreč, 14. aprila ob 12.46 uri je bil zavrnjen zakon, ki
                  je bil v proceduri in je urejal vprašanje RTV oziroma kakorkoli se je že imenoval.
                  Januarja letošnjega leta je RTV vsem poslanskim skupinam poslala prošnja za
                  ureditev tega vprašanja. Mi smo imeli dogovor, gospoda Zagožna na žalost tukaj ni,
                  da bi v okviru koalicije to vprašanje tudi razrešili in se je delal zakonski
                  tekst. Ker nismo v tistih nekaj urah takoj, ko je bil ob 12.46 zakon zavrnjen in
                  se je sprostil postopek, ko bi lahko šele izpred enega leta, kar se sedaj kaže, da
                  je že 11 mesecev od takrat, ko je bila odločba sprejeta, torej do 14. aprila 1999
                  nismo mogli tega vprašanja urediti. Ko smo hoteli urediti in vložiti ta zakon v
                  proceduro, pridejo z zakonom v glavno pisarno in je bil ob 18.50 tega istega dne
                  že vložen ta zakon. Brez ureditve vprašanja, o katerem sedaj govorimo. Sedaj pa se
                  sprenevedati in govoriti o tem, da smo imeli ne vem koliko časa in da tega nismo
                  hoteli urediti. Verjamem, da kdo nima pregleda nad vsemi temi zadevami. Ampak jaz
                  sem sedaj šel pogledat.</p>
               <p>Očitek, da nismo hoteli tega urediti, preprosto ne drži. Drži pa očitek, da je bil
                  ta zakon vložen v proceduro zato, da se ureja nekaj drugega in ne tisto, za kar
                  je, tudi tisto, za kar je RTV prosila in zaradi česar imamo izdano tudi odločbo
                  ustavnega sodišča, so dejstva. To, da smo se pred počitnicami nekajkrat
                  pogovarjali in na kolegiju in na delovnem pogovoru, da bo to vprašanje treba dati
                  na dnevni red.</p>
               <p>Po počitnicah je bilo nekaj razgovorov. Eden celo med nami, gospod Henigman,
                  gospod predsednik državnega zbora in jaz, s predlogom, da se ta zakon, ki je
                  resnično imel ogromno pripomb, ki je imel kar nekaj utemeljenih pomislekov, da ga
                  preprosto ne bo mogoče sprejeti zaradi vseh teh pomislekov, da se za en dan umakne
                  vaš zakon, da se vsi zavežemo, da pride takoj naslednji dan oziroma po sprejemu
                  zakona, ki bo uredil RTV naročnino, ponovno na vrsto vaš zakon. To ste kategorično
                  zavrnili. Na izredni seji, ki smo jo že imeli v septembru, bi zakon, ki sedaj čaka
                  na vrsto, lahko bil obravnavan in sprejet, in bi bil ta po normalnem postopku
                  danes oziroma na tej septembrski seji na dnevnem redu. Ta isti pogovor se je potem
                  nadaljeval na RTV, kjer smo bili vsi predstavniki poslanskih skupin v parlamentu.
                  V tej smeri se je razgovor peljal. Seveda, v tem smislu je sedaj preprosto
                  govoriti, kaj bi lahko in česa ne bi, in reči, vi ste krivi, ker niste sprejeli
                  hitrega postopka, kajti sprememba normalnega postopka v hitri postopek mora imeti
                  ustrezno obrazložitev in ustrezne razloge. Vrsta stvari, ki se urejajo v tem vašem
                  zakonu, pa teh razlogov nima za hitri postopek. Ker bi se šele v drugem branju
                  lahko vložili amandmaji, ta sprememba ne vzdrži poslovnika, kajti šele v drugem
                  branju bi lahko to uredili. Razlogi, zaradi katerih je bil tisti zakon vložen,
                  nimajo ustrezne utemeljitve za hitri postopek.</p>
               <p>Zato vendarle mislim, da ni potrebna obširna razprava. Če bo danes zakon potrjen v
                  prvem branju, bo pač šel naprej, če pa ne bo, se bo pa sprostil postopek za to, da
                  se tisto bistvo uredi. Da pa čakajo na vrsto za ureditev tudi druge stvari s tega
                  področja, je pa tudi dejstvo. Nimam nobene želje po kakšnem primatu na tem
                  področju, nasprotno, želim pa, da se te stvari uredijo.</p>
            </sp>
            <sp xml:id="SDZ2-Redna-16-1999-10-01.sp25">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Partljič. Razprava? Se opravičujem. Imate replike?
                  Kolega Hvalica, boste morali počakati. Včasih vaše razprave izzovejo replike,
                  tokrat se je zgodilo drugače. Replika, gospod Mozetič.</p>
            </sp>
            <sp xml:id="SDZ2-Redna-16-1999-10-01.sp26">

               <speaker>MIROSLAV MOZETIČ:</speaker>

               <p>Hvala lepa za besedo. To, da ni bilo razlogov za hitri postopek, je jasno, zato
                  tudi ni bil vložen zakon po hitrem postopku. Ampak ko ste prišli vi z vašim
                  zakonom in ko se je začela vlada tresti, da RTV ne bo več dobivala naročnine, je
                  bila ena od variant, ki je možna v postopku, pač izpeljati zadevo tudi na tak
                  način. Gospod Anderlič, koliko zakonov gre po hitrem postopku in imajo pogoje, ki
                  jih predvideva poslovnik - če pogledamo, sem prepričan, da je prstov na eni roki
                  dovolj, vse ostalo gre, ker se tako odloči v državnem zboru. Tako bi lahko bilo
                  tudi v tem primeru.</p>
               <p>Utemeljen sum - kaj vi mislite, da je utemeljen sum, v to se ne bom spuščal.
                  Ampak, poglejte, če zopet pogledamo datumsko, ne vem, zakaj bi bil zakon, ki je
                  bil vložen z naše strani, kapriciozen; ne vem, zakaj. Po drugi strani lahko rečem,
                  da je tudi vaš. Ampak eno leto oziroma 11 mesecev - eno leto bo preteklo čez nekaj
                  dni od takrat, ko je vlada obljubila na ustavnem sodišču, da ima že pripravljeno
                  zadevo, pa ni. Pa če gremo naprej. Ta zakon je bil vložen 14. aprila. Koliko sej
                  je že bilo od 14. aprila dalje? Če bi se dogovorili, bi ga že davno lahko ali
                  sprejeli ali pa zavrnili. Ni bilo treba čakati na oktober. In ker je to ravno
                  medijsko področje - in tu imamo, mislim, vsaj dva zakona - so tudi za druge zakone
                  določeni predlogi, ki čakajo že pol leta, da pridejo na vrsto. Ko se bo nekaj
                  začelo muditi, po sistemu izsiljevanja, kot sem prej rekel, zavlačevanja in
                  izsiljevanja, ki se ga vodi v vladi in tudi v vladajoči koaliciji, ko se bo začelo
                  muditi, bo padel očitek na tistega, ki je vložil zakon pred enim letom, da ga je
                  vložil kapriciozno, zato da ne bo šel drug zakon naprej. Lepo vas prosim! Taka
                  razprava je dejansko neresna. Če želimo razpravljati o vsebini zakona,
                  razpravljajmo, če ne želimo, imate verjetno v vladni večini dovolj glasov, da
                  zadevo vržete, imate tudi dovolj glasov, da boste rekli, da je nujna izredna seja
                  pojutrišnjem, da se sprejme zakon po nujno hitrem postopku, ki ga je vlada
                  predložila oziroma ne vlada, niti ne vlada, poslanci vladajoče koalicije po izteku
                  enoletnega roka, ko je rok iztekel, ki ga je določilo ustavno sodišče. To so
                  dejstva, ne pa tiste zadeve, ki jih trosi kolega Anderlič tukaj, ki je sicer zdaj
                  nujno zaseden na GSM-u.</p>
            </sp>
            <sp xml:id="SDZ2-Redna-16-1999-10-01.sp27">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replik ni več oziroma gospod Anderlič se je prej oglasil k repliki.
                  Gospod Anderlič, replika in gospod Kelemina, replika.</p>
            </sp>
            <sp xml:id="SDZ2-Redna-16-1999-10-01.sp28">

               <speaker>ANTON ANDERLIČ:</speaker>

               <p>Najbrž je treba tudi večkrat povedati. Če je bil zakon v proceduri do 14.4.1999,
                  je jasno, da do takrat ni bilo mogoče dati na dnevni red drugega zakona. Mi smo ga
                  dokazano pripravljali, skupaj, ampak šele takrat, ko smo pač ugotovili, da druge
                  pripravljenosti pač ni bilo, če je res temu tako, da bi morala biti
                  pripravljenost, da se v državnem zboru uredi. Res je, naredili smo napako, ker
                  nismo zakona vložili na zalogo. Mi bi očitno morali vložiti zakon na zalogo in bi
                  bila stvar urejena. Ker tega nismo naredili, računajoč, da v trenutku, ko se
                  sprosti procedura, da bomo vložili ustrezen zakon, ampak to je bilo onemogočeno v
                  nekaj urah. Torej, da je bil ta zakon prej pripravljen, desetih ali koliko
                  poslancev, in da se je samo čakalo na to, da če slučajno ne bo tisti prejšnji
                  sprejet, da se ga bo vložilo s podobnimi vprašanji, z reševanjem podobnih
                  vprašanj, je dejstvo. V tem smislu mislim, da je preprosto govoriti o tem, da
                  nekdo ni hotel urediti tega ali pa, da je zavlačeval pa tako naprej, neutemeljeno.
                  Pravim, ne samo od takrat, ko se je RTV januarja na vse obrnil, od takrat, ko je
                  odločba ustavnega sodišča znana, se je vedelo, da je treba narediti in da je
                  največja odgovornost pač na vladajoči koaliciji. Ampak seveda vse skupaj se je
                  zapletlo tako daleč, da smo res prišli v časovno stisko.</p>
               <p>Jaz ne obtožujem nikogar, da je namerno nekaj vlagal itn., ampak na
                  nepripravljenost, da bi se pa dogovorili in da bi, ne glede na to, kaj si kdo
                  misli o tem zakonu, ki je zdaj v razpravi, da bi separatno uredili vprašanje
                  naročnine, te pripravljenosti za pogovor očitno ni bilo. Je pa bilo pogovorov
                  nenormalno veliko, mislim, da ni zakona, ki smo ga obravnavali v tem mandatu, da
                  bi bilo toliko pogovorov v smislu, češ, vsi smo za to, da se uredi, ampak postopka
                  pač nismo mogli sprostiti, da bi to uredili. To je vse in jaz resnično ne mislim
                  tudi več polemizirati v zvezi s tem, ker so dejstva sama po sebi, če kronološko
                  pogledate dogajanja in aktivnosti, govorijo v prid temu, da seveda je potrebno
                  naročnino urediti, ampak očitno na ta način ne bo šlo.</p>
            </sp>
            <sp xml:id="SDZ2-Redna-16-1999-10-01.sp29">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kar nekaj replik, prvi je gospod Kelemina, za njim gospod Jerovšek,
                  gospod Mozetič. Čebulj, želite repliko? Potem je pred Mozetičem Čebulj.</p>
            </sp>
            <sp xml:id="SDZ2-Redna-16-1999-10-01.sp30">

               <speaker>BRANKO KELEMINA:</speaker>

               <p>Hvala lepa za besedo. Spoštovani! Replicam seveda gospodu Anderliču in se tudi
                  sprašujem, zakaj je sploh pomembno, na kakšen način je bil ta zakon vložen v
                  proceduro. Tukaj se sedaj samo razpravlja in izsiljuje, češ, kaj so naredili, kar
                  je nekdo naredil, kar ni bilo dogovorjeno in ni bilo tako in tako in drugače.</p>
               <p>Predlog zakona je bil vložen v skladu s poslovnikom in vsakdo ima pravico to
                  vložiti. Če je bilo kaj v nasprotju s poslovnikom, povejte. Ne se izgovarjati na
                  vso politiko za ne vem kako daleč nazaj. Nihče ne bi smel nobene stvari vložiti,
                  samo velika koalicija bi lahko neke stvari urejevala tako, kot se ona dogovori.
                  Nič drugače ne sme biti. Zakaj niste, če ste že hoteli zadevo urediti pravočasno,
                  rekli ste, da je januarja RTV poslala obvestilo vsem poslancem, da naj se zadeva
                  uredi. Tako ste tukaj povedali. Januarja, 14.4. pa ste povedali, da je bil
                  zaključen, ker jaz teh datumov ne potrebujem in jih ne nosim v glavi, rekli ste,
                  da je bil zavrnjen predlog, ki smo ga obravnavali. Zakaj niste tega amandmirali?
                  Zakaj ga niste amandmirali, pripravili, da bi bila zadeva rešena? Ne! Seveda ne,
                  ker ni še bil potreben čas, ker ste imeli še dovolj časa, da se boste vi lepo
                  uskladili in boste zadeve uredili po svoje tako, kot boste vi hoteli. Tukaj sedaj
                  poudarjate, da boste naredili vse. Seveda veliki Anderlič bo naredil vse, da se
                  bouredilo pobiranje naročnine RTV. Ta zakon bomo kar zabrisali, on bo pa to
                  uredil. Samo on je toliko sposoben v tej državi in nihče drug.</p>
               <p>Tukaj očitate, da nimamo pregleda nad vsemi zadevami, ki so aktualne v tej državi.
                  Logično, da nismo, saj nismo vladna stranka, mi smo opozicija, ena in druga.
                  Tisto, kar iztipamo iz medijev in če še slučajno kdo prišepne, imamo, drugega pa
                  nimamo. Vse ostalo imate vi. O vsem odločate. Zakaj ne odločate pravočasno? Pobude
                  poslancev, kakršnekoli so danes, vsi vemo, škoda o tem razpravljati in razlagati,
                  nihče se ne zmeni, posebno, če so opozicijske. Poglejte samo vprašanja in pobude,
                  ki jih tukaj sprožamo. Mimogrede, če samo rečem. Mislim, da mi ne bo predsednik
                  zameril. Odgovorov ni, če so, so pa taki, da niso nikakršni. Vladi se enostavno
                  žvižga za to, kaj opozicijski poslanci govorijo. Pa smo ravno tako predstavniki
                  določenega števila ljudstva in nekaj predstavljamo tukaj, vsaj prav bi bilo, da
                  bi.</p>
               <p>Pravite, da nimamo pregleda. Logično, vi imate. In še enkrat rečem, gospod veliki
                  Anderlič ima in je postal tako aktiven predvsem v zadnjem času, ko kandidira za
                  predsednika LDS. Težko nam. ... (Nemir v dvorani.) ...</p>
            </sp>
            <sp xml:id="SDZ2-Redna-16-1999-10-01.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolegi! Predno nadaljujemo z replikami, bi predlagal, da ta vprašanja,
                  ki se tičejo poslovniških določb in vrstnega reda vlaganj zakonov in različnih
                  pogledov na to vprašanje, da ne bi več odpirali z replikami, ker ne vidim smisla v
                  takem nadaljevanju.</p>
               <p>Predlagam, da bi se vendarle o vsebini pogovarjali. Naslednji je za repliko
                  prijavljen gospod Jerovšek.</p>
            </sp>
            <sp xml:id="SDZ2-Redna-16-1999-10-01.sp32">

               <speaker>JOŽEF JEROVŠEK:</speaker>

               <p>Spoštovani gospod predsednik, spoštovane kolegice in kolegi. Gospod predsednik,
                  žal ne morem uslišati vaši prošnji, ker bi pričakoval, da bi gospoda Anderliča na
                  to pozvali, preden je šel k drugi repliki.</p>
               <p>Jaz sem se enkrat že odpovedal repliki, ampak ker je gospod Anderlič potem šel k
                  drugi, pa moram, se moram oglasiti.</p>
               <p>Namreč, težko je poslušati vodjo poslanske skupine največje parlamentarne stranke
                  ob tem objokovanju, kakšna krivica se je zgodila vladni koaliciji, da ni zdaj
                  njihov zakon v obravnavi. Ja, "čujte", pa vaši poslanci so v glavnem neaktivni tu.
                  Bi lahko 100 zakonov pripravili, 100 zakonov bi lahko pripravili. Zdaj pa tu
                  objokujete kot nek "cagavi" ženin, ko so ga prisilili in pred oltar pripeljali. To
                  je težko poslušati. Hvaležen pa se vam, da ste omenili 14. april, ko je bil zakon,
                  predhodni, ki smo ga vložili, zavrnjen. Ja, pa zakaj je bil zavrnjen, zakaj pa
                  tistega niste amandmirali? Jaz vem, kako vi očitate nam kategorično, da smo
                  zavrnili neke pobude.</p>
               <p>Na odboru za notranjo politiko je bil kategorično, niste bili pripravljeni enega
                  argumenta poslušati. Kategorično je bil z vaše strani zavrnjen. In se ve, zakaj je
                  bil zavrnjen. Zdaj se tu delate kot neke skrbnike odločb ustavnega sodišča, ko
                  vemo, kako delate. Ko je bilo zadnjič na tisti tribuni rečeno, da zdaj študirate,
                  glede volilnega zakona, kako na ustavni način iti nad odločbo ustavnega sodišča.
                  To je bilo iz ministrskih ust povedano tam na tisti tribuni.</p>
               <p>In zdaj nam ne prodajajte, kot da ste vi hoteli spet nekaj narediti, da bi se
                  odločba ustavnega sodišča... Vemo, zakaj ste takrat 14. aprila zavrnili. Dali bi
                  amandmaje, pa bi imeli zakon sprejet. Tudi bi bilo za Slovenijo in za slovensko
                  javnost in za položaj Slovenije dobro, če bi ljudje lahko že gledali, bili prav
                  informirani o delu v parlamentu. Ja, ampak bojite se tega, tega se zelo bojite,
                  transparentnost dela parlamenta vas zelo peče. Zavestno širite teze, ki jih
                  nekateri povzamejo, da se v slovenskem parlamentu samo prepirajo.</p>
               <p>To je zniževanje ugleda parlamenta in zaradi tega se bojite zakona. To tezo o
                  zgolj prepiru v tem parlamentu bi rad demantiral oziroma dopolnil. Mislim, da je
                  bilo pred tednom dni ali pred 14 dnevi v Zrcalu tedna. Zrcalo tedna je bil, me je
                  prav veselilo, da sem lahko to videl in je na to treba opozoriti, o preselitvi
                  Bundestaga, nemškega parlamenta, v Rajhstag, v Berlin.</p>
               <p>Nisem si zapomnil, ali je bil predsednik parlamenta, vendar ob slovesnem govoru je
                  govoril nekako takole: V nemški parlament se je ponovno ob koncu nacizma po vojni,
                  v nemški parlament se je ponovno vrnil prepir. Kdor hlini, da je v prepiru, v
                  parlamentu nekaj negativnega, ta hlini demokracijo. In tu želite hliniti
                  demokracijo, zavračate take predloge, ki so pozitivni. Naša demokracija ni dovolj
                  utrjena, dosti je ljudi, ki so pravzaprav indoktrinirani, ki ne vedo, kaj se
                  dejansko v tej hiši dogaja.</p>
               <p>In prepir, nočem govoriti o prepiru, ampak zdrava polemika v parlamentu je večno
                  zdrava. Če Nemci lahko rečejo, da je prepir v parlamentu zdrava stvar, bomo mi
                  tudi smeli reči. Vse drugo je hlinjenje, kajti če se mi tu polemično ne spopadamo,
                  pomeni, da so bile gnile kravje kupčije pod mizo na račun davkoplačevalcev. To
                  delate in to želite delati, javnosti pa prodajate, da se tu prepiramo. 14. aprila
                  ste zavrnili zakon, ki bi lahko bil sprejet in ne bi bilo nobenih prepirov.
                  Dopolnili bi ga in ga izgradili, saj imamo tristopenjski postopek! Nočete delati!
                  Sedite tu kot okameneli večino časa v parlamentu, lahko bi ne vem koliko zakonov,
                  in potem objokujete, da smo vas mi nekje prizadeli. Dajte, no, ne trosite takih
                  puhljic slovenski javnosti! Hvala lepa</p>
            </sp>
            <sp xml:id="SDZ2-Redna-16-1999-10-01.sp33">

               <speaker>PREDSEDNIK JANEZ PODOBNIK:</speaker>

               <p>Hvala, kolega Jerovšek. Prosim, kolegi, da normalno spremljamo sejo. Meni je
                  ljubša beseda zdrava polemika kot prepir. Mislim tudi, da smo tako razumeli.
                  Besedo ima gospod Čebulj kot repliko? Hvala, se odpoveduje. V smislu zdrave
                  polemike se kolega Čebulj odpoveduje repliki. Gospod Mozetič se pa v smislu zdrave
                  polemike prijavlja k repliki. Potem pa ima besedo za razpravo gospod Hvalica.</p>
            </sp>
            <sp xml:id="SDZ2-Redna-16-1999-10-01.sp34">

               <speaker>MIROSLAV MOZETIČ:</speaker>

               <p>Ocena je sicer na drugih, ampak sam za sebe mislim, da običajno, tudi če se
                  prepiram, uporabljam principe zdrave polemike.</p>
               <p>Niti ne bi želel oziroma nisem želel kaj dosti o tem govoriti, kar se tiče
                  procedure, ampak prej sem se oglasil in potem govoril predvsem zaradi tega, ker je
                  gospod Anderlič rekel, da trdi, da je očitno utemeljen sum, da je SKD oziroma
                  deset ali koliko podpisnikov, tudi socialdemokratov, vložilo ta zakon z namenom,
                  da bi preprečili ureditev financiranja. Približno taka je bila izjava. V repliki
                  na mojo repliko je sicer rekel, da nikomur ničesar ne očita. Tudi to sprejmem, da
                  sedaj res nikomur ničesar ne očita. Ampak želim še nekaj poudariti, ravno zaradi
                  tega, da sam utemeljim, da ni nikakršnega utemeljenega suma za kakršnokoli
                  kapriciozno dejavnost teh poslancev, ki so tak zakon podpisali.</p>
               <p>Poglejte, če gremo po datumih: vložen je bil 14. aprila, takrat ko se je odprla
                  možnost za vložitev. Lahko bi bila na zalogo, pa ni bil vložen na zalogo. Zakon za
                  ureditev oziroma delovno se mu pravi menda Anderličev zakon - dobro, saj ne trdim,
                  da je tvoj, gospod Anderlič, ampak tako se mu pravi - je bil 14.5., torej en mesec
                  pozneje. Kdaj je bila odločba ustavnega sodišča - in če bi upoštevali normalno
                  enoletni rok, da se v rednem postopku ta zadeva uredi, je ne bi mogli tako pozno
                  urediti. Ja, enoletni rok je zato, ker je zadeva resna, ker jo je treba
                  preštudirati, ampak kljub vsemu upoštevati tudi - in ustavno sodišče je verjetno
                  izhajalo iz tega - da bo to v nekem rednem postopku. Redni postopek je
                  tristopenjski, lahko nekoliko pospešimo ali kakorkoli, ampak ne da bo vloženo en
                  teden pred iztekom roka, tako kot je praktično bilo. Vendar tudi če bi od aprila
                  naprej šli po principih, ki so se že upoštevali, bi zakon, ki smo ga vložili
                  poslanci SDS in SKD, bil že zdavnaj lahko ad acta, z latinsko besedo, spravili bi
                  ga s sveta.</p>
               <p>Samo še eno stvar bi želel povedati, ker se je na nek način v javnosti uveljavilo
                  prepričanje, da bi lahko - in to je nekaj novega za mene - da bi lahko za pet
                  minut umaknili predlog zakona, ne vem, kam bi ga sicer dali, ne poznam še te sobe
                  v parlamentu, v katerega se lahko umika neke predloge za 5 minut, da se sprejeme
                  nekaj drugega, in potem pride ta ponovno na vrsto.</p>
               <p>Po poslovniku, kolikor ga poznam, ampak dopuščam možnost, da ga kljub vsemu
                  premalo poznam, je umik, je umik. Ko sem jaz umaknil svoj predlog, je predlog
                  umaknjen. Stališče tega državnega zbora je, da ne more preiti na obravnavo
                  naslednjega predloga o isti zadevi, dokler ni zaključena prejšnja. Umik bi bil
                  umik. Nič drugega. Ne tako kot ponujanje odstopa. Odstop ali umik, se točno ve,
                  kaj je. Ko sem jaz umaknil zadeve, je ni več v proceduri in jo moram ponovno
                  vložiti v proceduro. Prosim ne razlagati, da bi mi lahko to storili, če bi bili
                  benevolentni. Lahko bi umaknili, to je jasno. Lahko bi umaknili in ponovno
                  vložili. Med tem bi bilo lahko že 10 vlog. Gospod Anderlič mi pravi, da ne. Lahko,
                  da ne. Lahko da. Zagotovila, gospod Anderlič, zagotovila ne morate dati. Seveda
                  zase, jaz tudi zase lahko, ampak tukaj je 90 poslancev in še vlada. 5.000 podpisov
                  verjetno ljudske iniciative bi bilo težko tako hitro zbrati.</p>
               <p>Ampak sama proceduralnost. Ne ustvarjati vtisa, da smo mi to, prvič, namenoma
                  storili in drugič, da bi lahko to umaknili, da bi šlo nekaj naprej. Po proceduri,
                  kakršna teče, bi bila bistveno bolj normalna in skladna s poslovnikom in to je
                  bilo tudi z naše strani, ta benevolenca postavljena, da se zakon dopolni,
                  amandmira, popravi. To je kolikor toliko normalna procedura oziroma ga morate
                  zavrniti, bo šel iz procedure in bo prišel na vrsto vaš. To so procedure. Tako kot
                  vi očitate na nek način nam, da mi nismo benevolentni, lahko mi rečemo, vi niste
                  benevolentni, nočete v tem zakonu sodelovati, kar je sicer z vidika pozicijskega
                  poslanca povsem razumljivo. Po drugi strani pa je z vidika opozicijske poslanca
                  povsem razumljivo, da vztraja pri svoje predlogu.</p>
            </sp>
            <sp xml:id="SDZ2-Redna-16-1999-10-01.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replike smo izčrpali. Neomejeno razpravlja gospod Hvalica. Se
                  odpoveduje. Besedo ima za 5-minutno razpravo, gospod Tone Partljič, za njim dr.
                  Ribičič.</p>
            </sp>
            <sp xml:id="SDZ2-Redna-16-1999-10-01.sp36">

               <speaker>ANTON PARTLJIČ:</speaker>

               <p>Spoštovani! Nisem se hotel oglasiti k replikam, čeprav bo moja razprava kratka,
                  ker se mi zdi, da so na nek način ljudje, ki so premislili stvar, vložili dosti
                  truda in častni ljudje vložili zakon, in vam to rečem vnaprej, če bom do njega
                  negativno razpoložen, ne bi rad ironiziral tega. Predvsem moram povedati, da se mi
                  zdi, da je naslov zakona netočen, ne gre za predlog zakona o javnem mediju, o
                  Radioteleviziji Slovenije, ampak gre za predlog zakona o javnem mediju
                  Radioteleviziji Slovenije in o prenosih iz državnega zbora, kajti to se mi zdi
                  bistveni nastavek, bistvena novost in okoli tega, se mi zdi, teče tudi največ
                  debate. Meni se to zdi, da na nek način povem vendarle dve stvari o teh javnih
                  prenosih, kakršnokoli stališče ima kdo o njih, jaz vsekakor se ne bojim, da bi me
                  videli, da včasih dremam, niti se ne bojim za svoje besede, da ne bi rad, da bi
                  jih kdo slišal ali da ne bi bili obveščeni, torej nimam teh strahov, ampak se mi
                  zdi, da je pač to stvar, o kateri je potrebno najti konsenz. Kakor je tu to
                  reševano - moram reči, tudi nimam moralne pravice, do zdaj sem vložil samo en
                  zakon in to sicer o davčnem svetovanju, nekaj sem jih sopodpisal, nisem sposoben
                  sestaviti tako obsežnega zakona, kakor je tu -ampak meni se zdi ta zakon slab. Zdi
                  se mi, da bi, prvič, prinesel zmedo. Prinesel bi zmedo v financiranje in v
                  stroške, ker se mi vse to zdi, kakor da bi to jaz pisal - prosto po očesu koliko
                  nekaj stane, to je po mojem mnenju vse približno in če bi tako vodili državo, na
                  ta račun finančno, se mi zdi, da bi prinesel zadrego. Prinesel bi še druge zadrege
                  po mojem mnenju ta zakon, predvsem zato, ker je glavno težišče nekaj, zraven še
                  nekaj drugega, ne pa stvar na samem delovanju, torej eno je financiranje, drugo se
                  mi zdi, poglejte, da naj dobijo prostor posamezni javni interesi, interesi
                  posameznih skupin. Ne vem, ali tudi homoseksualcev, lezbijk, kako je to
                  definirano, kako bi zdaj to delovalo. Svet je nedvomno sestavljen na ta način,
                  delegatsko, to ni več nek nadzorni svet, ampak je po mojem mnenju na nek način
                  narejen na poseben delegatski sistem, kjer je zopet sporno, recimo religiozni
                  pluralizem, kaj zdaj, hara krišna lahko nastopi ali ne nastopi, to mi vse ostane
                  na nek način pri tem zakonu odprto. Zdi se mi, da bi prinesel preprosto zmedo, ne
                  pa reda in obenem so ga, vidim, da ima pripombo sekretariat za zakonodajo oziroma
                  sekretariat za pravne zadeve, ki opozarja, da je v bistvu mešanica, jaz, mislim da
                  je tudi prejšnji zakon slab, da je potrebno narediti nov dober zakon o RTV, zato
                  imamo tako RTV. In naše telo, ki je na nek način, torej odbor za kulturo, ki je na
                  nek način bolj strokoven. Jaz na žalost v tem odboru nisem več in tudi v poslanski
                  skupini sem bil odsoten, ko so o stvareh diskutirali, tako da govorim samo v
                  svojem imenu. Anderliču pač verjamem, da ta postopek, ne bom šel zdaj
                  prepričevati, zdaj vidim, vi ste tako znani po dobri obveščenosti, zdaj ko je
                  sploh obveščeno, kaj še iz Anderliča bo, ni razloga, da mu ne bi verjel, kar je tu
                  govoril. Drugače pa se ne vtikam v to.</p>
               <p>Potem še, upam, da ne bom predolg, sam pa, ko bo pogovor o televiziji, bi seveda
                  opozoril na dve stvari, ki sta tu notri omenjeni, meni se pa zdita zelo zelo
                  bistveni in se mi zdi, da bi morali biti omenjeni kot na prvem mestu. Ta material
                  govori ves čas o kulturi, pa o zastopanosti slovenske kulture. Zelo se mi zdi
                  bistveno, da bi moralo dobiti prostor izvirno umetniško delo na televiziji, ki bi
                  ga bilo potrebno drugače, to pomeni slovenska televizijska igra, pomeni slovenski
                  film, to je umetniško ustvarjanje, ne pa samo, jaz mislim, da je celo kultura kot
                  informacija dobro pokrita tudi že na tej televiziji. In seveda drugo okoli jezika,
                  kar je napisano v alineah, vendar se mi zdi, da ga je treba napisati na prvo mesto
                  in da je kršitev delovne obveznosti ali ne vem česa, če tam nipravi slovenski
                  jezik, ki je sedaj po mojem mnenju tudi katastrofalen. Meni se zdi, da pač te
                  stvari, ki mene kot kulturnika tarejo, me ta zakon ne zadeva, ne zadošča, ostalo
                  pa se mi zdi, da bi nastala v delovanju zavoda zmeda, da stvari niso jasne, da jih
                  ni mogoče niti z amandmajem, predvsem pa mislim, da gre za vprašanje prenosov
                  državnega zbora. Ker poglejte samo eno od formulacij, poslanci pa o zadevah, ki so
                  sicer pomembne za ljudstvo, ki naj bi ga zastopali, razpravljajo več ali manj
                  ločeno od tegaljudstva. Prej(?) je vprašanje beseda ljudstva primerno. Potem od
                  tega ljudstva, saj drugega ni. Potem seveda bomo ločeno zasedali, razpravljali.
                  Gotovo bomo ločeno odločali, saj nikoli ne bomo vsi skupaj. Gre pa zato, koliko je
                  to javno, koliko je informirano itd.</p>
               <p>Skratka, bi rekel, tako uglednih ljudi, ali pa Mozetiča, ki ga zelo spoštujem, ko
                  gre za pravne zadeve, se mi ta stvar zdi narejena na hitro in samo z določenim
                  namenom in zato ni boljša. Hvala. Se opravičujem za pol minute.</p>
            </sp>
            <sp xml:id="SDZ2-Redna-16-1999-10-01.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Pol minute je šlo prek roba. Dve repliki. Prvi je gospod Mežan in
                  gospod Mozetič in tudi gospod Jerovšek, vidim.</p>
            </sp>
            <sp xml:id="SDZ2-Redna-16-1999-10-01.sp38">

               <speaker>JANEZ MEŽAN:</speaker>

               <p>Hvala lepa. Ne vem sicer, če je to replika, mogoče bolj v razjasnitev. Zdi se mi,
                  da premalo razpravljamo na gospoda Partljiča, namreč zdi se mi, da premalo
                  razpravljamo o vsebini tega zakona. Ob tem, da je najbrž potreben tudi tretji
                  nacionalni televizijski program - o tem je bilo že veliko govora, tu mogoče bi se
                  tudi z gospodom Partljičem strinjal - bi bilotreba naslov mogoče dopolniti, zdi se
                  mi pa vsaj dve stvari, ki sta v tem zakonu, če gledamo zakon vsebinsko,
                  bistveni.</p>
               <p>Organ upravljanja 45 članov, tukaj se mi zdi bistveno večji vpliv civilne družbe
                  na nacionalni medij. In druga zadeva, kar ni še nihče povedal, je pa mogoče
                  implicite, gospod Partljič omenil 6. člen. Lastna produkcija, koprodukcija in
                  naročena produkcija informativnih, kulturnih, izobraževalnih in razvedrilnih
                  vsebin mora obsegati najmanj 50 odstotkov programa časa programov RTV. Sam tudi
                  spremljam kolikor toliko televizije. Sprašujem se, koliko odstotkov, koliko
                  odstotkov je res tistega lastnega programa televizije oziroma naročenega programa
                  televizije. Po moji oceni ni niti 20, niti 20, mogoče bi lahko tukaj sekretarka
                  ministrstva za kulturo kaj več povedala. Spomnili se boste, da ko smo govorili o
                  usklajevanju zakonodaje z Evropo, Evropa zahteva, da v svojih nacionalnih
                  programih, v Evropski zvezi je toliko in toliko odstotkov evropskega programa
                  prisotnega v nacionalnih televizijah, ne samo ameriškega. Tu se mi zdi zelo dobro,
                  50% svojega lastnega programa. Tega programa je po moji oceni bistveno, bistveno
                  manj.</p>
               <p>In še eno stvar pri tem 6. členu bi povedal oziroma omenil, ki pa ni v zakonu
                  predvidena: stvar reklam. V zadnjem času se mi zdi, da se je število reklam na
                  nacionalni televiziji bistveno, bistveno povečalo, ne samo to, da se je povečalo,
                  po moji oceni so celo postale zelo, zelo vsiljive, prekinjajo skoraj že vse
                  televizijske oddaje, razen dnevnika, pa še ta je prekinjen takoj po končanem
                  dnevniku z desetimi reklamami, potem je vreme, potem je zopet deset reklam, potem
                  je pa še šport. Problem reklam je druga zadeva, ki bi jo bilo treba najbrž tudi v
                  ta zakon vnesti. In ker smo ravno pri reklamah, bi postavil vprašanje - vprašanje,
                  če bom dobil odgovor - koliko denarja televizija zasluži z reklamami. Govorimo o
                  problemu naročnin, govorimo o problemu denarja, ki prihaja iz naslova naročnin;
                  koliko pride iz naslova reklam, po mojem mnenju izredno veliko, ker je ogromno,
                  ogromno reklam, da ne govorim o tem, da je 90% celo slabih oziroma nevzgojnih,
                  koliko je tega denarja s tem, in mogoče bi se dalo, če bi dobili to številko, tudi
                  del teh finančnih problemov televizije pokriti tudi iz tega naslova, iz naslova
                  reklam.</p>
               <p>Torej, 6. člen, vsebinsko gledano, se mi zdi bistven, in o njem, če govorimo pri
                  predlogu zakona o vsebini tega zakona, bi najbrž morali dati poudarek bolj na te
                  stvari, manj pa na same proceduralne, ki so pač takšne, kakršne so. Hvala.</p>
            </sp>
            <sp xml:id="SDZ2-Redna-16-1999-10-01.sp39">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Mozetič, za njim gospod Jerovšek.</p>
            </sp>
            <sp xml:id="SDZ2-Redna-16-1999-10-01.sp40">

               <speaker>MIROSLAV MOZETIČ:</speaker>

               <p>Hvala lepa. Ta replika ni v smislu replik, kot so običajno pri nas, temveč
                  dopolnitev ali pa pojasnitev nekaterih zadev.</p>
               <p>Recimo, izraz "ljudstvo", gospod kolega, izraz "ljudstvo" je v ustavi, 3. člen, "v
                  Sloveniji ima oblast ljudstvo". Tako da v tem smislu je ta formulacija, ki je v
                  obrazložitvi zakona, da ljudstvo, v rokah katerega naj bi bila oblast, ki jo lahko
                  neposredno in po predstavnikih, predvsem po predstavnikih v državnem zboru,
                  uresničuje, na nek način vidi, kaj ti njihovi predstavniki delajo, in pride do
                  neke medsebojne interakcije; ali bi do tega prišlo ali ne, je drugo vprašanje,
                  ampak lahko pride.</p>
               <p>Sprejemam kritiko, da je zakon slab. Tu tudi ne zastopam nobenega avtorstva. Dobro
                  veste, kako se zakoni, ki jih poslanci vlagajo, zlasti tako zahtevni,
                  pripravljajo. Tako da so tu zadaj še drugi, ki so zadeve pripravljali. Vendar, kot
                  je rekla predstavnica vlade, je 95% starega zakona, ste se proti koncu popravili,
                  da je tudi star zakon slab, tako da v tem smislu - ker sicer sem hotel povedati,
                  kdo je pisal obstoječi zakon (v prejšnjem mandatu smo sicer debatirali na odboru
                  za notranjo politiko, v tem mandatu je ta zadeva na odboru za kulturo). Ampak tudi
                  to lahko drži in bi lahko šli v to smer, da je nujno, da se napiše tak zakon, da
                  bo dejansko ta medij, ki je nacionalen, ki ga moramo vsi plačevati, odražal družbo
                  kot tako, pluralnost interesov in tudi zagotavljal pluralne, uravnotežene in
                  kakršnekoli že informacije, ki so potrebne, vključno s kulturo in vsemi temi
                  zadevami, ki so sestavni del nacionalne televizije. Tako da to ni sporno.</p>
               <p>Kar zadeva 15. člen, so bile res pripombe dane morda bolj tako, ampak ko to
                  gledam, mislim, da je zadeva dovolj jasno napisana. Tako da so omenjene
                  organizacije in to, katere bi šle. Na hitro sem sedaj pogledal stališče našega
                  sekretariata. Zelo me čudi, sicer možno je, ampak ne vem, ali so res to pravno
                  utemeljeni razlogi oziroma pomisleki, kar zadeva predstavnike Slovencev, ki živijo
                  izven Slovenije, da ne bi mogli svojih predstavnikov. Z vidika ustave in prava ne
                  vidim nobenih problemov. Lahko iz vidika, kako določiti predstavnike ali
                  upoštevati predstavnike teh njihovih skupnosti, ki jih imajo, na kakšen način. To
                  se mi zdi bolj vprašljivo.</p>
               <p>Pripombo, ki jo daje, je pa dejansko, ampak tukaj gre za bolj nomotehnično napako
                  in bi bilo potrebno, če bi prišlo do tega, nomotehnično popraviti. Torej tista
                  omejitev, ki zgleda da pade samo na 7. točko, pade na vse točke od 1. do 7. Ne
                  samo na 7. Ampak to je v bistvu vprašanje očitno neposrečene formulacije v sami
                  zadevi, ki je nomotehnična, če bi tako ostala do konca, bi nastalo vprašanje čisto
                  vsebinsko in razlogov. Ampak to bi bilo treba jasno v tem smislu popraviti, to se
                  nanaša na vseh sedem točk, ne samo na 7. točko, ker na 7. točko bi bilo skoraj
                  nesmiselno. Predstavniki verskih skupnosti verjetno ne bodo politiko predlagali,
                  ampak vsi ostali, ki so.</p>
               <p>V tem smislu vso kritiko, ki je bila do neke meje izrečena, da je zakon verjetno
                  slab, lahko. Ampak stvari, ki so bile omenjene kot poudarjene kot slabe, pa ne
                  držijo ravno v taki meri, kot je kolega Partljič poskušal prikazati.</p>
            </sp>
            <sp xml:id="SDZ2-Redna-16-1999-10-01.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Jerovšek. Za njim gospod Kelemina. Nato želi besedo
                  državna sekretarka.</p>
            </sp>
            <sp xml:id="SDZ2-Redna-16-1999-10-01.sp42">

               <speaker>JOŽEF JEROVŠEK:</speaker>

               <p>Hvala lepa. Moram se zahvaliti kolegu Tonetu Partljiču za prostodušno izrečeno
                  resnico, da bi ta zakon oziroma prenašanje sej parlamenta prineslo zadrege.
                  Strinjam sem, da bi vam v teh klopeh prineslo zadrege in vaši stranki. Silne
                  zadrege bi prinesel, kajti celotna LDS bi bila v trenutku v zadregi Metode
                  politične hegemonije bi bile v trenutku jasne. Veliko število ljudi, populacija bi
                  to videla in se prepričala na lastne oči. Ta resnica sedaj do naših ljudi ne more
                  praktično ne more priti. To, kar danes ljudem ni jasno bi, zabodlo v oči, maske bi
                  padle in ljudje bi opazili razliko med sedanjim zunanjim videzom in dejanskim
                  stanjem.</p>
               <p>Mene dejansko inpresionira, kako zna vodilna stranka neke stvari narediti. V torek
                  ali kdaj je bila ta okrogla miza o volilnih sistemih. Mene inpresioniralo, kakšen
                  potencial lahko sfinancirate in angažirate v ta projekt. Vrhunski slovenski
                  politologi, raziskovalci javnega mnenja, ono, to vemo. Ti ljudje se pustijo in so
                  priznani strokovnjaki in dosti stanejo, to vemo. Ampak to, da je minister, ko je
                  povedal, da sedaj je glavni problem - o tem se dogovarjamo, kako na ustavni način
                  priti nad odločbo ustavnega sodišča. Cilj je tako jasen in razpoznaven ter zato je
                  možno angažirati vse potenciale. In mene je impresioniralo, kaj lahko sfinancirate
                  v ta namen, da gre to. Ampak po tej logiki, poglejte, gospodje, ko bo to premalo,
                  na ustaven način iti nad odločbo ustavnega sodišča, če to še ne bo vaših želja
                  zadovoljilo, boste si pa izmislili, dali bomo strokovnjakom, naj pripravijo
                  projekt, kako na ustavni način uvesti diktaturo. Pa boste rekli, bila je na
                  ustavni način uvedena, vse je v redu. S tem, da bi pa bili v veliki zadregi, jaz
                  se popolnoma strinjam, recimo v veliki zadregi bi bil v tem slučaju, če bi se
                  prenašalo s parlamenta več. Tudi recimo minister Rop včeraj, ko jedal po sprejetem
                  zakonu izjave, ko sem ga poslušal v avtomobilu, ko sem se peljal. Kaj takega jaz
                  mislim, da si v Evropi še noben minister ni privoščil. On je dejal, da je
                  opozicija nastopala nastopaško, z nastopaškimi amandmaji. To je po mojem, z milo
                  besedo rečeno, neokusno za enega ministra, in v Evropi ministri kaj takega ne
                  delajo, zganjajo demagogijo ministri tudi, ampak da bi se pa tako nizko spustili,
                  pa ne. In če je za njega nastopaško to, da smo se borili za to, da bi bila
                  razmerja med pokojninami v razmerju 1:3, verjamem, da je za njega nastopaško in da
                  mu to ni ustrezalo, da bi to do javnosti prodrlo. Ali je za njega nastopaško to,
                  da smo parkrat omenili resolucijo Sveta Evrope, Generalne skupščine Sveta Evrope o
                  tem, kako so neupravičene nekatere pokojnine funkcionarjev in nosilcev
                  totalitarnega režima, in da jih je po resoluciji Sveta Evrope potrebno spraviti v
                  pravične okvire. To je gotovo nastopaško, ki zelo bode nekatere, da bi to med
                  ljudi prišlo. In teh zadreg bi bilo še ogromno. Lahko bi jih našteval, vendar jih
                  ne bom. Hvala lepa.</p>
            </sp>
            <sp xml:id="SDZ2-Redna-16-1999-10-01.sp43">

               <speaker>PREDSEDNIK JANEZ PODOBNIK:</speaker>

               <p>Ni še, gospod Partljič, prišlo mesto na vas, kajti pred vami ima repliko gospod
                  Kelemina, potem naj bi dali besedo gospe Širčevi in nato gospodu Partljiču.
                  Razprave, to so, nekako, jaz ne vem, kako bi to komentiral. Gospa Širc želi dati
                  odgovor na te v okviru 5-minutne razprave, nikakor ni to njena razprava. Prosim,
                  gospod Kelemina.</p>
            </sp>
            <sp xml:id="SDZ2-Redna-16-1999-10-01.sp44">

               <speaker>BRANKO KELEMINA:</speaker>

               <p>Hvala lepa. Jaz repliciram gospodu Partljiču, seveda skromno, nič v slabem namenu,
                  ampak čisto kulturno, ko pač poskušam to stvar razložiti. Vi ste pač, gospod
                  Partljič, v svoji razpravi nekako se malo opravičil skoraj, kaj jaz vem, da pač
                  niste najbolj seznanjeni s tem zakonom oziroma, da ga sam ne bi tudi mogel
                  napisati, če bi se ga lotil. Tudi jaz verjamem, da s tem znanjem, ki ga zdajle
                  imam, ker se nisem poglobil v zadevo in ne pridobivam nekih širokih informacij, se
                  tega ne bi lotil. Seveda ste tudi omenili, da je pač zakon po vaši presoji,
                  kolikor se spoznate na to stvar, zanič ali tako rekoč slab. Jaz bi vam pač povedal
                  v zvezi s tem to, da to, mislim da ni res, da ni res, da je tako zanič, kajti
                  zakon le ima 34 členov in mislim, da vsebuje toliko elementov, da ga je možno v
                  vsakem primeru - vse tisto, kar si vi želite v koaliciji ali v liberalni
                  demokraciji, pa tudi s strani vlade dopolniti - da ga lahko dopolnite.</p>
               <p>Včasih smo res sprejemali tukaj v državnem zboru in še jih bomo, zakone s tremi,
                  štirimi, petimi členi. Pa smo jih potem dopolnili in razširili mogoče na deset,
                  petnajst, dvajset, da je zadeva šla skozi, če je bilo vsaj malo volje. Pa je ni
                  bilo. Velikokrat je ni bilo. Tudi tokrat se ne to izgovarjati. Priznam pa na
                  poročilo vlade in tudi, če realno pogledam na zadevo, da bi bilo mogoče res prav,
                  da bi najprej sprejeli neki splošni zakon o medijih in da bi poskušali resnično
                  narediti enkrat te medije v tej Sloveniji pluralno, tako kot je dejansko v Evropi
                  in svetu, po katerem se zgledujemo.</p>
               <p>Vrnil bi se nazaj na tisto vašo kritiko. Tukaj je vlada, ko ste rekel gospod
                  Partljič. Sedaj vas ni tukaj. Da je ta zakon čisto zanič. Poglejte, kaj je vlada
                  napisala na začetku. Saj je že gospod Mozetič o tem govoril. Ampak mislim, da še
                  vseeno ni dovolj poudaril. "Predlog zakona v primerjavi z veljavnim zakonom" z
                  veljavnim zakonom "o radioteleviziji prinaša le nekaj novosti v členu in glavno
                  besedilo pa je dobesedno prepisano oziroma povzeto po veljavnem zakonu." Dejansko
                  ste gospod Partljič žalili vlado in obstoječi sistem in tudi koalicijo, da imamo
                  zanič zakon do sedaj. Zanič! Tako ste pač skritizirali, da je ta predlog, ki ga je
                  predlaga opozicija oziroma prvopodpisani, da je čisto zanič. Pač je tako.
                  Opozicija oziroma prvopodpisani sta predlagala nek predlog, tako kot sta mislila,
                  da je za njo primerno. Vsi ostali pa logično v nadaljnjih razpravah, zato imamo
                  splošno razpravo, drugi in tretji postopek, da lahko potem to zadevo - se
                  opravičujem - tukaj ste v prvi vrsti - da lahko potem zadevo dopolnite in da jo
                  poskušamo tudi z nekim dogovorom narediti, tako kot bi morala biti.</p>
               <p>Mislim, da podlaga je, če je pripravljenost v vaših vrstah in tudi na strani
                  vlade, da se zadeva na nek kulturen dialog uredi, bomo to uredili. Če pa misliti
                  valjati, tako kot ste navajeni, potem pa boste to tudi storili. Hvala lepa
                  zaenkrat.</p>
            </sp>
            <sp xml:id="SDZ2-Redna-16-1999-10-01.sp45">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospa Širca. Za odgovor in vprašanje, ki je bilo postavljeno.</p>
            </sp>
            <sp xml:id="SDZ2-Redna-16-1999-10-01.sp46">

               <speaker>MAJDA ŠIRCA:</speaker>

               <p>Hvala lepa. Gre pravzaprav za pojasnilo, prej kot odgovor. Ampak na nek način
                  precej simptomatično. Ta trenutek smo ugotavljali in jaz sem tudi prej to že
                  poudarila, da ta zakon ne spreminja oziroma povzema prejšnji zakon skoraj v
                  celoti. Mogoče najbolj eksplicitni dokaz je prav 6. člen o katerem smo ravnokar
                  govorili.</p>
               <p>6. člen govori o lastni produkciji. Ne bom in ne morem odgovarjati ali televizija
                  sedaj dejansko realizira teh njej dolžnih 50% programskega časa lastne produkcije,
                  ker vendarle televizija državnemu zboru mora posredovati oziroma svet RTV
                  poročila. In iz tega bi se dalo prebrati. Lahko govorim na pamet, mislim, da
                  jih.</p>
               <p>Ampak, 6. člen je dejansko v celoti prepisan iz prejšnjega člena in to kar bi,
                  recimo pričakoval zakonodajalec v trenutku, ko se usklajuje z Evropo, je prav
                  dopolnitev tega, kar direktiva Evropske unije nalaga. To je opredelitev, kaj je to
                  lastna produkcija, kaj je evropsko avdiovizualno delo in kakšen delež mora znotraj
                  nacionalne produkcije, ne samo nacionalne, ampak tudi ostale ta delež obsegati. In
                  s tega poudarjam, da zakon, s katerim se danes soočamo, ne vsebuje temeljnih
                  zahtev, ki jih v tem trenutku evropska direktiva narekuje v usklajevanje, ne
                  implicira oziroma ne implementira s konvencijo o čezmejni televiziji, ki ste jo
                  pred kratkim v državnem zboru odobrili oziroma, ki jo je Slovenija ponovno
                  podpisala, ne uvaja terminoloških novih definicij, ki posledično pomenijo tudi
                  določene posege znotraj samega zakona, niti ne govori o lastniških deležih in niti
                  ne govori o stopnji ter ne govori tudi o vlogi reklamnih, ekonomsko propagandnih
                  sporočil, o njenih nujnih omejitvah itn.</p>
               <p>Iz tega vidika poudarjam, da je toliko bolj pomembno, da se soočamo s tistimi
                  zakoni, ki vse to implementirajo in o tem, kar sem zdaj govorila, o definiciji
                  lastne produkcije, njenega deleža, o deležu neodvisnih producentov, ki bodo morali
                  sodelovati znotraj produkcije, in jih bo morali nacionalna ter tudi druge medijske
                  hiše upoštevati. O deležih tudi tujih del, o tem ta zakon ne govori, medtem ko vse
                  to že vsebuje krovni zakon, ki se dotika tudi RTV Slovenija, o medijih. S tem, da
                  pa poudarjam, da še vedno bo obstajal tudi zakon o RTV Slovenija</p>
            </sp>
            <sp xml:id="SDZ2-Redna-16-1999-10-01.sp47">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Parljič, kot zadnji v seriji replik.</p>
            </sp>
            <sp xml:id="SDZ2-Redna-16-1999-10-01.sp48">

               <speaker>ANTON PARTLJIČ:</speaker>

               <p>Ja, če je replika to, da opozoriš, če je bilo napačno citirano, ali pa če kakšen
                  podatek ni bil točen.</p>
            </sp>
            <sp xml:id="SDZ2-Redna-16-1999-10-01.sp49">

               <speaker>PREDSEDNIK JANEZ PODOBNIK:</speaker>

               <p>To je replika.</p>
            </sp>
            <sp xml:id="SDZ2-Redna-16-1999-10-01.sp50">

               <speaker>ANTON PARTLJIČ:</speaker>

               <p>V tem smislu se v bistvu oglašam. Zahvaljujem se gospodu Mozetiču, Mežanu in tudi
                  vam gospod Kelemnina, se lahko na nek način strinjam. Kar ste rekli z gospodom
                  J.J., kolegom Jerovškom, pa seveda bi se rad prepiral, ker je razglasil prepir,
                  kot nekaj dobrega za demokracijo. Se strinjam, se strinjam. Mislim, da je tudi
                  prejšnji predsednik državnega zbora javno ljudem razlagal, da naj nam ne očitajo,
                  da se samo prepiramo, ker je to temelj demokracije. Mene je bolj strah, Jože,
                  kadar ti slučajno kaj po radiu slišiš ali pa slučajno televizijo prižgeš, potem pa
                  prideš s tem sem polemizirati, ko imamo neko drugo temo. To se mi zdi bolj
                  problematično, medtem to, kar si rekel, pa se strinjam.</p>
               <p>Dve stvari bi rad pojasnil. Gospod Miroslav Mozetič. Jasno, da je beseda
                  "ljudstvo" prava beseda, da je v ustavi. Meni se zdi v tej formulaciji slaba in
                  obenem je res vprašanje, kdaj govoriti o narodu, kdaj o državljanih, ki so nas
                  izvolili, kdaj o volivcu, ki mu odgovarjamo, kdaj pa kar vsem ljudstvu. V zvezi s
                  tem je bilo, drugače pa se meni to zdi to malo sporna dikcija, pa besedna zveza.
                  Gospod Jerovšek, tu se nisva dobro razumela, jaz nisem, lahko, da bi tudi
                  poslancem liberalne demokracije neposredni prenosi predstavljajo kakšno zadrego.
                  Prepričan sem, da tudi komu drugemu. Ne boš mi verjel, sem bil v Slovenski
                  Bistrici, res, da so bile same ženske, mogoče si imel kaj z njimi, so rekle,
                  grozno je, kadar se naš Jerovšek oglasi, to je grozno, jaz raje gledam stran. Pa
                  sem jih jaz miril, da nisi tako slab. Meni pa očitajo, da spim.</p>
               <p>Hočem ti reči, vsak človek to različno vidi in ni treba vnaprej reči, vi bi imeli
                  težave, vi bi pa triumfirali. Je tudi vprašanje kvalitete nastopov, pogostosti
                  nastopov, ko začneš lahko iti človeku na živce. Nisem torej mislil, da bi naša
                  skupina imela tovrstno zadrego, lahko pa da, ampak gotovo tudi druge, morda še
                  večje. Mislil sem, da je zadrega tega zakona, ki ne rešuje temeljnih stvari, kot
                  bi jih moderen zakon o RTV moral rešiti, in mislim, da je prejšnji zakon slab. Še
                  enkrat rečem, vidite, gospa sekretarka je sama rekla, katere stvari sploh ne
                  upošteva in jih bo treba spremeniti. Da pa zdaj v ta zakon vi tiščite vprašanje
                  prenosov iz državnega zbora in zato je zadrega s temi prenosi v tem zakonu, ker ni
                  zakon prečesan, ni premišljeno od A do Ž, ampak je nekaj povzeto, to pa zraven
                  dodamo in zdaj mislimo, da bomo imeli dober zakon. To zadrego jaz čutim pri branju
                  tega zakona in v to tudi morda moj nekorekten očitek, da se mi ne zdi dober.
                  Prepričan pa sem, da če bi se po tem zakonu začelo odvijati življenje na
                  televiziji, nam bog pomagaj.</p>
            </sp>
            <sp xml:id="SDZ2-Redna-16-1999-10-01.sp51">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Mežan. Replika na repliko.</p>
            </sp>
            <sp xml:id="SDZ2-Redna-16-1999-10-01.sp52">

               <speaker>JANEZ MEŽAN:</speaker>

               <p>Hvala lepa. Vprašanje za gospo Šircevo. Danes v časopisu sem prebral, po mnenju
                  dr. Janeza Potočnika bi do konca leta lahko zaprli še poglavje o kulturi in
                  avdio-vizualni politiki. Zakon o medijih, ga še sploh ni, ne, v državnem zboru?
                  Ali ga bomo sprejeli do konca leta? Bomo te stvari res uredili do konca leta ali
                  je to spet, ne vem, govorjenje kar tako? Hvala.</p>
            </sp>
            <sp xml:id="SDZ2-Redna-16-1999-10-01.sp53">

               <speaker>PREDSEDNIK JANEZ PODOBNIK:</speaker>

               <p>Hvala lepa. Preden dam naprej besedo, bi želel pozdraviti delegacijo skupnega
                  odbora za mednarodne odnose irskega parlamenta pod vodstvom njegovega predsednika
                  gospoda O Malleya, ki je te dni na obisku v Republiki Sloveniji, kar je tudi prvi
                  uradni obisk. (Aplavz.) Delegacija se je srečala z delegacijo odbora za mednarodne
                  odnose, z delegacijami komisije za narodni skupnosti, komisijo za politiko enakih
                  možnosti in komisije za evropske zadeve, pa tudi s predsednikom državnega zbora.
                  Zadovoljni smo, da smo na ta način spoznali irske izkušnje pri vstopanju in
                  delovanju v Evropski uniji ter izmenjali poglede na širitev in reorganizacijo
                  Evropske unije ter upamo, da bo obisk prispeval k tesnejšemu sodelovanju z irskim
                  parlamentom na različnih ravneh tudi v prihodnje. Gospa državna sekretarka,
                  prosim.</p>
            </sp>
            <sp xml:id="SDZ2-Redna-16-1999-10-01.sp54">

               <speaker>MAJDA ŠIRCA:</speaker>

               <p>Podala bi odgovor na postavljeno vprašanje. Zakon o medijih je v prvi obravnavi in
                  čaka na obravnavo v državnem zboru. Če bi bil optimalen potek dogodkov, bi se celo
                  lahko to zgodilo, kar, gospod Potočnik, pravite, da navaja. Medtem ko spremembe in
                  dopolnitve zakona o RTV Slovenija tako rekoč ne morejo priti na vrsto, ker čakajo
                  drugi zakoni v državnem zboru.</p>
            </sp>
            <sp xml:id="SDZ2-Redna-16-1999-10-01.sp55">

               <speaker>PREDSEDNIK JANEZ PODOBNIK:</speaker>

               <p>Imamo še eno repliko, in nato prijavljene razprave, žal je temu tako. Gospod
                  Jerovšek, replika. (Oglašanje iz klopi.) To je delno res, ampak, saj veste. Kolega
                  Ribičič, bodite korektni.</p>
            </sp>
            <sp xml:id="SDZ2-Redna-16-1999-10-01.sp56">

               <speaker>JOŽEF JEROVŠEK:</speaker>

               <p>Hvala lepa še enkrat. Še enkrat pa tudi izražam hvaležnost kolegu Tonetu
                  Partljiču, da mi je povedal še drugi del tistega, kar je v Bistrici slišal, ker
                  prej mi je povedal, kaj so o nekem njegovem poslanskem kolegu govorili Bistričani,
                  vendar tega ne bom citiral, toliko korekten bom. Seveda, za to sem hvaležen.</p>
               <p>Repliciram pa zaradi tega, ker me kolega Partljič, čeprav priznani dramatik, ni
                  razumel. Nisem govoril o zadregah poslancev ali pa celo o retoričnih zadregah
                  poslancev, govoril sem o političnih zadregah njegove stranke, LDS. Rekel sem, da
                  bi bil takoj jasen in razviden političen hegemonizem te stranke v slovenskem
                  prostoru. Da pa vi ne bi imeli, večina vas tu, zadreg glede retoričnih
                  sposobnosti, s tem se pa strinjam, kajti večina vas je - ne vas, jih je šolanih za
                  politično nastopanje, saj so od otroškega vrtca kar naprej v politiki. Normalno
                  je, da ste na jeziku zelo dobri, edino premalo nastopate tu, ne trudite se, da bi
                  to izkazali - to je problem. Imajo pa vaši poslanci, ti, ki so od otroškega vrtca
                  naprej v politiki, eno napako: niso še videli tovarne znotraj, niso videli delavke
                  ob tekočem traku, kako trepeta za tisto svoje delo, pa kaj bo otrokom ponudila, če
                  ji bo še to delovno mesto ugasnilo; niso še šli skozi hlev, čez polje. To napako
                  pa imajo. Drugi s te strani te napake nimamo, ker smo bili v realnem svetu,v
                  realnih službah vsaj 20 let večina, in smo vse to opazili, s čim se ljudje
                  ukvarjajo, kaj ljudi tare, in znamo na te probleme tu opozoriti in jih skušamo
                  reševati, da bi bilo čim manj ukinjenih delovnih mest. Večine vas to ne peče, ker
                  tega sploh niste opazili, nemogoče je opaziti žulj na roki, če pa niste nikoli
                  bili med tistimi ljudmi, ki imajo žulj od dela. Kje in kako? Verjetno ne veste, da
                  imajo ljudje tudi žuljave roke za tisti trdi kruhek. Žulji. To zadrego, ta zadrega
                  bi bila takoj razvidna, kolega Tone Partljič. Hvala lepa.</p>
            </sp>
            <sp xml:id="SDZ2-Redna-16-1999-10-01.sp57">

               <speaker>PREDSEDNIK JANEZ PODOBNIK:</speaker>

               <p>Hvala lepa. Pričakoval sem, da po repliki gospoda Jerovška ne bo več replike,
                  ampak oglasil se je gospod Anderlič, ker mislim, da je ta smer nadaljnjih replik
                  povsem neproduktivna.</p>
            </sp>
            <sp xml:id="SDZ2-Redna-16-1999-10-01.sp58">

               <speaker>ANTON ANDERLIČ:</speaker>

               <p>Res sem mislil, da se je 1990 leta nekaj spremenilo, ampak očitno se ni, kajti
                  zadnji za to govornico, ki je rekel, da politika ni poklic in da je treba iti
                  najprej v fabrike in na polja in v štale in potem lahko šele tukaj govorijo, je
                  bil znani France Popit Jokelj. ... (Smeh v dvorani.) ...</p>
            </sp>
            <sp xml:id="SDZ2-Redna-16-1999-10-01.sp59">

               <speaker>PREDSEDNIK JANEZ PODOBNIK:</speaker>

               <p>Hvala lepa. Besedo dajem dr. Cirilu Ribičiču za razpravo. Naslednji razpravljavec
                  je Vincencij Demšar. Prepozno.</p>
            </sp>
            <sp xml:id="SDZ2-Redna-16-1999-10-01.sp60">

               <speaker>DR. CIRIL RIBIČIČ:</speaker>

               <p>Spoštovani gospod predsednik, hvala za besedo. Potrpežljivo sem čakal kakšno uro,
                  da sem prišel na vrsto s svojo razpravo, zaradi replik, ki niso skladne s
                  poslovnikom. Začuden sem bil, ko so tudi vprašanja in odgovori dobili prednost
                  pred prijavljenimi razpravljavci. Ne bom na splošno govoril o tem zakonu, ampak o
                  enem vprašanju, ki so ga odprli vsaj trije dosedanji nastopi. Gospod Henigman,
                  gospod Janša in predstavnica vlade, državna sekretarka gospa Širca.</p>
               <p>Gre za odnos med neposrednimi prenosi na internetu in predlogom za tretji program
                  nacionalne televizije. Rad bi povedal, da to, kar tukaj razpravljate o tem pred
                  kakšnimi zadregami bi bili ob neposrednih prenosih, so zadrege, ki so že pred
                  nami, ki se že dogajajo. Namreč, ta trenutek poteka prenos prek interneta in tudi,
                  če tega prenosa ne bi bilo, lahkoljudje prek interneta čez nekaj dni preberejo
                  vse, kar je bilo rečeno za tem mikrofonom, da ne govorim o tem, da nas spremljajo
                  celo, kot smo videli delegacije in novinarji, zainteresirana javnost, ki se
                  večkrat pojavi tukaj v državnem zboru in tako dalje</p>
               <p>Mi smo, nad nami motri javnost. Javnost lahko vsak trenutek presoja in moram reči,
                  da ta današnja razprava ne kaže, da bi zaradi tega, ker smo uvedli prenose na
                  internetu, ta razprava bila drugačna v smislu, da bi se poslanci bolje
                  pripravljali nanjo in da bi takrat, ko bi nastopali, se tega v večji meri zavedali
                  kot so se poprej, ko teh prenosov ni bilo.</p>
               <p>Kar zadeva razmerja med prenosi na internetu in na nacionalni televiziji, je
                  jasno, da gre tukaj za nekatere podobnosti in tudi velike razlike. Sam sem podprl
                  prenose na tretjem programu v delovnem telesu in v državnem zboru pri glasovanju,
                  ko je bilo to že na dnevnem redu in se tudi zahvaljujem tistim, ki so pristaši
                  neposrednih televizijskih prenosov, ki so podprli neposredne prenose na internetu.
                  Zato se tudi čudim tem ostrim besedam, ki jih je uporabil in podcenjujočim
                  besedam, ki jih je kolega Janša uporabil v današnji razpravi za prenose na
                  internetu.</p>
               <p>Gospod Lenič bi te prosil, če bi po telefonu govoril, ne direktno. A, kolega ga
                  lahko opozoriš, da glasno govori.</p>
               <p>Gospod Janša je rekel, da za razliko od televizijskih prenosov, prenosi prek
                  interneta niso brezplačni. Seveda niso brezplačni, vsakdo mora imeti računalnik,
                  relativno kar sodoben računalnik in seveda če bi dolgo časa spremljal našo
                  razpravo, to tudi ne bi bilo poceni, vendar tudi prenosi, televizijski prenosi
                  niso zastonj. Prav nasprotno. Ne samo, da vsakdo mora imeti televizor, ne samo da
                  mora plačevati elektriko, ne samo, da mora plačevati naročnino takšno ali
                  drugačno. Ampak ena sekunda televizijskega prenosa po nekaterih podatkih, v Prima
                  time tako pravi kolega Jagodnik, kadar so prenosi tekem Maribora je najbrž to še
                  več, stane 100 mark sekunda, stane 100 mark. Tako, da ta primerjava o poceni
                  televizijskih prenosih in o dragih prenosih prek interneta pač ne zdrži. V enem in
                  drugem primeru to nekaj stane, je to pač treba primerjati, kakšna je korist.</p>
               <p>Podcenjujoče je reči to, da lahko samo 300 ljudi spremlja državni zbor prek
                  interneta. Ena od prednosti interneta je v tem, da lahko spremlja to tudi nekdo,
                  ki ni v Sloveniji, seveda če zna slovensko in če ga ne zanima samo dogajanje.
                  Druga prednost je pa v tem, da lahko zelo hitro reagira. Jaz ne vem, če je kdo od
                  vas dobil že kakšno elektronsko pošto, ki jo je izzval s svojo razpravo.Računajte
                  na to možnost. Poglejte, spremljajte elektronsko pošto. Jaz sem naredil poizkus
                  pred nekaj dnevi in 15 procentov nas poslancev od 90 poslancev državnega zbora v
                  48 urah odpre elektronsko pošto, ki jo je dobila od mene. 15 procentov, pred pol
                  leta je bilo to 9 procentov. Skratka, stvar gre na boljše.</p>
               <p>Kaj če se na današnjo vašo razpravo že reagirali volivci prek elektronske pošte,
                  vi pa tega ne spremljate. Skratka neke zadrege so že tukaj pred nami in ne
                  upoštevamo tega, da delujemo pred javnostjo.</p>
               <p>Prvi dan prenosov prek interneta je 3026 bilo vklopov v naše prenose. To je stvar,
                  ki je ne gre podcenjevati, kar pa seveda ne nadomešča tretjega programa. Hvala
                  lepa.</p>
            </sp>
            <sp xml:id="SDZ2-Redna-16-1999-10-01.sp61">

               <speaker>PREDSEDNIK JANEZ PODOBNIK:</speaker>

               <p>Hvala lepa. Repliko na razpravo dr. Ribičiča, ima gospod Kelemina.</p>
            </sp>
            <sp xml:id="SDZ2-Redna-16-1999-10-01.sp62">

               <speaker>BRANKO KELEMINA:</speaker>

               <p>Hvala lepa za besedo. Jaz bi repliciral pač, pa malo razložil stvari, ker le niso
                  take, po mojem mišljenju, kot jih je gospod Ribičič tukaj zdajle navedel.</p>
               <p>Navedel je pač podatek, da ena sekunda stane, če seveda v tuji valuti govorim, če
                  mi je dovoljeno ponoviti, 100 mark. Ampak, dobro, če bi sedaj mi to preračunali,
                  če bi cela Slovenija gledala, 2 milijona ljudi, če bi vsi naenkrat gledali, koliko
                  bi potem to bilo na enega, recimo; mislim, da potem to ni veliko. Če bi pa gledalo
                  2 milijona ljudi na internetu, in bi to izračunali, pa mislim, da je razlika.
                  Sedaj, če to ni tako, povejte, samo mislim, da telefonske linije in vse ostalo, če
                  to računate v eni sekundi, kar pač imate - ne vem, kateri podatki so notri, kateri
                  stroškiso zajeti - mislim, da če bi vsi gledali internet, da je absolutno - prvič
                  ga ne bi mogli gledati, ker verjetno nimamo dovolj linij, drugič pa ne moremo
                  gledati, ker je, po moje, cena bistveno višja. Tako da ne vem, če ta podatek drži,
                  in bi bilo treba pomoji oceni, če že dajete take podatke, potem primerjalno
                  pokazati s ceno interneta. To je prvo.</p>
               <p>Drugič pa, ko nas tu nekako kritizirate, da ne odpiramo pošte, po pravici priznam,
                  da jo odprem mogoče enkrat na teden ali enkrat na štirinajst dni, malo pogledam,
                  če je slučajno kdo kaj poslal, vsak dan pa tega ne odpiram, ker se s temi
                  računalniki, ki ste nam jih dali, ne da delati, razumete - bom jaz s to miško tu
                  skakal, pa je ne moreš umiriti pa nič, tako ne moreš delati s tem, s tem se ne da
                  delati; no, mislim, se da, ampak bistveno počasneje, kot če imaš večji računalnik,
                  in če že kaj delam, grem raje na onega kaj poiskati kot pa na tega malega, kjer ne
                  moreš s to miško skakati. Enostavno pri tej zasedenosti, kot jo imamo, pri
                  obremenitvah, kot jih imamo v državnem zboru, ne moreš tega vsak dan vklapljati pa
                  čakati, da se zadeva priključi in gledati. V bistvu je pa tudi to res, da neke
                  pomembne pošte na teh e-mailih iz služb ali pa iz samega državnega zbora ne
                  dobivamo, razen če si sam ustvariš svojo mrežoin navadiš ljudi, s tem da si jim
                  poslal vizitke in ne vem kaj še vse drugega, da si jih obvestil, naj te obveščajo,
                  če seveda želijo prek tebe delati. Seveda tisti, ki ste malo bolj pomembni, ki
                  imate tudi neko tradicijo, mogoče to mrežo imate, marsikdo pa te mreže nima in je
                  morda zaradi tega prikrajšan.</p>
               <p>Samo toliko v obrazložitev, da ne bi mislili, da je vse točno samo tako, kot ste
                  vi tu predstavili. Hvala.</p>
            </sp>
            <sp xml:id="SDZ2-Redna-16-1999-10-01.sp63">

               <speaker>PREDSEDNIK JANEZ PODOBNIK:</speaker>

               <p>Hvala, gospod Kelemina. Dovolite mi, da dam pojasnilo. Sam podpiram, da bi se tudi
                  državni zbor in še posebej poslanke in poslanci vedno bolj seznanjali z novimi
                  možnostmi v komunikaciji, in ravno odločitve v zadnjem času, ki seveda tudi nekaj
                  stanejo, so take narave, in imamo dobre strokovnjake za to področje v državnem
                  zboru. Zato apeliram na vas, da se vključite v ta način. To bo tudi dober signal
                  drugim v Sloveniji. Državni zbor Republike Slovenije je znan po svetu po tem in
                  smo lahko ponosni na dosežke, ki smo jih tu dosegli. Na eni od prvih sej kolegija
                  bom tudi predlagal - to javno povem - da bi vse poslanke in poslanci tudi skrbeli
                  za svojo web stran na internetu, s čimer bomo dali najboljše napotilo ostalim
                  državljankam in državljanom, morda tudi tistim, ki nas ravno sedaj spremljajo prek
                  interneta. Replika, gospod Jagodnik.</p>
            </sp>
            <sp xml:id="SDZ2-Redna-16-1999-10-01.sp64">

               <speaker>JOŽEF JAGODNIK:</speaker>

               <p>Hvala lepa za to možnost. Morda niti ni tako slabo, kar se je v prejšnjih dveh
                  replikah oziroma razpravah zgodilo. Zato imamo pravzaprav pojasnila na pojasnila
                  in če sklepamo po napačnem podatku, potem se zapletemo v napačno sklepanje. Takšno
                  napačno sklepanje imenujemo "silogizmi" in to se je zgodilo, s tem nočem reči, da
                  je bilo kaj narobe, ampak rad bi pojasnil kolegu Ribičiču, s katerim sva
                  najbližje, nisem rekel, da stane 100 mark sekunda prenosa, ampak sva se
                  pogovarjala o "fraintaimu" in o reklamah in cena televizije za ta tako imenovani
                  najbolj interesanten čas je 100 mark oziroma 10.000 tolarjev približno za sekundo
                  reklamnega sporočila. In potem je bilo izvedeno to, kar je Ciril govoril o prenosu
                  in na to je gospodKelemina zaključil in je prenesel vse skupaj še na internet. Te
                  stvari seveda niso tako zelo preproste. Jaz bi pa rad, ker sem pri repliki,
                  izkoristil ta čas, ki ga imam, povedal še nekaj svojih mnenj.</p>
               <p>O prenosih, neposrednih, sem na strani tistih, ki se zavzemajo, da bi v parlamentu
                  bilo to možno udejanjiti. Sem tudi med tistimi, ki trdim, da vse predolgo traja ta
                  nerazjasnjena situacija ustanoviteljstva do RTV in skozi to seveda tudi se vlečejo
                  vse te izgube oziroma vzroki za nastajanje izgub v RTV. S tem seveda odlagamo
                  bremena od danes do jutri, iz meseca v mesec, iz leta v leto in izgube se
                  kopičijo. Skupina, ki je predlagala ta zakon, je prevzela nase del bremena, ki bi
                  ga vlada sicer morala opraviti že davno prej, zdaj drugo je, kako smo to
                  učinkovito ali pa neučinkovito, proceduralno izrabili. Ko seštejem vse minuse in
                  pluse tega predlaganega zakona pa vendarle mislim, da bi ga bilo treba zavrniti,
                  zavrniti tudi zaradi tega, ker sem se pa danes ponovno prepričal na RTV-ju, kaj pa
                  tam mislijo o tem zakonu. Predlagajo, da ga ne sprejmemo, in zato se čudim
                  predlagateljem, ki vztrajno ponavljajo, kako temelji ta zakonski predlog tudi na
                  diskusiji oziroma na zaključkih zavoda RTV. Jaz se zavedam, da je zakonodajalec tu
                  v državnem zboru, da je RTV ni zakonodajalec, toda njegovo mnenje nisem zasledil,
                  ne odločno, mislim zelo konsekventno mnenje, ne v razpravi na odboru za kulturo,
                  kateri stenogram sem si samo pogledal, ne pri izvajanju gospe državne sekretarke.
                  Zanimivo pa je, da ga vztrajno ponujajo predlagatelji zakona. Zelo odločno sem
                  danes izvedel, da zavod RTV tega zakona ne podpira, ampak to seveda za nas ni
                  čisti napotek, je pa ena usmeritev o tem, da lahko vendarle presekamo vso to
                  razpravo in se lotimo zakonodaje, tako kot je potrebno, torej krovnega zakona,
                  zakona o medijih, ki prinaša vse tisto, kar je potrebno uskladiti z evropsko
                  zakonodajo in na koncu koncev spremembe zakona o RTV, ki so več kot nujno
                  potrebne. Hvala lepa.</p>
            </sp>
            <sp xml:id="SDZ2-Redna-16-1999-10-01.sp65">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolega Jagodnik je pravzaprav v okviru petih minut najprej repliciral,
                  potem tudi opravil kratko razpravo, ampak v okviru petih minut. Gospod Demšar je
                  sedaj. Razprava? Bom dal besedo potem, gospod Jerovšek.</p>
            </sp>
            <sp xml:id="SDZ2-Redna-16-1999-10-01.sp66">

               <speaker>VINCENCIJ DEMŠAR:</speaker>

               <p>Tekom današnjega dne je prišlo toliko informacij, novih, taka recimo kot je zdaj
                  ta zadnja, ki jo je gospod Jagodnik povedal, da tam ne sprejemajo na RTV-ju, sem
                  na odboru prosil direktorja gospoda Čadeža, naj povedo svoje in ni hotel govoriti.
                  Tisti, ki ste bili na odboru, se spomnite tega. Ne zastopim več tega "špila". Ni
                  hotel govoriti. Prosim sem, predlagal, naj spregovori tudi direktor, pa nič. Torej
                  vsaka stvar služi svojemu namenu in vse je politika in tudi to je bila politika,
                  da ni govoril.</p>
               <p>Sedaj pa po vrsti. Gospod predsednik! Ko ste prej rekli "polemika, prepiri" in
                  tako naprej. Tu želim narediti fundament. Da po slovarju tujk polemika izvira iz
                  grške besede in pomeni vojna. Ko se jezik razvija in je danes polemizirati, v
                  francoščini pomeni, se prepirati o čem. Če je nekaj, vi ste rekli "zdrava" glede
                  na vaš poklic mislim, da beseda vam pristoji. Ampak poznam polemiko samo v
                  pozitivnem pomenu besede. Če tu polemiziramo, torej jaz bom polemiziral, ampak v
                  pozitivnem pomenu besede.</p>
               <p>Običajno izhajam iz svojega prostora, seveda je ta prostor manjši kot je cela
                  Slovenija. Ampak primer bo, upam, dober. V Škofji Loki smo imeli težave glede
                  poročanja, kako je z delom občine oziroma občinskega sveta. Odkar imamo lokalno
                  televizijo, so poročila o naših sejah bistveno drugačne. Verjamem, da imate vse
                  stranke tudi znance, prijatelje v Škofji Loki in jih povprašajte. Zelo zanimiva je
                  reakcija bila, dokler nismo imeli direktnih prenosov,so bila poročila taka, da smo
                  godrnjali, kakšna so. Sedaj so bistveno drugačna. Ampak dogodilo se je to, da je
                  glede na informacije, ki jih dobivam, je to najbolj gledana lokalna zadeva pri
                  nas. Vsak petek, seje so običajno ob četrtkih, enkrat na mesec, naslednji dan to
                  prenašajo celo sejo in vsi to spremljajo. Vsi Ločani, ki jih zanima in za to
                  vzamejo čas. Potem nastane tisti drugi problem, kar mi vidimo, kar mi prebiramo,
                  so, žal, komentarji. Komentar in informacija sta dve stvari.</p>
               <p>Ne bom rekel, da so vsi komentarji slabi in da vsi novinarji zlonamerno pišejo.
                  Ampak komentar je komentar. Nekaj, kar je dano zraven. Direkten prenos je direkten
                  prenos. Zato bi rekel. Izkušnje, ki jih imamo v Škofji Loki pa ne bom rekel, da
                  smo edini, so zelo pozitivne pri direktnih prenosih. Zato bi vprašal tiste, ki
                  imate kolege v Kranju, vprašajte vašega župana, iz vrst LDS-a, zakaj so tam
                  ukinili, torej tam nimajo več prenosov občinskih sej. To so zanimivi razlogi, kaj
                  pomeni direktno in kaj ne. In zato zdaj, če smo želeli, da pridejo potem našem
                  predlogu notri novi predstavniki kot so zamejci, ne vem, kaj bi bilo to narobe,
                  ponekod so tuji državljani lahko člani državnega parlamenta, recimo na Hrvaškem.
                  Ali bi bilo to tako narobe, če bi imeli zamejske Slovence, tako na Koroškem, ker
                  vem, da spremljajo tudi našo televizijo ali pa v Italiji? In potem recimo tudi
                  druge skupnosti, kot se zdaj vedno bolj ta skupnost kot ljudska iniciativa
                  pojavljajo razna društva, razne skupine, zakaj te ne bi mogle priti zraven. Čas se
                  mi izteka, ker bi se rad držal reda. Izkušnje kažejo, da so direktni prenosi za
                  ljudi zelo zanimivi in da se njim ne zdi škoda tistega časa. Hvala.</p>
            </sp>
            <sp xml:id="SDZ2-Redna-16-1999-10-01.sp67">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Rupar in potem razprava gospod Jerovšek. Prosim,
                  gospod Rupar.</p>
            </sp>
            <sp xml:id="SDZ2-Redna-16-1999-10-01.sp68">

               <speaker>PAVEL RUPAR:</speaker>

               <p>Hvala, gospod predsednik. Kolegice in kolegi! Samo v potrditev besed gospoda
                  Demšarja. Morda bo replika bolj zvenela gospodu Ribičiču. Torej internet je močno,
                  močno premalo. To ni medij, ki bi pokril potrebe po obveščanju s tega državnega
                  zbora Slovenijo. Čisto konkretno, oprostite, moja tašča ne zna priti na internet.
                  Ne zna. Jo pa zelo zanima, kaj se dogaja v tem državnem zboru. Zakaj taka bojazen,
                  ne bom rekel zdaj kar levice, glede prenosov? Jasno, če jih ni, potem lahko vsak
                  manipulira, kolikor si želi. Gospod Demšar je omenil primer iz Škofje Loke. Tam je
                  zdaj na politični sceni relativno mirno. Ravno tako lahko zagotovim, da je dokaj
                  mirno tudi v tržiški občini, odkar imamo direktne radijske prenose s sej
                  občinskega sveta. Obratno se pa dogaja v Kranju. V Kranju je pa iz strahopetništva
                  liberalne demokracije in tistega župana, ki je tam, bila zadeva ukinjena. Kaj se
                  dogaja? Na vsem lepem lahko dobite v časopisu naslov "Nekdo je zapravil milijardo
                  tolarjev denarja". Kako se bo zdaj ta človek branil, čeprav vemo, da je to čista
                  manipulacija, torej svinjarija, kar je more biti, primer, v narekovajih, je
                  zapravil. Kako se bo zdaj bivši župan recimo branil, če nima medija. Ta časopis,
                  konkretno ga tu kažem, je orodje, čisto orodje nomenklature in ne bo dopustilo
                  nobenega odgovora, če pa bo, ga bo pa novinar zmanipuliral, tako kot se dogaja
                  tudi v mojem primeru. Če bi imel pa direktni prenos sej, pa ljudje dobijo točno
                  sliko in v trenutku lahko ugotovijo tudi, kdo laže in kdo ne. Manipulacija je v
                  tem primeru izključena, in ravno to se lahko dogaja tu, v državnem zboru. Kolegice
                  in kolegi, obvestiti vas moram, da je nekdo iz Kviaza tega državnega zbora včeraj
                  v Tržiču po nabiralnikih trosil izpisek, ki ga člani Kviaza dobimo kot osebno
                  gradivo, kdo je kolikokrat pritisnil tu na tipko. Čista manipulacija! Tisti, ki
                  ste iz liberalne demokracije, združene liste in tako naprej, malokrat pritisnili
                  na to tipko, ste bili poradirani; tisti, ki ste veliko prisotni in strogo tipkate,
                  ste bili ovekovečeni. Iz opozicije smo bili pa vsi podčrtani. Torej, čista
                  manipulacija! In lepo prosim, torej, zavedajmo se tega, če hočemo Slovenijo
                  narediti kolikor toliko kredibilno tudi navzven, opustite ta strah in preidimo
                  končno in enkrat za vselej na tisto, karželijo tudi ljudje. Hvala lepa.</p>
            </sp>
            <sp xml:id="SDZ2-Redna-16-1999-10-01.sp69">

               <speaker>PREDSEDNIK JANEZ PODOBNIK:</speaker>

               <p>Hvala lepa. Dve repliki, Jožef Jerovšek in dr. Ribičič. Gospod Henigman tu nastopa
                  tudi kot predstavnik predlagatelja zakona, in mu bom dal potem besedo. Na koncu
                  razprave - v redu?</p>
            </sp>
            <sp xml:id="SDZ2-Redna-16-1999-10-01.sp70">

               <speaker>JOŽEF JEROVŠEK:</speaker>

               <p>Hvala lepa. Prej sem se javil za kratko repliko gospodu Anderliču, ki ga sedaj ni
                  tu, čeprav sem potrpežljivo čakal. Škoda, da gospoda Anderliča ni, ker če bi me
                  poslušal, me ne bi nekorektno citiral. Mogoče je pa bila tendencioznost osnovni
                  namen. Če bi me korektno poslušal, ne bi trdil, da sem rekel, da je nelegitimno,
                  če je nekdo že od otroškega vrtca naprej na proračunskih jaslih - to je v skladu z
                  zakoni, pa čeprav je tu del metafore - rekel pa sem, da je to hendikep za
                  razumevanje malega človeka, za sočutje do malega človeka, za posluh za navadnega
                  državljana - to pa je. Dobro je, če je kdo kdaj videl solzo v očeh neke matere.
                  Ampak kljub temu me veseli, da se je gospod Anderlič spomnil, kaj je pred 20. leti
                  rekel, očitno, njegov politični vzornik in očitno ga dostikrat citiral, gospod
                  Franc Popit-Jokl. Izgleda, da je bilo včasih treba stalno citirati političnega
                  idola v svojih govorih, in si je to očitno zelo dobro zapomnil. Hvala lepa.</p>
            </sp>
            <sp xml:id="SDZ2-Redna-16-1999-10-01.sp71">

               <speaker>PREDSEDNIK JANEZ PODOBNIK:</speaker>

               <p>Replika, dr. Ribičič.</p>
            </sp>
            <sp xml:id="SDZ2-Redna-16-1999-10-01.sp72">

               <speaker>DR. CIRIL RIBIČIČ:</speaker>

               <p>Spoštovani! Ko se je gospod Kelemina oglasil, sem se vzdržal polemike oziroma
                  odgovora. Sedaj pa moram odgovoriti gospodu Ruparju, ker me očitno ni poslušal, in
                  ga prosim, da me tokrat posluša.</p>
               <p>Še enkrat ponavljam, da sem osebno na odboru in na seji državnega zbora podprl
                  predlog za tretji televizijski program. Drugo, prej in danes sem poudarjal, da se
                  ne izključujeta, da si ne konkurirata ta dva predloga, prenos na internetu in
                  prenos na televiziji. Tretje, kar sem povedal, je, da se zahvaljujem tistim, ki se
                  zavzemajo za neposredne televizijske prenose, pa so kljub temu podprli neposredne
                  prenose prek interneta tudi iz vaše poslanske skupine. Še enkrat se pa čudim vsem
                  tistim, ki podcenjujejo na takšen ali drugačen način neposredne prenoseprek
                  interneta. Ali s prejšnjim navajanjem o tem, kako je to drago za državljane, med
                  tem ko televizijski prenos ne bo drag, ali pa na ta način, da rečejo, da internet
                  prenosi ne morejo pokriti Slovenije, ko vendar vsi vemo, da pokrivajo cel
                  svet.</p>
               <p>Sem za to, da polemiziramo, ampak o razlikah med nami. Sedaj ne poslušati moje
                  diskusije, potem polemizirati z mano na napačni predpostavkah, potem pa še to
                  prenašati na celotno levico in še širše nima nobene zveze z mojo diskusijo in taka
                  polemika je nekorektna</p>
            </sp>
            <sp xml:id="SDZ2-Redna-16-1999-10-01.sp73">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika na vašo repliko, gospod Čebulj. Za njim gospod Rupar.
                  Naslednji razpravljavec je gospod Čeligoj. Prijavljen je samo še gospod Mozetič.
                  Tako, da lahko pričakujemo, da se bo počasi razprava zaključila.</p>
            </sp>
            <sp xml:id="SDZ2-Redna-16-1999-10-01.sp74">

               <speaker>FRANC ČEBULJ:</speaker>

               <p>Hvala lepa, gospod predsednik. Sprašujem vas, ali sprejemamo dnevni red ali je to
                  res ena splošna razprava!</p>
            </sp>
            <sp xml:id="SDZ2-Redna-16-1999-10-01.sp75">

               <speaker>PREDSEDNIK JANEZ PODOBNIK:</speaker>

               <p>To je ...</p>
            </sp>
            <sp xml:id="SDZ2-Redna-16-1999-10-01.sp76">

               <speaker>FRANC ČEBULJ:</speaker>

               <p>Mislim, da sprejemamo ...</p>
            </sp>
            <sp xml:id="SDZ2-Redna-16-1999-10-01.sp77">

               <speaker>PREDSEDNIK JANEZ PODOBNIK:</speaker>

               <p>... splošna razprava.</p>
            </sp>
            <sp xml:id="SDZ2-Redna-16-1999-10-01.sp78">

               <speaker>FRANC ČEBULJ:</speaker>

               <p>... dnevni red. Gospod predsednik! Te replike in ta diskusija, katera se vodi, ne
                  gre v smislu razprave o samem zakonu. Če vi to dovoljujete, imam občutek, da ta
                  zakon vsekakor ne bo sprejet, kljub vsem našim nekim argumentiranim replikam ali
                  razpravam, ki so šle v začetku v smislu razprave. V zaključek tega lahko samo
                  ugotovimo, da smo danes, petek, 1.10. dan preživeli tukaj v parlamentu brezplodno.
                  Gospod predsednik! Prosil bi vas, da ostanemo pri razpravi.</p>
               <p>Da bi se še malo dotaknil konkretne razprave gospoda Partljiča, z vsem
                  spoštovanjem. Rekli ste, "da zakon ni dober, absolutno ni dober", ste rekli. Zakon
                  o pokojninah, katerega smo pred, mislim, da smo ga včeraj sprejeli, je doživel 400
                  amandmajev. Nisem šel štet, koliko je na ta sam zakon vlada vložila amandmajev.
                  Prosim vas, gospe državne sekretarke ni tukaj, ali pa vladajočo koalicijo, da
                  pripravite amandmaje in gremo k splošni razpravi o samem zakonu. Kaj v zakonu ni
                  dobro? To dopolnite z vašimi amandmaji, kjer smatrate, da je potrebenizboljšave.
                  To bi bil smisel te razprave, ne pa konkretno o tej zadevi, kot sem rekel,
                  brezplodnih debat, kjer v tem trenutku ne vidim nobenega zaključka. Hvala
                  lepa.</p>
            </sp>
            <sp xml:id="SDZ2-Redna-16-1999-10-01.sp79">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Rupar. Upam, da vam bodo kolegi sledili, da se bo
                  razprava počasi približala zaključku.</p>
            </sp>
            <sp xml:id="SDZ2-Redna-16-1999-10-01.sp80">

               <speaker>PAVEL RUPAR:</speaker>

               <p>Hvala, gospod predsednik. Gospod Ribičič, dobro sem vas poslušal in sem vas dobro
                  razumel. Moje izvajanje je bilo samo vam v podporo. In če sem bil napačno
                  razumljen v prvem delu, potem se vam "gentlemansko" opravičujem.</p>
            </sp>
            <sp xml:id="SDZ2-Redna-16-1999-10-01.sp81">

               <speaker>PREDSEDNIK JANEZ PODOBNIK:</speaker>

               <p>Hvala lepa. Takih replik bi si želel še več. Razprava, gospod Čeligoj - lahko se
                  odpoveste, gospod Čeligoj. V smislu predloga gospoda Čebulja.</p>
            </sp>
            <sp xml:id="SDZ2-Redna-16-1999-10-01.sp82">

               <speaker>VLADIMIR ČELIGOJ:</speaker>

               <p>Bom zelo kratek. Hvala lepa za besedo. Predlagani zakon prinaša kar precej
                  izboljšav. O tretjem programu ste že precej govorili, rad bi pa opozoril na
                  gledanost v zamejstvu oziroma negledanost Televizije Slovenija v zamejstvu. Kolega
                  Hvalica že nekaj let zapored vlaga amandmaje kproračunu za postavitev določenih
                  oddajnikov za gledanost slovenskega programa v zamejstvu, tako v Italiji kot na
                  avstrijskem Koroškem, vendar se te amandmaje vedno daje na stran. Prav ta zakon bi
                  pa za vedno rešil to, da bi slovenski zamejci lahko spremljali televizijski
                  program iz Slovenije. Res je tudi to, kar je državna sekretarka rekla, da nekatera
                  področja niso tu zajeta, tako ne evropska direktiva kot ne pobiranje naročnine.
                  Bil sem namreč med šestimi zagovorniki, ki smo zagovarjali hitri postopek,ker sem
                  pričakoval sodelovanje vlade in ne nasprotovanje, kot se je sekretarka danes
                  izjasnila. Tudi to, da vlada dvomi v pravilnost reševanja problematike RTV s tem
                  zakonom in predlagateljem očita nerešeno uskladitev z direktivami EU, mislim, da
                  teh vprašanj res ne rešuje, vendar pa bi se vlada lahko konstruktivno vključila v
                  reševanje tega zakona in v popravek tega zakona. Če vlada govori o oceni sredstev
                  1,2 milijarde za uvedbo tretjega programa, kar naj bi bilo veliko, potem jo
                  sprašujem, zakaj ne bi zzakonom po hitrem postopku rešili pobiranja naročnine in s
                  tem čimprej uredili financiranja RTV. Če moramo nemudoma rešiti uskladitev - tako
                  je pač sekretarka v svojem nastopu povedala glede evropskih direktiv - potem
                  sprašujem vlado, ki se zaveda nujnosti uskladitve, zakaj ni prišla že predčasno s
                  svojim predlogom zakona pred parlament. Hvala lepa.</p>
            </sp>
            <sp xml:id="SDZ2-Redna-16-1999-10-01.sp83">

               <speaker>PREDSEDNIK JANEZ PODOBNIK:</speaker>

               <p>Hvala lepa. Razprava, gospod Mozetič.</p>
            </sp>
            <sp xml:id="SDZ2-Redna-16-1999-10-01.sp84">

               <speaker>MIROSLAV MOZETIČ:</speaker>

               <p>Hvala lepa. Povsem razumem kolega poslanca Partljiča, da ima določene zadrege pri
                  tem zakonu, in iz lastne izkušnje, iz lastnih zadreg, ki jih imam praktično pri
                  vseh zakonih, ki pridejo s strani vlade v ta parlament - ni ga zakona, ki je
                  predložen s strani vlade in v katerega se poglobim, da bi odšel mimo brez zadrege
                  - tako da to zadrego razumem, ampak parlament je tudi zato, da se določene zadrege
                  odpravijo.</p>
               <p>To, kar je povedala državna sekretarka - govorila je o zakonu, ki bo nekoč prišel,
                  ki so ga pripravili, jaz ga nisem gledal - ampak če povzamem samo, kaj so
                  predstavniki različnih medijev imeli povedati o teh zakonih, ki jih je pripravila
                  vlada oziroma ministrstvo, potem se bojim, da tudi ko se bom jaz poglobil v tisti
                  zakon, bom imel precejšnje zadrege.</p>
               <p>Poglejte, sedaj ko govorimo tukaj vseskozi samo o neposrednem prenosu sej
                  državnega zbora na tretjem programu. Ampak preberimo odstavek, ki o tem govori.
                  Predlog zakona pravi: "Ne glede na določbe prejšnjega odstavka RTV Slovenija s
                  tretjim nacionalnim televizijskim programom zagotavlja predvsem enakopravno in
                  celovito obveščanje slovenske javnosti o dogajanjih v državnem zboru", lahko bi
                  dodali tudi v vladi, čeprav dobro vemo, da se vlada zapira izključno za tiskovne
                  konference, skratka "celovito in enakopravno obveščanje slovenske javnosti v
                  državnem zboru, med drugim tudi z neposrednim prenosom vseh sej državnega zbora,
                  pomembnejših sej delovnih teles državnega zbora in državnega sveta". Jaz mislim,
                  da je iz formulacije tega odstavka, tega člena, da ima televizija dovolj širok
                  spekter avtonomije, programske avtonomije, da določa različne oblike poročanja iz
                  državnega zbora tudi v tistem smislu, kot je razlagala državna sekretarka, da je
                  pretežno v veljavi in v uporabi v evropskih državah. Tudi v tem smislu in tudi in
                  ne izključno neposredne prenose državnega zbora. Tako da ta določba daje ogromno
                  možnosti, jasno pa zahteva posledično, pozneje tudi relativno veliko financiranje.
                  Čeprav bo tudi dovolj programskega prostora za vrsto drugih zadev, zlasti za
                  področje recimo izobraževalnih oddaj, kulturnih in vsega tega. Saj državni zbor ne
                  zaseda neposredno skozi in vse dneve. In tudi najbrž da državnega zbora v tem
                  tretjem programu neposrednega prenosa, če bo zelo zanimiva in pomembna nogometna
                  tekma, ne bo nihče tega gledal, tudi ne bo. Rimski parlament neha zasedati, če je
                  pomembna italijanska nogometna tekma. Ne zasedajo, enostavno gredo, ni nobenega,
                  kvečjemu predsednik bi tam ostal. Tako da je treba gledati ta člen, kakor je
                  zapisan. Ne gre, to kar se vseskozi ponavlja, da gre samo za to, da bi imeli
                  izključno neposredne prenose.</p>
               <p>Kar zadeva internet. Jaz bom, sem ga vseskozi zagovarjal. Mislim da je dobro in da
                  je "fejst" da smo to relativno, bom rekel relativno v kratkem času, glede na to,
                  kako stvari počasi gredo v državnem zboru, uredili in tisti, ki imajo to možnost,
                  jaz na žalost imam težave, ker sem rekel svojim otrokom, naj to "zrihtajo", so
                  začeli delati, so rekli: "Ata, bo treba še nekaj več denarja." Imam sedaj
                  probleme, bo treba še nekaj dokupiti, to je pač določen problem.</p>
               <p>Kar zadeva pa kriterije, bi mimogrede, ampak ne v smislu, kot je bil omenjen prej
                  Kranj. Kakšne kriterije ima za poročanje recimo nacionalna televizija. Včeraj
                  poslušam poročilo o morebitnih nepravilnostih v občini Kranj, takih nepravilnosti
                  je še ogromno, ogromno. Recimo v občini Medvode so tudi, ampak je računsko sodišče
                  ugotavljalo. Po kakšnem kriteriju občina Kranj ja, ali po političnem, v drugi
                  občini ne, ali pa še v tretji, tu bi lahko iskali veliko teh zadev. In tukaj je
                  dejansko problem - po kakšnih kriterijih? In če so kriteriji problematični in če
                  niso dovolj jasni, če ne zagotavljajo neke celovitosti in pluralnosti in
                  uravnoteženosti, potem se dejansko vzpostavi stanje enostranskosti, neresničnost
                  in podobne zadeve informacij.</p>
               <p>Mislim da, RTV pa ta trenutek zanima samo TV naročnina in nič drugega. In če tisto
                  sprejmemo, potem jih drugi zakoni sploh ne zanimajo, bodo že enkrat sprejeti. TV
                  naročnina je pa problem, seveda.</p>
            </sp>
            <sp xml:id="SDZ2-Redna-16-1999-10-01.sp85">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolega Henigman želi še razpravljati. V okviru 5 minut imate možnost.
                  Kot zadnji razpravljavec in potem se odločamo o sklepu matičnega delovnega
                  telesa.</p>
            </sp>
            <sp xml:id="SDZ2-Redna-16-1999-10-01.sp86">

               <speaker>BENJAMIN HENIGMAN:</speaker>

               <p>Hvala, gospod predsednik. No, ker je očitno konec razprave, dovolite, da tudi jaz
                  za konec povem nekaj besed.</p>
               <p>Zahvaljujem se v imenu predlagateljev vsem tistim, ki so o zakonu vsebinsko
                  razpravljali. Se pravi, ki so se spustili v vsebino zakona in so imeli pozitivno
                  ali pa negativno stališče. Ker to je nujno in po proceduri tudi pravilno, da se
                  tako postavlja beseda. To velja tudi za gospoda Partljiča ki je po moje zelo
                  dobronamerno razpravljal. To velja za gospoda Ribičiča, ki je opozoril na to, kar
                  sem že v začetku povedal, da internet ni enako kot neposredno prenašanje sej
                  državnega zbora. Bistveno pa pripomore k temu. To pomeni, to velja tudi za
                  nekatere ostale, vendar pa seveda ne velja za predstavnico vlade Republike
                  Slovenije. Žal.</p>
               <p>Pa vendarle bi ob koncu, da bo procedura in namen predlagateljem čisto jasen,
                  podal dodatno stališče k predlogu zakona o javnem mediju Radiotelevizija
                  Slovenija, s tem seveda, da predpostavljam, da bo zakon v prvi obravnavi sprejet.
                  Se pravi, prej sem dal predsedniku na klop tri predloge sklepov, in sicer - in s
                  tem sem menil, da je to uradno formalno vloženo - in sicer prvi sklep, dodatni, da
                  naj predlagatelj za drugo obravnavo pripravi besedilo v skladu z odločbo ustavnega
                  sodišča z dne 23.9.1998, objavljeno v Uradnem listu 73/98, v sodelovanju z
                  Radiotelevizijo Slovenija. In drugič, da naj v predlog zakona za drugo obravnavo
                  vključi predlagatelj vse tiste določbe, ki bodo zagotavljale pobiranje naročnine v
                  skladu s to ustavno določbo, da ne berem do konca. In tretjič, v predlogu zakona
                  naj se določi zbiranje, obdelovanje, shranjevanje, posredovanje in uporaba osebnih
                  podatkov v skladu z zakonom o varstvu osebnih podatkov. Ti trije dodatni predlogi
                  sklepov, seveda ob predpostavki, da boste podprli predlog v prvi obravnavi, v
                  celoti nadomeščajo oziroma dajejo možnost, da se v okviru zakonske procedure v
                  državnem zboru, žal po volji večine, v normalnem postopku zagotovivse tisto, kar
                  je bilo očitano, da v tem zakonu še ni zagotovljeno in česar ni storil nihče od
                  kvalificiranih predlagateljev, da se upošteva tudi volja ustavnega sodišča oziroma
                  odločba ustavnega sodišča glede javnega financiranja ali pa posredno javnega,prek
                  naročniške mreže RTV-ja.</p>
               <p>Bi pa vendarle izkoristil to možnost, da bi postavil gospe predstavnici vlade,
                  državni sekretarki, vprašanje v odgovoru, ki ga je podala vlada v zvezi s tem
                  zakonom, kateri so tisti sistemski vidiki politike Republike Slovenije na področju
                  medijev, ki jih vlada zastopa in ki iz tega poročila - čeprav ste deloma že
                  odgovarjali - niso razvidni. In še podvprašanje, ali je to odnos do nekomercialnih
                  programov in lokalnih programov, da jih nikjer več, se pravi niti v tem zakonu
                  niti v drugih zakonih po smernicah Evrope ne smemo opredeljevati, in kakšen je
                  odnos do te, tudi javno pomembne radijske in televizijske mreže v Sloveniji. To se
                  seveda tiče tudi zakonskih določb, ki smo jih omenili in jih definiramo, če se ne
                  motim, v 6. in potem v 11. členu. Nedopustno se mi zdi, da bi iz zakona,
                  kateregakoli, po katerihkoli smernicah izpustili tisto, kar je dobrega za
                  obveščanje slovenske javnosti v krogu RTV, pa ne samo iz Ljubljane, se pravi tudi
                  lokalna radijska in televizijska mreža. Zato bi prosil tudi za bodočnost novega
                  zakona dodatna pojasnila.</p>
               <p>Samo še trenutek. Zakon o medijih, tak kot ga je predstavila vlada, pa je iz vseh
                  strani okarakteriziran kot neevropski, nedemokratičen, kot v bistvu zakon, kjer
                  naj bi imel minister pravico oziroma pravico odločati o programski shemi. Mislim
                  pa, da to ne more biti usklajeno z nikakršnimi evropskimi smernicami ali
                  resolucijami ali direktivami. Hvala.</p>
            </sp>
            <sp xml:id="SDZ2-Redna-16-1999-10-01.sp87">

               <speaker>PREDSEDNIK JANEZ PODOBNIK:</speaker>

               <p>Hvala, kolega Henigman. Pripravili ste dodatna stališča k predlogu zakona o javnem
                  mediju. V skladu z našo prakso bodo ta vaša dodatna stališča postala konkreten
                  predlog, če državni zbor ne bo podprl predloga matičnega delovnega telesa, o
                  katerem bomo potem glasovali. Gospa državna sekretarka, ali želite besedo?
                  Prosim.</p>
            </sp>
            <sp xml:id="SDZ2-Redna-16-1999-10-01.sp88">

               <speaker>MAJDA ŠIRCA:</speaker>

               <p>Se opravičujem, ampak težko mi je ponavljati že vse izrečeno. Mislim, da dovolj
                  argumentirano, ne samo v pisni obrazložitvi, ki je bila skupek mnenj različnih
                  teles, in malo mi je nerodno še enkrat iti v te iste argumente, ki mislim, da so
                  več kot jasni in močni.</p>
               <p>Mislim, da na drugem mestu in upam, da tudi v kratkem se bomo lahko pogovarjali o
                  zakonu o medijih, za katerega nimam, ne morem reči, da je neevropski, in za
                  katerega ne morem reči, da je nedemokratičen.</p>
            </sp>
            <sp xml:id="SDZ2-Redna-16-1999-10-01.sp89">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali lahko ugotovim, da je razprava zaključena? Lahko. Torej, ker ne
                  želi nihče več razpravljati, zaključujem splošno razpravo. Sedaj prehajamo na
                  razpravo o predlaganem sklepu, kot ga predlaga matično delovno telo.</p>
               <p>Sklep se glasi: "Predlog zakona o javnem mediju Radiotelevizija Slovenija, prva
                  obravnava, se ne sprejme." Ali želi kdo besedo? Gospod Mozetič.</p>
            </sp>
            <sp xml:id="SDZ2-Redna-16-1999-10-01.sp90">

               <speaker>MIROSLAV MOZETIČ:</speaker>

               <p>Zadnji nastop državne sekretarke je jasno pokazal na odnos vlade, zlasti tega
                  ministrstva, ki ga ima do državnega zbora in tudi do javnosti. Besede same
                  govorijo.</p>
               <p>Kar zadeva sklep, bi želel samo proceduralno nekaj razčistiti. Če - kar
                  predpostavljam, ampak recimo - če bo ta sklep dobil večinsko podporo, potem je
                  jasna odločitev. Kaj bo, če uporabljam besede kolega Partljiča, če nam bog pomaga
                  in morda še blaženi Anton Martin Slomšek, da ta sklep bo dobil več glasu proti,
                  kar pomeni, da ne bo dobil večinske podpore. Glasi pa se: "zakon se ne sprejme",
                  torej v prvi obravnavi. Ali v tem primeru pomeni rezultat, da je predlog v prvem
                  branju potrjen, sprejet, je primerna podlaga? To sprašujem samo zaradi tega, da ne
                  bo potem sporno, da ne bomo še enkrat glasovali o isti stvari, sicer nekoliko na
                  drug način.</p>
               <p>Vem, da je odbor oziroma matično delovno telo - njegovo stališče je, da zakon ni
                  primerna podlaga. Ampak to je stališče matičnega delovnega telesa. Če bo imel
                  državni zbor drugačno mnenje, na ta sklep, na tak predlog sklepa, ne vem kakšen bo
                  rezultat, kako boste izpeljali potem rezultat. Do tega bo prišlo samo pod
                  predpostavko, če se zgodi, kot sem prej rekel, čudež.</p>
            </sp>
            <sp xml:id="SDZ2-Redna-16-1999-10-01.sp91">

               <speaker>PREDSEDNIK JANEZ PODOBNIK:</speaker>

               <p>Hvala, kolega Mozetič, za vašo razpravo. Če, ko ste vprašali, ne bo sprejet sklep
                  matičnega delovnega telesa, potem seveda pomeni, da se bo sestalo matično delovno
                  telo. Ali želi še kdo besedo? (Ne želi.) Prehajamo na odločanje. Na glasovanje
                  dajem torej predlog sklepa, ki se glasi: "Predlog zakona o javnem mediju
                  Radiotelevizija Slovenija, prva obravnava, se ne sprejme." Ugotovimo prisotnost!
                  (53 prisotnih.) Gospod Jerovšek, smo že glasovali.</p>
               <p>Kdo je za tak predlog sklepa? (33 poslancev.) Je kdo proti? (18 poslancev.)</p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - PREDLOG ZAKONA O RATIFIKACIJI
                     EVROPSKE KONVENCIJE O URESNIČEVANJU OTROKOVIH PRAVIC.</title> Predlog tega
                  zakona je v obravnavo zboru predložila vlada Republike Slovenije. Ali želi
                  predstavnik vlade besedo? (Ne želi.) Predlog zakona je obravnaval odbor za
                  mednarodne odnose kot matično delovno telo. Ali želi besedo poročevalec odbora?
                  (Ne želi.) Ali želi besedo predstavnik sekretariata? (Ne želi.) Predstavniki
                  poslanskih skupin? Poslanke in poslanci? Gospod Demšar.</p>
            </sp>
            <sp xml:id="SDZ2-Redna-16-1999-10-01.sp92">

               <speaker>VINCENCIJ DEMŠAR:</speaker>

               <p>Hvala za besedo. Jaz imam samo vprašanje. Kaj je bilo s to ratifikacijo, v
                  narekovajih, narobe, da ko smo zadnjič šli serijsko skozi vse ratifikacije, te pa
                  nismo sprejeli? Pa če ni bilo poročila, zakaj ga za to zadevo ni bilo? Ali je
                  toliko kasneje prišlo to v naš parlament ali se je kaj zapletalo okoli tega? Če je
                  kakšen zaplet, bi rad vedel, da je bilo s to stvarjo tako.</p>
            </sp>
            <sp xml:id="SDZ2-Redna-16-1999-10-01.sp93">

               <speaker>PREDSEDNIK JANEZ PODOBNIK:</speaker>

               <p>Hvala za vprašanje, kolega Demšar. Bil je zelo preprost razlog, ni bilo še
                  poročila matičnega delovnega telesa. Delovno telo je potem kasneje obravnavalo to
                  ratifikacijo. Ker na seji, na kateri je odbor za mednarodne odnose obravnaval
                  veliko večino ratifikacij, ni bilo predstavnika vlade, da bi sodeloval, in takoj,
                  ko je bilo pripravljeno gradivo, smo se takrat dogovorili, da ga bomo obravnavali.
                  Odbor se je sestal in pripravil gradivo. Samo ta razlog je bil. Ali želi še kdo
                  besedo? (Ne želi.) Ker h predlogu do začetka obravnave ni bil predložen noben
                  amandma, bi predlagal zboru, da skladno z drugim odstavkom 213. člena poslovnika
                  sklene, da bo glasoval le o predlogu zakona v celoti. Tak sklep ni sprejet, če mu
                  nasprotuje najmanj tretjina navzočih poslancev.</p>
               <p>Prehajamo na odločanje o tem proceduralnem predlogu. Ugotovimo prisotnost! (47
                  prisotnih.)</p>
               <p>Kdo je za predlagani sklep? (41 poslancev.) Je kdo proti? (1 poslanec.)</p>
               <p>Ugotavljam, da je predlagani sklep sprejet.</p>
               <p>Tako dajem na glasovanje predlog zakona v celoti. Ugotovimo prisotnost! (51
                  prisotnih.)</p>
               <p>Kdo je za predlog zakona o ratifikaciji evropske konvencije o uresničevanju
                  otrokovih pravic? (49 poslancev.) Je kdo proti? (Nihče.)</p>
               <p>Ugotavljam, da smo predlog zakona sprejeli.</p>
               <p>S tem zaključujem to točko dnevnega reda.</p>
               <p>V skladu s sprejetim dnevnim redom je pred nami <title>17. TOČKA DNEVNEGA REDA -
                     PREDLOG ZAKONA O POSTOPNEM ZAPIRANJU RUDNIKA TRBOVLJE-HRASTNIK IN EKOLOŠKI
                     SANACIJI TERMOELEKTRARNE TRBOVLJE 2.</title>
               </p>
               <p>Danes sem že v uvodu povedal, da kot predstavnica vlade danes ne more sodelovati
                  gospa ministrica, dr. Tea Petrin, prav tako pa tudi ne državni sekretar, dr.
                  Golob. Zato je moj predlog, da danes državni zbor te točke ne bi nadaljeval. Ali
                  kdo takemu predlogu nasprotuje? (Ne.)</p>
               <p>Prehajamo na <title>18. TOČKO DNEVNEGA REDA - PREDLOG ZAKONA O DOPOLNITVI ZAKONA O
                     USTAVNEM SODIŠČU, HITRI POSTOPEK. </title>
               </p>
               <p>Predlog zakona je v obravnavo državnemu zboru predložila vlada Republike
                  Slovenije. Ali želi predstavnik vlade besedo? (Ne želi.) Predlog zakona je
                  obravnaval odbor za notranjo politiko in pravosodje kot matično delovno telo.
                  Prosim poročevalca, da predstavi mnenje odbora. Gospa Beblerjeva ima besedo.</p>
            </sp>
            <sp xml:id="SDZ2-Redna-16-1999-10-01.sp94">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovani zbor! Sicer sedaj na tej seji še ni prisoten predstavnik
                  predlagatelja ali pa kar konkretno, minister za pravosodje, ampak ne glede na to,
                  menim, da lahko to točko dokaj hitro opravimo in jo damo z dnevnega reda.</p>
               <p>Gre za to, da je bil predlog zakona o spremembi zakona o ustavnem sodišču
                  predlagan po hitrem postopku zavoljo konkretne potrebe pri evropskem sodišču za
                  človekove pravice. Takrat je odbor ugotovil, da so predlagane rešitve nesistemske,
                  da so morebiti celo v nasprotju z ustavo, in zaradi tega je odbor predlagal
                  oziroma sprejel sklep, da predlaga državnemu zboru, da po opravljeni splošni
                  razpravi glasuje in predloga zakona o dopolnitvi zakona o ustavnem sodišču, hitri
                  postopek, ne sprejme.</p>
               <p>Mi pa smo že večkrat govorili o tem, da je potrebna sprememba in dopolnitev zakona
                  o ustavnem sodišču, in zato bi ta čas in to priložnost izkoristila tudi za to, da
                  predlagamo tudi ministru za pravosodje, da se čimprej loti priprave spremembe in
                  dopolnitve zakona o ustavnem sodišču, ker vemo, da je še precej odprtih vprašanj v
                  zvezi s tem zakonom in nekih rešitev, ki bi jih bilo nujno vključiti v zakon o
                  ustavnem sodišču. Tega konkretnega zakona, predloga zakona pa, kot rečeno, odbor
                  ne podpira. Hvala.</p>
            </sp>
            <sp xml:id="SDZ2-Redna-16-1999-10-01.sp95">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ker smo zelo hitro prišli iz točke o mednarodni rafitikaciji v to
                  točko, se nam je potem takoj, ko sem rekel, da predstavnik vlade ne želi besede,
                  priključil tudi minister za pravosodje. Predlagam, da se v okviru razprave, če
                  želi, potem lahko oglasi in pove stališče vlade. Jaz sem že vprašal predstavnika
                  vlade in takrat... Ali kdo nasprotuje, da mu damo besedo? Prosim, gospod Marušič,
                  imate besedo. Gospod Marušič nas je že včeraj čakal popoldne, v pričakovanju, da
                  bo prišel na vrsto.</p>
            </sp>
            <sp xml:id="SDZ2-Redna-16-1999-10-01.sp96">

               <speaker>TOMAŽ MARUŠIČ:</speaker>

               <p>Gospod predsednik, hvala za besedo. Spoštovane poslanke, poslanci!</p>
               <p>Ne bi imel drugega povedati, kot lansko leto julija. Se pravi, predlagatelj
                  sodnika "ad hoc", se pravi substituta naj bi bila vlada. S tem v zvezi so bili
                  tudi podani razni predlogi, vendar vlada vztraja pri svojem predlogu, predvsem iz
                  praktičnih razlogov, da se ta substitucija izvrši čimprej.</p>
               <p>V zvezi z razpravo, ki smo jo imeli v juliju mesecu, moram povedati, da za ta
                  primer, za katerega smo v juliju iskali substitut, oziroma razpravljali o tem, je
                  sedaj že imenovan drug sodnik. Nimam pa informacije, iz katere države. Imam
                  informacijo samo to, da je imenovan bil že drug sodnik. Gre za to, da te
                  nominacije substituta morajo biti čimprej opravljene.</p>
               <p>Še druga stvar, gospa predsednica je navedla, naj bi to delo opravilo ministrstvo
                  za pravosodje, vendar ne da bi se človek otresel dela, torej ministrstvo za zakon
                  o ustavnem sodišču ni pristojno, pač pa služba vlade za zakonodajo pripravlja to.
                  Torej vsekakor bomo pa sporočili direktorju te službe vaš predlog. Hvala lepa.</p>
            </sp>
            <sp xml:id="SDZ2-Redna-16-1999-10-01.sp97">

               <speaker>PREDSEDNIK JANEZ PODOBNIK:</speaker>

               <p>Hvala, gospod minister. Ali želi besedo predstavnik sekretariata? (Ne želi.)
                  Predstavniki poslanskih skupin. Gospod Potrč. Želite?</p>
            </sp>
            <sp xml:id="SDZ2-Redna-16-1999-10-01.sp98">

               <speaker>MIRAN POTRČ:</speaker>

               <p>Hvala lepa. V imenu poslanske skupine bi rad sporočil, da podpiramo mnenje
                  matičnega delovnega telesa in mislim celo, da bi morali ugotoviti, da tudi nobenih
                  formalnih razlogov in ne vsebinskih, ki jih je vlada ob predložitvi zakona 6.
                  julija navajala, ni več. Zaradi tega res odločanje po hitrem postopku ni
                  primerno.</p>
               <p>Kar zadeva pa nujnost, da bi v zakonu o ustavnem sodišču uredili vprašanje
                  nadomestnega sodnika, pa s tem soglašamo. Vendar mislimo, da je treba razmisliti o
                  tem, na kak način naj se ta rešitev najde, in da je način, ki ga je predlagala
                  vlada, najbrž eden od najmanj sprejemljivih. Namreč, da bi vlada sama takšno
                  imenovanje opravila.</p>
               <p>Predlagam torej oziroma naše mnenje je, da se naj zakon v prvi obravnavi ne
                  sprejme. Soglašamo pa, da se o problemu imenovanja nadomestnega sodnika v podobnih
                  primerih odloči čimprej, da ne bi zopet vlada, bi rekel, teden dni ali pa 14 dni
                  pred tem, preden bo takšen primer, prišla in rekla, zdaj moramo pa zakon
                  spremeniti po hitrem postopku. Če bi potrebne informacije imela, potem najbrž tega
                  ne bo treba narediti. Hvala.</p>
            </sp>
            <sp xml:id="SDZ2-Redna-16-1999-10-01.sp99">

               <speaker>PREDSEDNIK JANEZ PODOBNIK:</speaker>

               <p>Hvala, gospod Potrč. Stališče poslanske skupine socialdemokratov predstavlja
                  gospod Jazbec.</p>
            </sp>
            <sp xml:id="SDZ2-Redna-16-1999-10-01.sp100">

               <speaker>FRANC JAZBEC:</speaker>

               <p>Hvala lepa. Tudi naša poslanska skupina bo predlog matičnega delovnega telesa
                  podprla, to pa predvsem iz nekaterih razlogov, kot jih je predsednica že sama
                  navedla, da je rešitev, ki jo je predložila vlada, tudi v nasprotju z ustavo.
                  Nikakor pa ni dopustna obrazložitev, ki jo je vlada nekako dala, da "ad hoc"
                  sodnik v posameznem primeru, da ne izvršuje funkcije sodnika ampak da samo pridobi
                  status. Tak sodnik mora imeti status sodnika že vsekakor prej. Tako bomo predlog
                  matičnega dela vsekakor podprli. Vlada pa naj ustrezno novelo zakona pripravi
                  pravočasno, da ne bomo zopet ob prvem naslednjem primeru ugotavljali, da je treba
                  podpreti nekaj neprimernega. Hvala.</p>
            </sp>
            <sp xml:id="SDZ2-Redna-16-1999-10-01.sp101">

               <speaker>PREDSEDNIK JANEZ PODOBNIK:</speaker>

               <p>Hvala, gospod Jazbec. Poslanske skupine so se oglasile, tiste, ki so želele.
                  Besedo dajem poslankam in poslancem. Ker ni razprave, jo zaključujem. Prehajamo na
                  odločanje. Prehajamo na odločanje o sklepu, ki ga predlaga matično delovno telo in
                  se glasi: "Predlog zakona o dopolnitvi zakona o ustavnem sodišču, hitri postopek,
                  se ne sprejme." Ali želi kdo razpravljati o tem sklepu? (Ne želi.) Ta sklep dajem
                  na glasovanje. Ugotavljamo prisotnost! (48 prisotnih.) Kdo je za predlog sklepa
                  matičnega delovnega telesa?</p>
               <p>Kdo je za? (43 poslancev.) Kdo je proti? (3 poslanci.)</p>
               <p>Ugotavljam, da smo sklep sprejeli.</p>
               <p>Sprašujem gospo Beblerjevo, ali predlaga dodatni sklep v smislu vaše razprave!
                  Niste predlagali dodatnega sklepa? Niste. Potem zaključujem s tem to točko
                  dnevnega reda.</p>
               <p>Spoštovane kolegice in kolegi! Državnemu zboru je v tem rednem dogovorjenem
                  terminu za septembrsko sejo uspelo opraviti sicer nekaj pomembnih točk dnevnega
                  reda. Res pa je, da jih je še kar nekaj ostalo. Zato bi vas rad obvestil, da bo
                  prihodnji teden tudi v skladu s časovnim načrtom dela državnega zbora v celoti
                  rezerviran za delo delovnih teles državnega zbora. Sam tudi upam, da bodo
                  razporejene v dopoldanskem in popoldanskem času in dabodo sklicane za petek, 8.
                  oktobra. Nadaljevanje seje državnega zbora se bo pričelo v torek, 12. oktobra ob
                  14.00 uri. Predlagam tudi, da se bo v tem tednu v popoldanskem času nadaljevala
                  seja državnega zbora. Boste pa še podrobno o tem obveščeni.</p>
               <p>S tem prekinjam sejo državnega zbora. Pisno boste obveščeni, da se bomo lahko
                  dobro pripravili. Želim vam lep vikend in na svidenje.<title> (SEJA JE BILA
                     PREKINJENA 1. OKTOBRA 1999 OB 13.51 URI.) </title>
               </p>
            </sp>
         </div>
      </body>
   </text>
</TEI>

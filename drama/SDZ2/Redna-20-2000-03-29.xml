<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ2-Redna-20-2000-03-29">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|3AA948F2D47E50D1C12568B6004009EC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=3AA948F2D47E50D1C12568B6004009EC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-20-2000-03-29.DZ" n="20">
               <name>Redna</name>
               <date when="2000-03-29"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-20-2000-03-29.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 20. seje</stage>
            <stage type="date">(29. marec 2000)</stage>
            <stage type="chairman">Sejo je vodil Janez Podobnik, predsednik državnega zbora.</stage>
            <stage type="time">Seja se je pričela ob 10.15 uri. </stage>


            <sp xml:id="SDZ2-Redna-20-2000-03-29.sp1">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 20. seje državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Andrej Gerenčer, Alojz Peterle, Roberto Battelli, dr. Helena
               Hren-Vencelj, Majda Ana Kregelj-Zbačnik, Janez Janša, za dopoldanski del Ivan Kebrič,
               za dopoldanski del Janez Kramberger in Darinka Mravljak, za pričetek seje Richard
               Beuermann in za pričetek seje Polonca Dobrajc.</p>
               <p>Prosim, da ugotovimo navzočnost v dvorani. Navzočih je 50 poslank in poslancev; zbor
               je sklepčen in lahko odloča.</p>
               <p>Na sejo smo vabili predstavnike vlade Republike Slovenije, ki jih lepo
               pozdravljam.</p>
               <p>Nadaljevanje 20. seje bo zbor pričel z obravnavo prekinjene 7. točke dnevnega reda,
               to je predloga zakona o orožju, zatem bo zbor prešel na 2. točko dnevnega reda, to je
               na obravnavo predloga nacionalnega programa socialnega varstva do leta 2005, nato pa
               na 31. točko, to je predlog zakona o dopolnitvah zakona o poslovnih stavbah in
               poslovnih prostorih ter nato na 34. točko, to je na obravnavo predloga zakona o
               Koroški pokrajini ter po dnevnem redu dalje.</p>
               <p>Prehajamo torej na <title>PREKINJENO 7. TOČKO DNEVNEGA REDA.</title>
               </p>
               <p>Smo v okviru druge obravnave <title>PREDLOGA ZAKONA O OROŽJU.</title>
               </p>
               <p>V razpravi imamo 5. člen in tri amandmaje k 5. členu. Mislim, da se je ob prekinitvi
               razprave želel oglasiti tudi gospod Zimšek. Prosim.</p>
            </sp>
            <sp xml:id="SDZ2-Redna-20-2000-03-29.sp2">

               <speaker>JOŽEF ZIMŠEK:</speaker>

               <p>Spoštovani gospod predsednik in spoštovani zbor! Smo v razpravi o 5. členu in mislim,
               da pri tretjem amandmaju. Zadnji je razpravljal državni sekretar, gospod Debelak, ki
               je dejal, da tretji amandma preveč poenostavlja zadeve, da bi bilo vse prelahko, da
               bi se lahko trije registrirali, prosto izbrali kaliber in potem streljali vse
               povprek.</p>
               <p>Sam menim, da zadeva ni tako enostavna, ker tretji amandma k 5. členu ne spreminja
               oziroma ne omejuje vloge ministrstev, temveč dodaja samo strelske zveze. V Sloveniji
               imamo strelsko zvezo in več strelskih društev, mislim, da jih je 29. V teh društvih
               je prek 700 članov z varnostnimi izpiti in mislim, da bi bilo nedemokratično, če bi
               omejevali delo društev, po drugi strani pa ne spreminjamo vloge ministrstev in
               ministrstvo, še vedno daje končno odločitev o izbiri kalibra oziroma o možnosti
               streljanja. Poudariti pa je treba tudi, da so društva registrirana, da registracijo
               predhodno podajo upravne enote in da imajo vse regulative, da lahko preprečijo
               poenostavljeno igranje z orožjem ali streljanje. Zakon o orožju predvideva pravila
               igre, predvideva, kje so lahko lokacije za streljanje, zaščito in pa tudi
               odgovornost. Tako da menim, da s tem tretjim amandmajem ne posegamo v področje, ki ga
               zakon daje ministrstvu, pristojnem za orožje in pa razširjamo samo na društva in pa
               na strelsko zvezo. Hvala lepa.</p>
            </sp>
            <sp xml:id="SDZ2-Redna-20-2000-03-29.sp3">

               <speaker>PREDSEDNIK JANEZ PODOBNIK:</speaker>

               <p>Hvala, kolega Zimšek. Gospod državni sekretar, mag. Debelak želi besedo. Prosim.</p>
            </sp>
            <sp xml:id="SDZ2-Redna-20-2000-03-29.sp4">

               <speaker>MAG. SLAVKO DEBELAK:</speaker>

               <p>Hvala lepa, gospod predsednik. Lep pozdrav, spoštovane poslanke in poslanci! Na to
               temo smo že zadnjič, ko smo zaključevali razpravo okrog 5. člena, nekaj povedali. Jaz
               bi vas opozoril samo, kakšen je amandma, ki ga je vložila skupina poslancev s
               prvopodpisanim Zimšek Jožetom. V 5. členu se zadnji odstavek spremeni tako, da se
               glasi: "Športno orožje je strelno orožje kategorije B, C in D vseh obstoječih
               kalibrov in kategorij, ki se uporablja za športno in rekreativno streljanje na tarče,
               ki ga določi minister, pristojen za notranje zadeve na predlog ministra za šport in
               lovske zveze." Kaj bo potem takem še sploh minister določil? V bistvu je amandma,
               moram reči, v logičnem nasprotju in še enkrat predlagam v bistvu, da ostane dikcija
               takšna, kot smo jo predlagali mi in zapisali za drugo branje, ker sicer v bistvu
               odpremo pot kalibrom, vsem mogočim, bo pa minister z izvedbenim aktom pa seveda
               določil, kateri so tisti kalibri, ki se lahko uporabljajo pri športnem orožju in ob
               tem ponavljam še enkrat, tukaj zelo zelo prisluhnil športnim društvom, institucijam,
               ki se pač s tem športnim streljanjem ukvarjajo. Torej tale amandma ne podpiramo.</p>
            </sp>
            <sp xml:id="SDZ2-Redna-20-2000-03-29.sp5">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prav vsak govori z vsakim in se resnično zelo slabo slišimo. Prosim za
               normalno spremljanje razprave. S tem je razprava zaključena. Imamo tri amandmaje k 5.
               členu. Prvega in tretjega predlaga skupina poslancev, drugega pa odbor za notranjo
               politiko in pravosodje. Če je amandma pod točko 2 sprejet, je amandma pod točko 3
               brezpredmeten. Iz razprave državnega sekretarja je razvidno, da amandma pod točko 1
               vlada ne podpira.</p>
               <p>Prehajam na odločanje. Ugotovimo prisotnost! Na glasovanje dajem prvi amandma k 5.
               členu, predlagatelj je skupina poslancev. Ugotovimo prisotnost! <stage>(53 prisotnih.)</stage></p>
               <p>Kdo je za ta amandma? <stage>(19 poslancev.)</stage> Je kdo proti? <stage>(29 poslancev.)</stage></p>
               <p>Ugotavljam, da amandma ni bil sprejet. Na glasovanje dajem drugi amandma, to je
               amandma odbora za notranjo politiko in pravosodje, ki ga vlada podpira. Ugotovimo
               prisotnost! <stage>(55 prisotnih.)</stage></p>
               <p>Kdo je za ta amandma? <stage>(46 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet; s tem je postal amandma pod točko 3
               brezpredmeten.</p>
               <p>Na glasovanje dajem 5. člen v celoti. Ugotovimo prisotnost! <stage>(51 prisotnih.)</stage></p>
               <p>Kdo je za 5. člen? <stage>(40 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je člen sprejet.</p>
               <p>Odpiram razpravo o 8. členu in amandmaju skupine poslancev. Želi kdo besedo? <stage>(Ne
               želi.)</stage></p>
               <p>Na glasovanje dajem amandma k 8. členu. Ugotovimo prisotnost! <stage>(50 prisotnih.)</stage></p>
               <p>Kdo je za ta amandma? <stage>(19 poslancev.)</stage> Je kdo proti? <stage>(19 poslancev.)</stage></p>
               <p>Ugotavljam, da amandma k 8. členu ni bil sprejet.</p>
               <p>Na glasovanje dajem... Gospod Zimšek, proceduralno.</p>
            </sp>
            <sp xml:id="SDZ2-Redna-20-2000-03-29.sp6">

               <speaker>JOŽEF ZIMŠEK:</speaker>

               <p>Se opravičujem, nisem glasoval in bi prosil, če se lahko glasovanje ponovi. Imam
               številko 125.</p>
            </sp>
            <sp xml:id="SDZ2-Redna-20-2000-03-29.sp7">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ker je kolega Zimšek tudi prvopodpisani k temu amandmaju, je razumljivo,
               da se je sedaj oglasil, čeprav menim, da nisem prehitro zaključil glasovanja.</p>
               <p>Na glasovanje dajem predlog kolega Zimška, da bomo ponovili glasovanje o amandmaju k
               8. členu. Ugotovimo prisotnost! <stage>(52 prisotnih.)</stage></p>
               <p>Kdo je za to, da ponovimo glasovanje? <stage>(41 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da bomo glasovanje ponovili.</p>
               <p>Torej, ponovno dajem na glasovanje amandma k 8. členu, predlagatelj je skupina
               poslancev. Ugotovimo prisotnost! <stage>(58 prisotnih.)</stage></p>
               <p>Kdo je za ta amandma? <stage>(23 poslancev.)</stage> Je kdo proti? <stage>(31 poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem 8. člen v celoti. Ugotovimo prisotnost! <stage>(49 prisotnih.)</stage></p>
               <p>Kdo je za 8. člen v celoti? <stage>(37 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je člen sprejet.</p>
               <p>Odpiram razpravo o 11. členu, h kateremu imamo tudi vložen amandma skupine poslancev.
               Ali želi kdo besedo? <stage>(Ne želi.)</stage> Prehajamo na odločanje. Na glasovanje dajem amandma k
               11. členu. Ugotovimo prisotnost! <stage>(52 prisotnih.)</stage></p>
               <p>Kdo je za ta amandma? <stage>(23 poslancev.)</stage> Je kdo proti? <stage>(24 poslancev.)</stage></p>
               <p>Ugotavljam, da amandma k 11. členu ni bil sprejet.</p>
               <p>Na glasovanje dajem 11. člen v celoti. Ugotovimo prisotnost! <stage>(59 prisotnih.)</stage></p>
               <p>Kdo je za 11. člen? <stage>(28 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je člen sprejet.</p>
               <p>Smo pri 14. členu in amandmaju skupine poslancev. Želi kdo besedo? Gospod Zimšek.</p>
            </sp>
            <sp xml:id="SDZ2-Redna-20-2000-03-29.sp8">

               <speaker>JOŽEF ZIMŠEK:</speaker>

               <p>V 14. členu predlagamo, da se pri orožnem izpitu doda tudi preizkus spoznavanja
               predpisov, ki urejajo uporabo in nošenje orožja. To je dodatno. Menimo, da bi bilo to
               dobro, podobno ima urejeno tudi Nemčija, nekoliko drugače Avstrija in mislimo, da
               samo izpit orožni brez poznavanja predpisov ne bi zadoščal. Predlagamo, da se 14.
               člen dopolni z amandmajem, kot je podan pred vami. Hvala lepa.</p>
            </sp>
            <sp xml:id="SDZ2-Redna-20-2000-03-29.sp9">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp10">

               <speaker>ZMAGO JELINČIČ:</speaker>

               <p>Hvala lepa, gospod predsednik. Jaz ne podpiram tega amandmaja gospoda Zimška k 14.
               členu in tudi njegova obrazložitev, da je v Nemčiji tako, da je treba poznati vse
               predpise, kot on pravi, ki urejajo uporabo in nošenje orožja. To ni res, zato ker
               velik del teh predpisov posega tudi na rabo in nošenje vojaškega orožja, in to ni
               res, da je treba kjerkoli v katerikoli evropski državi poznati te predpise. Zato
               mislim, da je amandma gospoda Zimška nesmiseln in bi bilo smiselno glasovati proti.
            </p>
            </sp>
            <sp xml:id="SDZ2-Redna-20-2000-03-29.sp11">

               <speaker>PREDSEDNIK JANEZ PODOBNIK:</speaker>

               <p>Gospod državni sekretar želi besedo.</p>
            </sp>
            <sp xml:id="SDZ2-Redna-20-2000-03-29.sp12">

               <speaker>MAG. SLAVKO DEBELAK:</speaker>

               <p>Hvala lepa. Jaz pa nasprotno od gospoda Jelinčiča trdim, da je treba poznati
               predpise, tako v zvezi z ravnanjem z orožjem kot seveda teorijo, teoretične predpise,
               vendar pa amandmaju vlada nasprotuje preprosto iz razloga, ker je v drugem odstavku
               19. člena zapisano takole: "Minister, pristojen za notranje zadeve, predpiše program
               in način izvedbe tako teoretičnega kot praktičnega preizkusa in določi izvajalce
               usposabljanja." Bi rekel, v tem odstavku je dana dobesedno napotilna norma, v katerem
               se ta program določi in program obsega vse tisto, na kar je opozoril gospod Zimšek.
               Predlagamo, da ta amandma ni potreben in ga vlada ne podpira.</p>
            </sp>
            <sp xml:id="SDZ2-Redna-20-2000-03-29.sp13">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp14">

               <speaker>ZMAGO JELINČIČ:</speaker>

               <p>Hvala lepa gospod predsednik. Konec koncev, gospod državni sekretar je predlagal isto
               kot jaz, da amandmaja ne podpremo. Ampak mislim, da bi bilo smiselno, če ne sedaj,
               vsaj na koncu, ko bomo sprejeli ta zakon oziroma preden bo šel v tretjo obravnavo, da
               bi se tukaj pojavil gospod minister za notranje zadeve in da bi pojasnil nekatere
               zadeve v zvezi s tem zakonom, predvsem pa to, kako bo gospod minister Šuklje
               predpisoval te zahteve. Hvala lepa.</p>
            </sp>
            <sp xml:id="SDZ2-Redna-20-2000-03-29.sp15">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na odločanje. Na glasovanje dajem torej amandma k 14. členu.
               Predlagatelj je skupina poslancev. Ugotavljamo prisotnost! <stage>(47 prisotnih.)</stage></p>
               <p>Kdo je za ta amandma? <stage>(18 poslancev.)</stage> Kdo je proti? <stage>(28 poslancev.)</stage></p>
               <p>Amandma ni bil sprejet.</p>
               <p>Na glasovanje dajem 14. člen v celoti. Ugotavljamo prisotnost! <stage>(49 prisotnih.)</stage></p>
               <p>Kdo je za 14. člen? <stage>(27 poslancev.)</stage> Kdo je proti? <stage>(4 poslanci.)</stage></p>
               <p>Člen je sprejet.</p>
               <p>Smo pri 16. členu in amandmaju skupine poslancev. Ali želi kdo besedo? <stage>(Ne želi.)</stage>
               Prehajamo na odločanje. Ugotavljamo prisotnost! Svoj glas... Želite obrazložiti svoj
               glas? Svoj glas bo obrazložil kolega Jelinčič. Nisem vas videl, da ste se priglasili
               k razpravi. Se opravičujem.</p>
            </sp>
            <sp xml:id="SDZ2-Redna-20-2000-03-29.sp16">

               <speaker>ZMAGO JELINČIČ:</speaker>

               <p>Hvala predsednik. No, jaz mislim, da amandma kolega Zimška je nekako nerazumljiv. In
               če že sam po sebi, je ta člen, ki govori o zanesljivosti, zelo zelo vprašljiv. Kajti,
               sedaj bo lahko vsak policaj sklepal, glede na razna dejstva, ali je nekdo zanesljiv
               ali kdo ni zanesljiv? V primeru, če bo nek sosed sosedovo ženo, recimo ženo policaja
               malo preveč lepo pogledal, bo policaj ugotovil, da je ta človek nezanesljiv in zaradi
               tega ne bo dobil orožnega lista. To se je že dogajalo in izgleda, da se bo to
               dogajalo. Vendar amandma, ki ga pa želi uvesti gospod Zimšek, je pa še bolj
               zakompliciran in še bolj v bistvu dela to situacijo nejasno. Zato mislim, da je treba
               glasovati proti. Hvala.</p>
            </sp>
            <sp xml:id="SDZ2-Redna-20-2000-03-29.sp17">

               <speaker>PREDSEDNIK JANEZ PODOBNIK:</speaker>

               <p>Hvala lepa. Torej, ugotovimo prisotnost! <stage>(54 prisotnih.)</stage></p>
               <p>Kdo je za amandma k 16. členu? <stage>(13 poslancev.)</stage> Je kdo proti? <stage>(28 poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem 16. člen. Ugotovimo prisotnost! <stage>(46 prisotnih.)</stage></p>
               <p>Kdo je za 46. člen? <stage>(34 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je člen sprejet.</p>
               <p>Odpiram razpravo o 17. členu in amandmajih, v pregledu sta dva - prvega predlaga
               skupina poslancev, drugega predlaga poslanska skupina Združene liste socialnih
               demokratov. Prejeli smo pa tudi amandma na klopi - poslanska skupina SKD predlaga
               amandma k 17. členu <stage>(ravnokar se ga deli)</stage>. Gospod Jelinčič se je prvi priglasil k
               besedi.</p>
            </sp>
            <sp xml:id="SDZ2-Redna-20-2000-03-29.sp18">

               <speaker>ZMAGO JELINČIČ:</speaker>

               <p>Hvala lepa, gospod predsednik. V tem primeru sem za to, da kolegice poslanke in
               kolegi poslanci podpremo oba amandmaja.</p>
               <p>Prvi amandma, ki ga predlaga skupina poslancev s prvopodpisanim gospodom Zimškom, je
               absolutno smiselen, kajti v originalnem tekstu piše tretja alinea takole: "Predloži
               dokazilo o članstvu v strelski športni organizaciji in dokazilo o izpolnjevanju
               kriterijev, ki jih za posamezne športne discipline v streljanju predpiše minister,
               pristojen za notranje zadeve, na predlog ministra, pristojnega za šport, in strelske
               zveze Slovenije." V tem primeru, če bo gospod minister predpisoval, kako dobre
               rezultate bo nekdo moral imeti, da se bo lahko ukvarjal s strelstvom, mislim, da je
               taka dikcija celo protiustavna. To je ravno tako, kot če bi prepovedali smučati vsem
               tistim, ki ne izpeljejo tam vKranjski Gori po S-u dol trikrat zapovrstjo v nekem zelo
               dobrem času, ali če bi prepovedali plavati vsem tistim, ki ne dosegajo, kaj vem, na
               100 metrov vsaj povprečnega evropskega rezultata. Govori se o športnem strelstvu.
               Športno strelstvo je nekaj drugega kot tekmovalno strelstvo, in tudi če hoče kdo
               tekmovati v tekmovalnem strelstvu, mora najprej začeti streljati in dokler ni dosegel
               - in tu mu pa minister omejuje sploh začetek streljanja, ker tisti, ki bi želel
               začeti športno streljati, ni imel še nobenih dobrih rezultatov, ki jih je predpisal
               gospod minister za notranje zadeve, skupaj z ministrom za kulturo oziroma za šport,
               obenem s tem, da bo strelska zveza Slovenije pa predpisovala, kaj vem, ali bomo dali
               olimpijsko normo zdaj za tiste, ki se želijoukvarjati s športnim strelstvom. Mislim,
               da je to popolnoma nesmiselno, popolnoma nesmiselno, in zato je popolnoma dovolj, če
               piše, da predloži, da ima upravičen razlog za izdajo orožne listine tisti, ki
               predloži dokazilo o članstvu v športni organizaciji in da se tisto dokazilo o
               izpolnjevanju kriterijev enostavno črta.</p>
               <p>Kar se tiče drugega amandmaja. Ravno tako je smiseln zaradi tega, ker cela vrsta
               državljanov Slovenije bo podedovala določene kose orožja, predvsem trofejne kose
               orožja. Orožje, ki so jih njihovi starši uporabljali med vojno in to je prav, da
               ostane v rodbinski posesti, ne pa, da bodo te kose orožja potem enostavno zaplenili
               in si jih bodo policaji razdelili med seboj. To, kar se je dogajalo in to, kar se
               dogaja. Zato mislim, da je tudi ta amandma smiseln in treba je podpreti oba
               amandmaja. Hvala lepa.</p>
            </sp>
            <sp xml:id="SDZ2-Redna-20-2000-03-29.sp19">

               <speaker>PREDSEDNIK JANEZ PODOBNIK:</speaker>

               <p>Gospod državni sekretar želi besedo.</p>
            </sp>
            <sp xml:id="SDZ2-Redna-20-2000-03-29.sp20">

               <speaker>MAG. SLAVKO DEBELAK:</speaker>

               <p>Vlada se v bistvu s prvim amandmajem k 17. členu ne strinja. Podpira pa drugi amandma
               k 17. členu. Zakaj ne podpiramo prvega amandmaja k 17. členu? Preprosto zaradi tega,
               ker je odgovor približno enak kot smo ga pojasnjevali v zvezi z določanjem kalibrov.
               Gre za preveč široko tolmačenje in samo članstvo v neki zvezi oziroma v neki družini
               še ne dovoljuje neke proste volje, prostega udeleževanja in iz tega naslova sledimo
               tistemu, kar smo povedali v zvezi z omejitvijo oziroma neomejitvijo kalibrov. Torej,
               prvega ne podpiramo, drugega k 17. členu pa vlada podpira.</p>
            </sp>
            <sp xml:id="SDZ2-Redna-20-2000-03-29.sp21">

               <speaker>PREDSEDNIK JANEZ PODOBNIK:</speaker>

               <p>Replika, gospod Jelinčič. Amandma, ki ga je pa vložila poslanska skupina Slovenskih
               krščanskih demokratov je pa povezan z že izglasovanim amandmajem k 5. členu.</p>
            </sp>
            <sp xml:id="SDZ2-Redna-20-2000-03-29.sp22">

               <speaker>ZMAGO JELINČIČ:</speaker>

               <p>Gospod državni sekretar je sicer pojasnil, zakaj naj ne bi podprli prvega amandmaja,
               vendar sem prepričan, da ga je treba podpreti. Vsaka športna organizacija namreč ima
               svoja pravila. Kot je poznano, se športne organizacije pri nas ne morejo formirati
               kar tako, da se zberejo trije ljudje. Športna organizacija mora svoj statut
               predložiti ministrstvu za notranje zadeve, ki ga pregleda, da svoje pripombe in šele
               takrat, kadar je v skladu z veljavnimi predpisi, s pozitivno zakonodajo Republike
               Slovenije, šele takrat dobi tista športna organizacija žig na statut in šele takrat
               je pravzaprav formirana. Zato je obstoječa oblika osnovnega teksta nesprejemljiva in
               tukaj bo prihajalo do tega, da bodo ministri predpisovali pri streljanju s pištolo
               velikega kalibra, da lahko dobi orožni list samo tisti, ki od 100 možnih krogov
               naredi 86 krogov. Mislim, to je nesmiselno. Ni važno, če nekdo ne zadene tarče, gre
               za športno udejstvovanje. Športno udejstvovanje je nekaj drugega kot precizno
               streljanje in športno tekmovanje. Mislim, da ne smemo omejevati ljudem možnosti.
               Ljudje se bodo, če bomo sprejeli tako obliko in še nekaj drugih takšnih ostrih
               omejitev, se bo dogajalo oziroma bomo obdržali vse skupaj na istem stanju, da se bo
               slovenski narod oboroževal, zato ker bodo rekli, po zakonu mi tako ne dovolijo, ampak
               orožje bom imel. In ljudje ga nabirajo, ga kupujejo in ga spravljajo. In orožja,
               ilegalnega orožja je bistveno več kot ga je bilo kdaj koli v Sloveniji. In če hočemo
               zadeve spraviti v kategorijo, da se ve, da vemo, kdo ima orožje, da vemo, kje je
               orožje in kakšno orožje je, potem ne smemo sprejemati takih omejitev, ki pravzaprav
               dajejo ministru vse, v roke vse vzvode, da lahko določa, kot je že državni sekretar
               rekel, kalibre, zdaj bo gospod Šuklje, ki ne vem, če ve, na kateri strani gre pri
               pištoli kugla ven, bo določal, kakšen kaliber bo kdo lahko imel in kakšnega ne. Lepo
               vas prosim. In zdaj bo še določal koliko krogov bo lahko kdo, bo moral kdo narediti
               zato, da bo lahko dobil orožni list. Mislim, da je to popolnoma nesmiselno.</p>
            </sp>
            <sp xml:id="SDZ2-Redna-20-2000-03-29.sp23">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolega Jelinčič prosil bi vas, da bi v vaših razpravah bili korektni do
               predstavnikov vlade. /Zmago Jelinčič iz klopi: Pa predsednik, če je pa res, ne!
               Vprašajte Šukljeta kje... Smeh v dvorani./ Gospod Bajc replika.</p>
            </sp>
            <sp xml:id="SDZ2-Redna-20-2000-03-29.sp24">

               <speaker>JOSIP BAJC:</speaker>

               <p>Gospod predsednik hvala lepa. En lep pozdrav vsem skupaj. Imam repliko na izvajanje
               gospoda državnega sekretarja iz enega preprostega razloga. V 17. členu imamo tri
               opravičljive razloge za pridobitev oziroma izdajo orožne listine. V prvem, da dokaže,
               da je njegova osebna varnost ogrožena v tolikšni meri, da biza zagotavljanje le-te
               potreboval varnostno orožje. Tukaj ne predpisujemo nikakršnih kriterijev in noben
               minister ne bo ugotavljal, ali sem jaz ogrožen, pa da bom upravičen dobiti ne vem
               kakšne pištole, ker je nikoli nisem imel v rokah, razen ono pri vojski.</p>
               <p>Drugič, predloži dokazilo, da je upravičen do lovskega orožja po predpisih o lovstvu.
               Se strinjam. Nobeden minister ne bo predpisoval, ampak je neki materialni zakon, to
               je zakon o lovstvu predpisal, pod kakšnimi pogoji lahko člani lovskih družin
               pridobivajo orožje.</p>
               <p>V tretjem pa govorimo o: predloži dokazilo o članstvu v strelski športni
               organizaciji, potem pa dodamo nekaj, kar je po mojem diskriminatorno do članov
               strelskih športnih organizacij, da bo pa nekdo presojal - sicer se v celotni ne
               strinjam z gospodom Jelinčičem, ampak delno pa - da bo minister, dva celo ministra v
               sodelovanju s športno zvezo predpisovali. Mi smo napisali v 14. členu v drugem
               odstavku četrte alinee, da ima opravičljive razloge za izdajo orožne listine, pa še
               nekaj drugega smo našteli. In pri lovskih organizacijah tam piše, kdo lahko kaj
               izpolni, opravi lovski izpit, je polnoleten, je član lovske organizacije, lahko dobi,
               kaj jaz vem, določen orožni list. In mislim, da podobne pogoje bi lahko že tukaj
               napisali za člane strelskih športnih organizacij, ne pa na tak način omejevati
               oziroma biti diskriminatoren do posameznih upravičencev, ki lahko dobijo orožno
               listino.</p>
            </sp>
            <sp xml:id="SDZ2-Redna-20-2000-03-29.sp25">

               <speaker>PREDSEDNIK JANEZ PODOBNIK:</speaker>

               <p>Hvala. Državni sekretar želi besedo.</p>
            </sp>
            <sp xml:id="SDZ2-Redna-20-2000-03-29.sp26">

               <speaker>MAG. SLAVKO DEBELAK:</speaker>

               <p>Jaz bi rad samo nekatere stvari pojasnil, točno kar je rekel gospod Bajc. V 17. členu
               gre za tri, bi rekel, različne vsebine. Prvo je varnostno orožje, dopolnil bi ga:
               seveda posameznik mora dokazati, da je ogrožen, da lahko pridobi listine za posest in
               nošenje varnostnega orožja. Drugo: Pravilno ste povedali. Gre za lovsko orožje in
               seveda nošenje, kalibri in vse ostale zadeve so vezane na ministra za kmetijstvo
               oziroma pač tisti, ki so pristojni za lov. Tretja zadeva je športno orožje. Tukaj bi
               pa seveda skušal nekoliko korigirati in pa pojasniti, zakaj smo šli v takšno
               restrikcijo.</p>
               <p>Gospod Jelinčič, društva registrirajo po novem zakonu o društvih upravne enote,
               razen, če gre za društva, ki imajo nek mednarodni značaj oziroma za neke nevladne
               organizacije. Po noveli zakona, ki je bil sprejet v tem državnem zboru, društvo lahko
               ustanovijo trije polnoletni državljani Slovenije, ne več deset, trije. In iz tega
               naslova se trije lahko v bistvu odločijo in ustanovijo društvo, športno, in sicer
               določijo v tem, bi rekel, cilju, statutu, pravilih, da se bodo ukvarjali s
               streljanjem, s koničastimi naboji votle vsebine oziroma da bodo nekatere zadeve
               takšne, da bodo seveda odstopale od normalnih stvari.</p>
               <p>Vi ste sprejeli pred enim mesecem nacionalni program športa. V tem nacionalnem
               programu športa pa je točno napisano, kaj se šteje za vrhunski šport, kaj se šteje za
               športno udejstvovanje, so kriteriji določeni, in izhajajoč iz vsega tega mislim, da
               je ta amandma nepotreben oziroma bi bil v nasprotju že s sprejeto filozofijo glede
               kalibrov. Zato še enkrat, vztrajamo na tem, da v bistvu ta amandma, to se pravi, ki
               zadeva športno orožje, ne podpremo.</p>
            </sp>
            <sp xml:id="SDZ2-Redna-20-2000-03-29.sp27">

               <speaker>PREDSEDNIK JANEZ PODOBNIK:</speaker>

               <p>Replika, gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp28">

               <speaker>ZMAGO JELINČIČ:</speaker>

               <p>Hvala lepa, za besedo. Gospod državni sekretar, upravne enote so v kompetenci
               notranjih zadev - ministrstva za notranje zadeve. To se pravi, je pravzaprav - po
               domače rečeno - vse v rokah policije. In jaz mislim, da vsaj v enih urejenih državah
               se točno ve, kaj se na upravnih enotah dogaja. Mislim, v centru vedo, kaj se tam
               dogaja, vsaj moralo bi biti tako. Zakon o društvih je, če se ne motim, pripravilo
               ministrstvo za notranje zadeve. To se pravi, naj vloži po hitrem postopku zakon o
               spremembi zakona in jaz sem prepričan, da ga bomo podprli, takoj.</p>
               <p>Glede... In še enkrat bom povedal. Ne drži tisto, da bi lahko minister predpisoval
               kako, kakšni rezultati morajo biti. Kakor tudi to, gospod državni sekretar, ko ste
               rekli, koničasti naboji votle vsebine - takih nabojev namreč ni. So koničasti naboji,
               to je tako imenovana probojna KTV municija, in so naboji z votlo konico, tako
               imenovani "hollow point". Vendar moram povedati, da se ta tako imenovani "hollow
               point" uporablja v množici lovskih nabojev ravno zaradi svojega ekspanzirajočega
               delovanja na telo divjadi. In zato tudi tu ne moremo biti tako striktni in kar tako
               razlagati o teh zadevah.</p>
               <p>Zato še enkrat pravim, mislim, da ni smiselno, da minister predpisuje pogoje, ki jih
               mora nekdo doseči, da se bo lahko ukvarjal s športnim streljanjem. In še enkrat
               pravim, smiselno je sprejeti oba amandmaja.</p>
            </sp>
            <sp xml:id="SDZ2-Redna-20-2000-03-29.sp29">

               <speaker>PREDSEDNIK JANEZ PODOBNIK:</speaker>

               <p>Besedo želi državni sekretar.</p>
            </sp>
            <sp xml:id="SDZ2-Redna-20-2000-03-29.sp30">

               <speaker>MAG. SLAVKO DEBELAK:</speaker>

               <p>Predlog gospoda Jelinčiča, da naj spremenimo zakon o društvih in s tem rešimo
               probleme, o katerih danes razpravljamo, seveda ni sprejemljiv, preprosto zaradi tega,
               ker je ustavno sodišče sprejelo sklep, da lahko že trije polnoletni državljani
               Slovenije ustanovijo društvo, in na tej osnovi, moram reči, smo mi samo sledili
               ustavni odločbi in to ni naša zamisel. Zato še vedno vztrajamo pri tem, da se
               amandmaja ne sprejme.</p>
            </sp>
            <sp xml:id="SDZ2-Redna-20-2000-03-29.sp31">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prehajamo na odločanje. Najprej bomo glasovali o amandmaju pod točko 1,
               nato o amandmaju poslanske skupine Slovenskih krščanskih demokratov ter nato o
               amandmaju pod točko 2 v pregledu. Glasujemo torej o prvem amandmaju k 17. členu,
               predlagatelj je skupina poslancev; če bo ta amandma sprejet, bo amandma poslanske
               skupine SKD brezpredmeten. Ugotovimo prisotnost! <stage>(56 prisotnih.)</stage></p>
               <p>Kdo je za amandma pod točko 1? <stage>(37 poslancev.)</stage> Je kdo proti? <stage>(15 poslancev.)</stage></p>
               <p>Ugotavljam, da je amandma pod točko 1 sprejet.</p>
               <p>Amandma poslanske skupine SKD je postal brezpredmeten.</p>
               <p>Na glasovanje dajem amandma pod točko 2, predlagatelj je poslanska skupina združene
               liste in matično delovno telo, vlada ga podpira. Ugotovimo prisotnost! <stage>(50
               prisotnih.)</stage></p>
               <p>Kdo je za amandma pod točko 2? <stage>(40 poslancev.)</stage> Je kdo proti? <stage>(7 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem spremenjeni 17. člen. Ugotovimo prisotnost! <stage>(47 prisotnih.)</stage></p>
               <p>Kdo je za spremenjeni 17. člen v celoti? <stage>(36 poslancev.)</stage> Je kdo proti? <stage>(5
               poslancev.)</stage></p>
               <p>Ugotavljam, da je člen sprejet.</p>
               <p>Prehajamo na odločanje o 18. členu, kjer imamo amandma skupine poslancev. Ali želi
               kdo besedo? Gospod Jelinčič? Se odpoveduje. Hvala lepa. Gospod državni sekretar želi
               besedo?</p>
            </sp>
            <sp xml:id="SDZ2-Redna-20-2000-03-29.sp32">

               <speaker>MAG. SLAVKO DEBELAK:</speaker>

               <p>Samo pojasnilo mogoče. Predlagatelji amandmaja niso dobro razumeli smisel te določbe.
               Ne gre za to, da moraš iti vsako leto na zdravniški pregled. Gre za to, da zdravniško
               spričevalo velja eno leto. To se pravi, rok trajanja tega zdravniškega spričevala je
               eno leto. Približno enako je pri šoferskih izpitih in seveda še kje drugje. Ne pomeni
               pa to, da je treba vsako leto iti na zdravniški pregled, to je vezano seveda na
               stroške, na časovno obremenitev. Zato seveda tega amandmaja vlada ne podpira.</p>
            </sp>
            <sp xml:id="SDZ2-Redna-20-2000-03-29.sp33">

               <speaker>PREDSEDNIK JANEZ PODOBNIK:</speaker>

               <p>Hvala lepa. Amandma je umaknjen. Na glasovanje pa dajem 18. člen. Ni potrebno? Bomo
               glasovali o členu skupaj s temi členi, h katerim niso bili vloženi amandmaji.</p>
               <p>Prehajamo k 19. členu in dvema dopolniloma. Prvega predlaga skupina poslancev.
               Amandma pod točko dva je umaknjen. V primeru, da amandma k 14. členu ni sprejet, je
               amandma brezpredmeten. Prosim, če to... Tako je. Amandma k 14. členu ni bil sprejet,
               tako da je tudi amandma pod točko ena postal brezpredmeten. Torej ugotavljam, da pri
               19. členu nimamo nobenega vloženega amandmaja.</p>
               <p>Tako, da prehajamo k 21. členu. In sicer, imamo amandma skupine poslancev. Ali želi
               kdo besedo? <stage>(Ne želi.)</stage> Želi državni sekretar?</p>
            </sp>
            <sp xml:id="SDZ2-Redna-20-2000-03-29.sp34">

               <speaker>MAG. SLAVKO DEBELAK:</speaker>

               <p>Amandmaja ne podpiramo. Namreč pri dikciji tega člena smo izhajali iz 2. člena zakona
               o športu, ki govori o športu, ki govori o vrhunskem športu, ki govori, bi rekel, o
               nekih drugih dejanjih. In v tej zvezi, besedni zvezi ne vidimo nobenega razloga, zato
               seveda smatramo, da je amandma nepotreben in ga vlada ne podpira.</p>
            </sp>
            <sp xml:id="SDZ2-Redna-20-2000-03-29.sp35">

               <speaker>PREDSEDNIK JANEZ PODOBNIK:</speaker>

               <p>Hvala lepa. Amandma dajem na glasovanje. Ugotavljamo prisotnost! <stage>(53 prisotnih.)</stage></p>
               <p>Kdo je za amandma k 21. členu skupine poslancev? <stage>(19 poslancev.)</stage> Kdo je proti? <stage>(26
               poslancev.)</stage></p>
               <p>Amandma ni bil sprejet.</p>
               <p>Na glasovanje dajem 21. člen. Ugotavljamo prisotnost! <stage>(47 prisotnih.)</stage></p>
               <p>Kdo je za člen? <stage>(22 poslancev.)</stage> Kdo je proti? <stage>(1 poslanec.)</stage></p>
               <p>Člen je sprejet.</p>
               <p>Amandma k 23. členu je bil umaknjen, tako da prehajamo k 25. členu in amandmaju
               odbora, pod točko ena, amandma pod točko dva pa je umaknjen. Ali želi kdo besedo?
               Amandma pod točko 3 je prav tako amandma odbora, gre za črtanje dveh odstavkov.
               Amandma pod točko 4 je amandma skupine poslancev s prvopodpisanim Jožefom Zimškom in
               je v celoti enak amandmaju pod točko 3. Želi kdo besedo? Želite, kolega Jelinčič.
            </p>
            </sp>
            <sp xml:id="SDZ2-Redna-20-2000-03-29.sp36">

               <speaker>ZMAGO JELINČIČ:</speaker>

               <p>Podpiram amandma odbora za notranjo politiko, ki pravi, da se črta peti odstavek tega
               člena, ki govori, da "posameznik mora omogočiti policistu oziroma pooblaščeni uradni
               osebi pristojnega organa, da preveri način hrambe". Mislim, da v taki dikciji, kot je
               sedaj navedena, bi se lahko zgodilo, da bi imel vsak policaj, tudi prometni policaj
               pravico, da vstopi v stanovanje, in če se mu zazdi, da bi kontroliral način hrambe in
               še vse ostalo. Mislim, da bi v tem primeru prihajalo v dosti primerih do zlorabe, in
               zaradi tega podpiram amandma odbora pod točko 3. Hvala lepa.</p>
            </sp>
            <sp xml:id="SDZ2-Redna-20-2000-03-29.sp37">

               <speaker>PREDSEDNIK JANEZ PODOBNIK:</speaker>

               <p>Hvala lepa. Državni sekretar želi besedo.</p>
            </sp>
            <sp xml:id="SDZ2-Redna-20-2000-03-29.sp38">

               <speaker>MAG. SLAVKO DEBELAK:</speaker>

               <p>Vlada se z obema amandmajema strinja in je sprejela izhodišča, o katerih je govoril
               gospod Zmago Jelinčič že na odboru.</p>
            </sp>
            <sp xml:id="SDZ2-Redna-20-2000-03-29.sp39">

               <speaker>PREDSEDNIK JANEZ PODOBNIK:</speaker>

               <p>Hvala. Prehajamo na odločanje. Najprej dajem na glasovanje prvi amandma k 25. členu,
               predlagatelj je odbor za notranjo politiko in pravosodje. Ugotovimo prisotnost! <stage>(53
               prisotnih.)</stage></p>
               <p>Kdo je za ta amandma? <stage>(30 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem tretji amandma, ki ga prav tako predlaga odbor, identičen amandma
               pa je predlagala skupina poslancev. Ugotovimo prisotnost! <stage>(42 prisotnih.)</stage> Ugotovimo
               prisotnost! Prosim za pozornost. <stage>(50 prisotnih.)</stage></p>
               <p>Kdo je za amandma pod točko 3? <stage>(49 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem člen v celoti. Ugotovimo prisotnost! <stage>(46 prisotnih.)</stage></p>
               <p>Kdo je za člen? <stage>(23 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je člen sprejet.</p>
               <p>Smo pri 27. členu in amandmaju odbora za notranjo politiko in pravosodje. Želi kdo
               besedo? Gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp40">

               <speaker>ZMAGO JELINČIČ:</speaker>

               <p>Hvala lepa. Strinjam se z amandmajem odbora, ki pravi, da se številka "1 leto"
               zamenja s številko in besedo "3 let". Namreč, zakaj - verjetno je odbor imel v
               mislih, in strinjam se s tem - da gre včasih za določene ljudi, ki odhajajo na, tudi
               državno službo v tujino in ne morejo za 1 leto te zadeve urejati, zato je smiselno,
               da se podpre ta amandma.</p>
            </sp>
            <sp xml:id="SDZ2-Redna-20-2000-03-29.sp41">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ta amandma dajem na glasovanje. Ugotavljamo prisotnost! <stage>(51
               prisotnih.)</stage></p>
               <p>Kdo je za ta amandma? <stage>(32 poslancev.)</stage> Kdo je proti? <stage>(2 poslanca.)</stage></p>
               <p>Amandma je sprejet.</p>
               <p>Na glasovanje dajem člen 27 v celoti. Ugotavljamo prisotnost! <stage>(47 prisotnih.)</stage></p>
               <p>Kdo je za člen? <stage>(18 poslancev.)</stage> Kdo je proti? <stage>(2 poslanca.)</stage></p>
               <p>Člen je sprejet.</p>
               <p>Prehajamo k 28. členu in amandmaju odbora. Želi kdo besedo? <stage>(ne želi.)</stage> Amandma odbora
               dajem na glasovanje. Ugotavljamo prisotnost! <stage>(51 prisotnih.)</stage></p>
               <p>Kdo je za? <stage>(31 poslancev.)</stage> Kdo je proti? <stage>(3 poslanci.)</stage></p>
               <p>Amandma je sprejet.</p>
               <p>Na glasovanje dajem člen v celoti. Ugotavljamo prisotnost! <stage>(44 prisotnih.)</stage> Drugič
               ugotavljamo prisotnost! <stage>(54 prisotnih.)</stage></p>
               <p>Kdo je za člen 28 v celoti? <stage>(27 poslancev.)</stage> Kdo je proti? <stage>(1 poslanec.)</stage></p>
               <p>Člen je sprejet.</p>
               <p>Odpiram razpravo o 29. členu in amandmaju skupine poslancev. Kdo želi besedo? Gospod
               Jelinčič. Amandma govori o muzejih.</p>
            </sp>
            <sp xml:id="SDZ2-Redna-20-2000-03-29.sp42">

               <speaker>ZMAGO JELINČIČ:</speaker>

               <p>Hvala lepa gospod predsednik. Jaz mislim, da je amandma, predloženi amandma smiseln.
               Kajti zakaj gre. Če ne bomo v zakonu precizirali, da smejo muzeji nabavljati,
               posedovati in razstavljati vsa orožja iz kategorije A, bomo lahko iz muzejev zmetali
               ogromen segment orožja. Skratka, vse avtomatično orožje, vse granate, bombe itn. In
               kot je navada v Sloveniji, bi se to zgodilo na ta način, da bi se to vse skupaj
               peljalo v železarno in stopilo. Če bi se vsaj poklonilo kakšnemu muzeju na oni strani
               meje, kjer to znajo ceniti, bi bilo še nekako smiselno, na ta način pa zagotovo ne.
               Zato mislim, da je zelo pametno podpreti ta amandma, da se muzejem to omogoči, mislim
               pa, da bo v komentarju k zakonu potrebno dodati še nekaj, še nekaj pojasnil v zvezi z
               zbiralci. Zbiralci pravzaprav bi morali soditi v kategorijo muzejev, kajti ravno tako
               imajo to lahko, zbirajo to orožje, kajti v primeru, ravno v primeru privatnih muzejev
               oziroma zbiralcev, vemo da je v Sloveniji pravzaprav, da so največje kolekcije
               orožja. Če vzamemo samo zbirke v Bohinju, ali pa tudi Kobariški muzej, ki je
               pravzaprav, težko bi rekel, da je deklariran muzej, to je bolj privatna zbirka. In
               vendar upam, da ne bomo sedaj zaradi tega uničili ene take zbirke. Zato še enkrat,
               sem za to, da se sprejme amandma kolega Zimška.</p>
            </sp>
            <sp xml:id="SDZ2-Redna-20-2000-03-29.sp43">

               <speaker>PREDSEDNIK JANEZ PODOBNIK:</speaker>

               <p>Gospod državni sekretar želi besedo.</p>
            </sp>
            <sp xml:id="SDZ2-Redna-20-2000-03-29.sp44">

               <speaker>MAG. SLAVKO DEBELAK:</speaker>

               <p>Hvala lepa. Poglejte. Mi v tem zakonu ne prepovedujemo v bistvu, da se zbirateljstvo
               itn. konča. Ta zakon oziroma ta člen pravi tako oziroma govori izključno in samo o
               hrambi v muzejih. Kot sem že prej rekel, sicer pa nikjer muzejem ne prepovedujemo, da
               zbirajo in razstavljajo orožje vseh kategorij, to pa ureja drug materialni predpis,
               in sicer predpis, ki se imenuje zakon o varstvu naravne in kulturne dediščine, ki
               tudi določa vrste muzejev in vse ostale stvari. Skratka, namen tega člen je izključno
               hramba v muzejih, ne pa tisto, o katerem teče beseda. Zato ocenjujemo, da amandma ni
               potreben.</p>
            </sp>
            <sp xml:id="SDZ2-Redna-20-2000-03-29.sp45">

               <speaker>PREDSEDNIK JANEZ PODOBNIK:</speaker>

               <p>Hvala. Replika? Kolega Jelinčič.</p>
            </sp>
            <sp xml:id="SDZ2-Redna-20-2000-03-29.sp46">

               <speaker>ZMAGO JELINČIČ:</speaker>

               <p>Hvala lepa. Gospod državni sekretar, zaradi jasnosti člena, mislim, da bi bilo
               smiselno, da se sprejme ta amandma. Kajti muzeji že lahko hranijo, ampak če bo notri
               navedena samo hramba, v tem primeru ne bodo muzeji mogli nabavljati novih primerkov.
               Tega se bojim. Zaradi tega mislim, da škoduje zagotovo ne, če se ta amandma sprejme.
               Je pa člen bolj jasen.</p>
            </sp>
            <sp xml:id="SDZ2-Redna-20-2000-03-29.sp47">

               <speaker>PREDSEDNIK JANEZ PODOBNIK:</speaker>

               <p>Hvala lepa. Želi še kdo besedo? <stage>(Ne želi.)</stage> Prehajamo na odločanje. Na glasovanje
               dajem amandma k 29. členu skupine poslancev. Ugotavljamo prisotnost! <stage>(47
               prisotnih.)</stage></p>
               <p>Kdo je za ta amandma? <stage>(28 poslancev.)</stage> Kdo je proti? <stage>(19 poslancev.)</stage></p>
               <p>Amandma je sprejet.</p>
               <p>Na glasovanje dajem spremenjeni 29. člen. Ugotavljamo prisotnost! <stage>(45 prisotnih.)</stage>
               Prehitro? Ugotavljamo prisotnost! <stage>(50 prisotnih.)</stage></p>
               <p>Kdo je za člen v celoti? <stage>(42 poslancev.)</stage> Kdo je proti? <stage>(Nihče.)</stage></p>
               <p>Člen je sprejet.</p>
               <p>Odpiram razpravo o naslednjem členu, h katerem so vloženi amandmaji, to je 34. Imamo
               pa samo en amandma skupine poslancev, kajti drugi je umaknjen. Ali želi kdo besedo?
               Gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp48">

               <speaker>ZMAGO JELINČIČ:</speaker>

               <p>Hvala lepa gospod predsednik. Jaz se strinjam z amandmajem skupine poslancev, ki
               pravi, da naj se drugi odstavek nadomesti z novim drugim odstavkom, ki pravi: "Z
               najdenim orožjem se nadalje postopa v skladu s predpisi, ki urejajo postopek ravnanja
               z najdenimi stvarmi." Kajti osnovna dikcija člena v drugem odstavku, ko piše: "Če
               domnevni lastnik v roku 6 mesecev ne dokaže svojega lastništva, postane orožje last
               države. Če ne gre za orožje, ki ima zgodovinsko ali kulturno vrednost, se lahko
               orožje proda, najditelju pripada nagrada v višini 10% od dosežene cene." Težko bo
               nekomu dokazati last orožja, ki ga je recimo na Bovškem našel na nekem seniku, na
               svojem seniku. S čim bo dokazal, da ga je res našel tam itn. Jaz se bojim, da tudi v
               tem primeru bo prišlo do uničenja precejšnjega dela kulturne in zgodovinske
               vrednosti, kajti, ker ne bo mogel dokazati, mu bodo orožje zaplenili, prodali ga ne
               bodo, še posebej, če bo šlo za recimo kakšno zarjavelo puško tipa "Mannlicher",
               kalibra 8 mm, ki je zanimiv kos, še posebej zaradi tega, ker je v tistem predelu
               tekla Soška fronta in so se te puške tam uporabljale, in vendar z osnovno dikcijo
               člena bo ta puška za vedno izgubljena. Zato smiselno predlagam, da se podpre kolegov
               poslancev. Hvala.</p>
            </sp>
            <sp xml:id="SDZ2-Redna-20-2000-03-29.sp49">

               <speaker>PREDSEDNIK JANEZ PODOBNIK:</speaker>

               <p>Gospod državni sekretar želi besedo, nato gospod Jerovšek.</p>
            </sp>
            <sp xml:id="SDZ2-Redna-20-2000-03-29.sp50">

               <speaker>MAG. SLAVKO DEBELAK:</speaker>

               <p>S tem členom se v zakonu urejajo samo pravila, bi rekel ravnanja, ko se orožje najde.
               Namreč tako v zakonu o najdenih stvareh kot v zakonu o varstvu naravne in kulturne
               dediščine ne omogočata okupacije. Najditelju pripada samo najdnina in stvar potem
               postane last države. Samo to je bil osnovni namen, ki smo ga zapisali v zakon, v ta
               člen, zato seveda tega amandmaja ne podpiramo.</p>
            </sp>
            <sp xml:id="SDZ2-Redna-20-2000-03-29.sp51">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Jerovšek, nato gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp52">

               <speaker>JOŽEF JEROVŠEK:</speaker>

               <p>Hvala lepa. Mene bi v zvezi z amandmajem združene liste zanimalo, ali je možno dobiti
               podatek, katere osebe imajo dovoljenje za zbiranje orožja. Namreč, lahko se skozi to
               dikcijo tudi pač omogoča legalizacija mogoče nekih skladišč orožja in nekih zbirk
               orožja, ki ni bilo pridobljeno na legalni način.</p>
            </sp>
            <sp xml:id="SDZ2-Redna-20-2000-03-29.sp53">

               <speaker>PREDSEDNIK JANEZ PODOBNIK:</speaker>

               <p>Kolega Jerovšek, se opravičujem, ta amandma je umaknjen. Sem napovedal, da tega
               amandmaja ni. Se opravičujem, če ste prezrli to. Ali želi še kdo besedo? Replika,
               kolega Jelinčič, potem pa razprava gospod Božič. Imamo samo amandma pod točko 1.</p>
            </sp>
            <sp xml:id="SDZ2-Redna-20-2000-03-29.sp54">

               <speaker>ZMAGO JELINČIČ:</speaker>

               <p>Hvala lepa, gospod predsednik. Ker imamo tukaj en sam amandma, to se pravi, ker je
               umaknjen amandma združene liste, ki bi smiselno urejal to področje, mislim, da je
               treba sprejeti amandma gospoda Zimška. Namreč, jaz sem prepričan, da gospod državni
               sekretar pravilno razmišlja in jemlje pač zadeve s pozitivne strani. Jaz sem navajen
               jemati zadeve z negativne strani, še posebej kar se tiče slovenske policije. Zaradi
               tega, da se preprečijo kakšne zlorabe, sem jaz za to, da se sprejme amandma gospoda
               Zimška. Da povem samo primer. Na kozolcu oziromaseniku stare mame najdeš eno krasno
               pištolo Luger, izdelave DWM iz leta 1913. In kaj se bo zgodilo? Ker bodo policaji
               videli, da je to prekrasen kos za zbirko, se bo zgodilo, da bo to šlo v last države
               oziroma da bo to prodamo nekomu, ki bo zadevo kupil. Od tega Lugerja bo pa recimo
               10%, kar pomeni pri taki pištoli približno 45 tisoč tolarjev, dobil pa na roke tisti,
               ki je pravzaprav bil lastnik. Mislim, da česa podobnega ne smemo dovoliti in zaradi
               tega še enkrat apeliram, da podpremo amandma kolegov poslancev.</p>
            </sp>
            <sp xml:id="SDZ2-Redna-20-2000-03-29.sp55">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Božič.</p>
            </sp>
            <sp xml:id="SDZ2-Redna-20-2000-03-29.sp56">

               <speaker>IVAN BOŽIČ:</speaker>

               <p>Hvala lepa predsednik. V 34. členu... No, najprej moram to reči, da bom podprl
               amandma gospoda Zimška. To je pač amandma, ki vsaj nekaj rešuje. Povedal bom pa, kako
               se godi v praksi</p>
               <p>V drugem odstavku pravi v 34. členu: "Če domnevni lastnik v roku šestih mesecev ne
               dokaže svojega lastništva, postane orožje last države. Če ne gre za orožje, ki ima
               zgodovinsko ali kulturno vrednost, se tako orožje lahko proda." Kaj pa drugo, ki je
               zgodovinske vrednosti? Najditelju pripada nagrada v višini 10% od dosežene cene.</p>
               <p>V Tolminu je vodja oddelka za notranje zadeve pred dvajsetimi leti pol kamiona starih
               pušk uničil. Dal jih je razbiti z macolo. In ta amandma, ki je vložen, vsaj delno to
               rešuje. Naj se postopa, tako kot z najdenimi stvarmi. In naj se potem proda, ne pa,
               da se z macolo uničuje, kar je nekomu nekdaj, danes pa zbirateljem, predstavljalo
               lepo in nenadomestljivo vrednost.</p>
            </sp>
            <sp xml:id="SDZ2-Redna-20-2000-03-29.sp57">

               <speaker>PREDSEDNIK JANEZ PODOBNIK:</speaker>

               <p>Hvala. Replika? Kolega Jelinčič, replika.</p>
            </sp>
            <sp xml:id="SDZ2-Redna-20-2000-03-29.sp58">

               <speaker>ZMAGO JELINČIČ:</speaker>

               <p>Jaz se zahvaljujem gospodu Božiču, ki je zelo nazorno pojasnil, kaj se je dogajalo v
               enem segmentu, in kar se pravzaprav še dogaja. Kar je še huje, je to, da si nekateri
               potem prisvajajo te kose in jih tudi prodajajo v tujino. Italijanski muzeji se
               bogatijo z našo kulturno dediščino, nemški muzeji se bogatijo z našo kulturno
               dediščino, avstrijski muzeji se bogatijo z našo kulturno dediščino zato, ker mi tega
               nimamo urejenega.</p>
               <p>In zato mene tudi zelo čudi, kako je mogoče, da je pravzaprav združena liste umaknila
               ta amandma, ki se je glasil tako: "Za osebe, ki imajo dovoljenje za zbiranje orožja,
               določila drugega in tretjega odstavka tega člena ne veljajo, če v roku enega meseca
               vložijo prošnjo za pridobitev orožne listine in jim je ta tudi izdana." Kajti ta
               amandma bi reševal vse skupaj, vendar jaz se bojim oziroma imam občutek, da je bilo
               to narejeno in vloženo zato, da kdo drug ne bi vložil takega amandmaja, potem se pa
               amandmaji potegnejo in tukaj nastane neka praznina.</p>
               <p>Mislim da, za vsaj delno rešitev tega problema, je treba sprejeti predloženi amandma.
               V komentarju k zakonu bo pa treba pod to zadevo pojasniti tudi v smislu nevloženega
               oziroma umaknjenega amandmaja združene liste. Hvala.</p>
            </sp>
            <sp xml:id="SDZ2-Redna-20-2000-03-29.sp59">

               <speaker>PREDSEDNIK JANEZ PODOBNIK:</speaker>

               <p>Hvala. Smo v drugi obravnavi. Torej nas čaka še ena obravnava. Državni sekretar želi
               besedo.</p>
            </sp>
            <sp xml:id="SDZ2-Redna-20-2000-03-29.sp60">

               <speaker>MAG. SLAVKO DEBELAK:</speaker>

               <p>Gospod Jelinčič in gospod poslanec Božič, da se razumemo, jaz ne nasprotujem varstvu,
               bi rekel kulturne dediščine in želim, da ta ostane doma. Seveda pa bi vas rad
               opozoril, da pri najdenih stvareh v zvezi z orožjem ne postopamo enako kot z
               najdenimi kolesi, najdenimi dežniki itn. Normalno je, da se orožje preda policiji, v
               vsakem primeru. Tisto, kar ste vi povedali, če se je resnično zgodilo, je nepravilno.
               Rad bi pa, če dovolite, prebral 58. člen zakona o varstvu kulturne in naravne
               dediščine, ki pravi, da predmet za domnevne dediščine, ki ga kdorkoli najde na
               površju zemlje, pod njim ali v vodi, je lastnina države. In v primerih, ko je to
               orožje,pripada ta lastnina v bistvu muzeju. Če bi zadeve pustili na takšnem nivoju
               kot je približno razpravljal gospod Jelinčič, bi to lahko pomenilo, da bi se
               zbiratelji napotili v bistvu na Soško fronto in tam začeli kopati, iskati in vse
               tisto, kar bi našli, bi seveda postalo njihovo, brez tega, da bi država sploh vedela,
               kaj je bilo najdeno, kje je bilo najdeno in kdo s tem poseduje.</p>
               <p>Želim povedati samo to, pri najdenih stvareh v bistvu je treba ločiti najdeno stvar,
               vezano na orožje in zato mora veljati nek poseben tretma. Zato še enkrat; vlada temu
               amandmaju nasprotuje.</p>
            </sp>
            <sp xml:id="SDZ2-Redna-20-2000-03-29.sp61">

               <speaker>PREDSEDNIK JANEZ PODOBNIK:</speaker>

               <p>Replika, kolega Jelinčič.</p>
            </sp>
            <sp xml:id="SDZ2-Redna-20-2000-03-29.sp62">

               <speaker>ZMAGO JELINČIČ:</speaker>

               <p>Hvala lepa. Gospodu sekretarju bi odgovoril, da ta člen govori o najdenem orožju.
               Raziskovanje po terenu, brskanje, kopanje, sodi dejansko v zakon o ohranjevanju
               kulturne dediščine. In to je prepovedano. Ravno tako kot je privatna arheologija
               prepovedana. Vendar, če gremo pogledat na soško fronto, boste videli zelo, zelo malo
               ostalin česarkoli, kar je bilo tam v prvi svetovni vojni. Zavedati se je treba, da
               Italijanov, Nemcev in Avstrijcev in Čehov, ki v veliki meri tam brskajo in
               preprodajajo to, vsem tem ostalim trem državam, malo, malo jih briga, kaj se dogaja.
               Kontrole ni nobene. In če že se zgodi kaj takega, je dobro, da vsaj ostane v rokah
               slovenskih zbiralcev. Ostane vsaj doma! Država ni ohranila, kar se tiče orožja iz
               prve svetovne vojne, skorajda ničesar. Trije najboljši kosi, stari mitraljezi iz prve
               svetovne vojne, ki so v kobariškem muzeju, so prišli v Slovenijo iz Avstrije kot
               darilo nekega privatnega zbiralca, zaradi tega, ker pri nas tega pač nismo imeli. Še
               tisto malo, kar je bilo, so v bivšem režimu pokradli. Tudi iz legaliziranih zbirk -
               policija je prišla in so si določeni gospodje policaji oziroma takrat miličniki, ali
               kaj so bili, delali krasne zbirke doma. Tak primer je tudi pri meni, kjer so mi
               prekrasno zbirko, legalizirano, pobrali in je izginila v privatne roke. In zato, da
               se to ne bi več dogajalo, sem za take zadeve.</p>
               <p>Poleg tega je še ena stvar. Naši muzealci v veliki meri ne poznajo materije dovolj
               dobro, da bi jo lahko očuvali in ohranili. Če vzamemo samo, recimo, določene ročne
               bombe iz prve svetovne vojne, ki so na soški fronti bile najdene, vendar jih ni več v
               Sloveniji. Do takrat so poznali en sam primerek oziroma del enega primerka, samo en
               del ročaja neke nemške ročne "štilarice" iz prve vojne, ki je v bavarskem muzeju in
               ki se z njim zelo hvalijo. Pri nas se take zadeve uničujejo kot staro železo. In če
               bomo zbiralcem onemogočili, da bi zbirali še to, potem bo presneto žalostno.</p>
               <p>Še enkrat pa pravim, vlada oziroma država pa bi morala organizirati določene službe,
               ki bi kontrolirale in preprečevale tako brskanje po terenu kot, pa še v večji meri,
               iznos čez mejo. Na meji nihče nikogar nič ne vpraša. Italijani vozijo cele avtomobile
               čez mejo. In tu je pa zopet kompetenca pri nekom drugem, da to uredi.</p>
            </sp>
            <sp xml:id="SDZ2-Redna-20-2000-03-29.sp63">

               <speaker>PREDSEDNIK JANEZ PODOBNIK:</speaker>

               <p>Replika, gospod Božič.</p>
            </sp>
            <sp xml:id="SDZ2-Redna-20-2000-03-29.sp64">

               <speaker>IVAN BOŽIČ:</speaker>

               <p>Repliciram gospodu sekretarju, vendar ne zato, da bi želel, da je moj sovražnik ali
               pa da se ne razumeva, pač pa bom povedal tako, kot je res bilo.</p>
               <p>Pred leti, ko je bil ustanovljen muzej v Kobaridu, muzej prve svetovne vojne, v ta
               muzej je znešena oprema in najdeni predmeti prve svetovne vojne, ki so jih imeli
               ljudje v Kobaridu in okolici, niti 10% ni prispevala država! Zato, veste, gospod
               sekretar, se bojim, da je sklicevanje na zakon o varstvu naravne in kulturne
               dediščine, pa tega, kar je pustila prva svetovna vojna, preveč ohlapno, ker s strani
               države premalo prihaja. Ta muzej je bil takrat kritiziran s strani vseh tistih, ki se
               ukvarjajo s kulturo, češ da je to neko vaško središče, kjer se zbirajo ljudje in
               gledajo ostanke prve svetovne vojne. In šele, ko je Evropska unija dala nagrado kot
               muzeju Evrope, od takrat se šele Slovenija zaveda, kaj pomeni kobariški muzej.</p>
            </sp>
            <sp xml:id="SDZ2-Redna-20-2000-03-29.sp65">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospa Dobrajčeva.</p>
            </sp>
            <sp xml:id="SDZ2-Redna-20-2000-03-29.sp66">

               <speaker>POLONCA DOBRAJC:</speaker>

               <p>Dober dan! Hvala za besedo, spoštovani predsedujoči. Kolegice poslanke in kolegi
               poslanci!</p>
               <p>Ja, bilo bi verjeti navedbam predlagateljev amandmaja, če situacija v državi ne bi
               bila malce drugačna. Če sprejmemo ta amandma, se bo tudi vse orožje, pa ne staro
               orožje, ampak orožje, ki je trenutno neprijavljeno, neregistrirano, katerih
               posestniki oziroma zdaj že lastniki in posestniki so bili dolgo časa po veljavni
               zakonodaji v prekršku, z nedavno spremembo kazenskega zakona so v kaznivem dejanju,
               in glede na 86. člen predlaganega zakona - oziroma kateri člen je že - kjer se
               predlaga prehodni rok za prijavo orožja, menim, da bi s tem amandmajem k 34. členu
               pustili odprta vrata za izkoriščanje razno raznih zadev. Zelo lepo se sliši, "našel
               sem pištolo, pa ne iz prve svetovne vojne, ampak iz spopada iz leta 1991", pa tudi
               kaj drugega. Mislim, da je to potrebno poudariti: Slovenija po vojni leta 1991 ni
               razglasila roka za oddajo orožja, ko bi se lahko posestniki vojaškega orožja brez
               kazni - pa čeprav je to samo prekršek, sedaj je to že kaznivo dejanje - znebili teh
               stvari, kajti ne morejo jih posedovati.</p>
               <p>Zato vas še enkrat opozarjam, da bi sprejem tega amandmaja zadevo samo zakompliciral.
               In strinjam se z državnim sekretarjem, da pištola, mitraljez in podobne stvari pač
               niso dežniki ali podobne stvari, ki se jih pozabi. Hvala.</p>
            </sp>
            <sp xml:id="SDZ2-Redna-20-2000-03-29.sp67">

               <speaker>PREDSEDNIK JANEZ PODOBNIK:</speaker>

               <p>Hvala lepa. Dve repliki, prvi je Zmago Jelinčič, nato Franc Kangler.</p>
            </sp>
            <sp xml:id="SDZ2-Redna-20-2000-03-29.sp68">

               <speaker>ZMAGO JELINČIČ:</speaker>

               <p>Kolegici Dobrajčevi bi povedal, da je bojazen odveč. Namreč, v začetnih členih je
               definirano, kaj je to staro orožje in kaj sodi pod zbirateljske zadeve in kaj sodi
               pod prepovedano vojaško orožje in tako naprej. Zato mislim, da se ni treba bati, da
               bi prišlo do zlorab zaradi morebitnega sprejetja tega amandmaja. In še enkrat pravim,
               ta amandma je treba sprejeti, da se vsaj nekaj kulturne in zgodovinske dediščine
               ohrani.</p>
            </sp>
            <sp xml:id="SDZ2-Redna-20-2000-03-29.sp69">

               <speaker>PREDSEDNIK JANEZ PODOBNIK:</speaker>

               <p>Hvala lepa. Franc Kangler, replika.</p>
            </sp>
            <sp xml:id="SDZ2-Redna-20-2000-03-29.sp70">

               <speaker>FRANC KANGLER:</speaker>

               <p>Hvala, za besedo. Repliciram Dobrajčevi. Moram reči, da te navedbe, ki jih je tu
               Dobrajčeva podala, ne držijo.</p>
               <p>Ta amandma zajema drugi odstavek, prvi odstavek pa še vedno ostane v veljavi. Se
               pravi, 34. člen v prvem odstavku, ki se ga niti en amandma ni dotaknil, še vedno
               piše: "Kdor izve ali najde orožje ali strelivo, za katerega domneva, da je izgubljeno
               ali skrito, ga mora nemudoma izročiti najbližji policijski postaji oziroma jo o tem
               obvestiti." Se pravi, če bi kdo imel doma na črno orožje, se ne bi moral izgovarjati
               na ta drugi odstavek, ki ga mi v amandmaju predlagamo. Prvi odstavek še vedno ostane
               in je to varovalka.</p>
            </sp>
            <sp xml:id="SDZ2-Redna-20-2000-03-29.sp71">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika na repliko, kolegica Dobrajčeva.</p>
            </sp>
            <sp xml:id="SDZ2-Redna-20-2000-03-29.sp72">

               <speaker>POLONCA DOBRAJC:</speaker>

               <p>Nadaljevanje pojasnjevanja pravne rešitve zadeve, ki jo predlagajo predlagatelji
               amandmaja. Če najdeš orožje, in po njihovi varianti se moraš pri najdeni stvari
               priglasiti. Če se priglasiš in nimaš registriranega orožja, si v kaznivem dejanju. Je
               tako? In verjetno se tisti, ki se je hotel znebiti orožja brez prekrška oziroma sedaj
               kaznivega dejanja, ga odvrže ali pa podari. Saj ne vemo, kaj je. Potem pa se
               izkoristi predlagani amandma in oseba, ki si pač želi uveljavljati to, ker pačpo
               prvem odstavku ni lastnika, in potem po zakonu oziroma po postopku o ravnanju z
               najdenimi stvarmi, ta, ki je našel stvar, postane lastnik tega orožja. Gre samo za
               obidenje zakonskih zadev, nič drugega. Hvala.</p>
            </sp>
            <sp xml:id="SDZ2-Redna-20-2000-03-29.sp73">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali želi še kdo besedo? <stage>(Ne želi.)</stage> Sedaj bomo pa odločali. Odločamo torej
               o amandmaju pod točko, to je edinem amandmaju k temu členu. Predlagatelj je skupina
               poslancev. Vlada mu nasprotuje. Ugotavljamo prisotnost! <stage>(61 prisotnih.)</stage></p>
               <p>Kdo je za ta amandma? <stage>(32 poslancev.)</stage> Kdo je proti? <stage>(25 poslancev.)</stage></p>
               <p>Amandma je sprejet.</p>
               <p>Na glasovanje dajem člen v celoti. Ugotavljamo prisotnost! <stage>(57 prisotnih.)</stage></p>
               <p>Kdo je za člen v celoti? <stage>(38 poslancev.)</stage> Kdo je proti? <stage>(8 poslancev.)</stage></p>
               <p>Člen je sprejet.</p>
               <p>Smo pri 35. členu. Imamo amandma pod točko dva. Imamo torej dva amandmaja. Amandma
               pod točko ena predlaga poslanska skupina združene liste, delovno telo ga podpira.
               Amandma pod točko dva - skupina poslancev. Želi kdo besedo? Gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp74">

               <speaker>ZMAGO JELINČIČ:</speaker>

               <p>Hvala lepa, gospod predsednik. Prvi amandma odbor tako ali tako podpira. Govoril bom
               o drugem amandmaju, ki ga podpiram. Namreč, kaj pravi ta amandma. Da se za besedo
               "list" doda ali "orožni posestni list". Tako da bi spremenjena dikcija druge točke
               35. člena bila takšnale: "Proizvodnja streliva pomeni njegovo izdelavo in ponovno
               polnjenje. Za proizvodnjo streliva se ne šteje polnjenje streliva za lastne potrebe
               posameznikov za orožje, za katere jim je izdan orožni list." Tukaj je smiselno, da
               gre zraven tudi: "ali orožni posestni list". Kajti zakon določa, da nekdo, ki ima
               posestni list nad določenim orožjem, lahko izvaja, recimo, določeno streljanje,
               poskusno streljanje in kaj podobnega. In v tem primeru ne bi čisto nič škodovalo, če
               bi ti ljudje lahko delali tako imenovani "reloading"<stage>(?)</stage> tudi doma. "Reloading" se ne
               dela v velikih količinah, to se naredi 10, 15 nabojev, 20, mogoče kakšen navdušenec
               kaj več, vendar za določene muzejske kose orožja se naredi mogoče 3, 4 naboje zaradi
               tega, ker je s starim muzejskim orožjem enostavno škoda streljati. Preveč je
               dragoceno, ker je redko, zato da bi se streljalo kar tako, razen za posebne primere.
               In v teh primerih bi bilo smiselno, da se zraven da poleg orožnega lista, tudi orožni
               posestni list. Zato ta drugi amandma podpiram.</p>
            </sp>
            <sp xml:id="SDZ2-Redna-20-2000-03-29.sp75">

               <speaker>PREDSEDNIK JANEZ PODOBNIK:</speaker>

               <p>Hvala. Ali želi še kdo besedo? Državni sekretar.</p>
            </sp>
            <sp xml:id="SDZ2-Redna-20-2000-03-29.sp76">

               <speaker>MAG. SLAVKO DEBELAK:</speaker>

               <p>Zaradi pravne korektnosti seveda vas moram opozoriti na nekaj. Orožni posestni list
               je listina, ki se izdaja pravnim osebam, kar v bistvu pomeni, kot predlaga gospod
               Zmago Jelinčič in skupina poslancev, da bi se lahko ustanovilo društvo, ki bi se
               ukvarjalo z eksplozivnim prometom z gospodarsko dejavnostjo. Polnjenje se dovoljuje
               posamezniku in izključno samo posamezniku in se na pravne osebe ne nanaša, zato je
               tudi tale terminilogija prišla noter. To vas želim opozoriti seveda, ker s tem mi
               odpremo v kontekstu orožnega prava tudi delovanje, ki posega na čisto drugo področje
               in seveda postane del gospodarske dejavnosti.</p>
            </sp>
            <sp xml:id="SDZ2-Redna-20-2000-03-29.sp77">

               <speaker>PREDSEDNIK JANEZ PODOBNIK:</speaker>

               <p>Replika. Kolega Jelinčič replika. In kolega Božič.</p>
            </sp>
            <sp xml:id="SDZ2-Redna-20-2000-03-29.sp78">

               <speaker>ZMAGO JELINČIČ:</speaker>

               <p>Orožni posestni list imajo lahko tudi posamezniki, ne samo gospodarske družbe. In jaz
               sem govoril v primeru, da nek posameznik ima doma orožni posestni list, za katerega
               bi... Recimo, recimo, kar se je zgodilo zdaj, da so prišli k enemu človeku filmarji,
               ki snemajo tole nadaljevanko o Francetu Prešernu, in so rekli, da je v eni sekvenci
               potrebno imeti eno staro puško iz tistega časa, ko bojo in bojo z njo streljali. Kaj
               se bo zdaj zgodilo? Nabojev za tistoorožje ni več. Kaj bo treba narediti? Treba bo
               narediti polnjenje orožja. Treba bo napolniti tri naboje, treba bo pripraviti tri
               tulce, netilke itn., da se bo to ustrelilo za filmske potrebe. Ali zdaj, ker tega ni
               v zakonu, bo prišlo do tega, da bodo - recimo - filmarji po zakonu kaznovani zaradi,
               ne vem, kaznivega dejanja, ne vem česa še vse, ali pa vsaj prekrška. In temu se je
               treba izgoniti in zato predlagam in sodim, da je smiseln ta drugi amandma kolegov
               poslancev.</p>
               <p>Ko je državni sekretar omenjal eksplozive. Promet z eksplozivnimi snovmi ureja pa
               drug zakon, ki tudi sankcionira določene zlorabe, tako da tukaj notri se tega ni
               potrebno bati.</p>
            </sp>
            <sp xml:id="SDZ2-Redna-20-2000-03-29.sp79">

               <speaker>PREDSEDNIK JANEZ PODOBNIK:</speaker>

               <p>Gospod Božič želi besedo.</p>
            </sp>
            <sp xml:id="SDZ2-Redna-20-2000-03-29.sp80">

               <speaker>IVAN BOŽIČ:</speaker>

               <p>Hvala lepa, predsednik. Iščem samo malo, ni replika, to iščem samo malo pojasnila na
               7. točko 35. člena. Izposojanje orožja pomeni izročitev orožja v posest za določen
               čas osebi, ki ima za to vrsto orožja orožno listino. V lovski organizaciji pogosto
               prihaja do posojanja orožja. Vsi lovci pa imajo orožne liste. Sedaj pa sprašujem, ali
               puško risanico lahko posodim lovcu, ki ima orožni list za šibrenico? Hvala lepa.</p>
            </sp>
            <sp xml:id="SDZ2-Redna-20-2000-03-29.sp81">

               <speaker>PREDSEDNIK JANEZ PODOBNIK:</speaker>

               <p>Hvala. Gospod državni sekretar bo odgovoril na to vprašanje.</p>
            </sp>
            <sp xml:id="SDZ2-Redna-20-2000-03-29.sp82">

               <speaker>MAG. SLAVKO DEBELAK:</speaker>

               <p>Gospod Božič: da, lahko posodite. Odgovor gospodu Jelinčiču: ni točno, kar je rekel,
               da tudi fizična oseba ima lahko posestni list, ona dobi dovoljenje za posest. Gospod
               Jelinčič gradi svojo argumentacijo na takšnih primerih, recimo, kot je snemanje
               nadaljevanke o Prešernu in ko bodo morali te zadeve delati. Mogoče je to seveda lahko
               v določenem momentu tudi prepričljivo, vendar moram pa opozoriti seveda na druge
               zadeve. Opozoriti na to, da bi se lahko skupina ukvarjala s polnjenjem streliva, s
               prodajo in tisto, kar ste povedali, gospod Jelinčič; strelivo je eksploziv, smodnik
               je v bistvu eksplozivna stvar in veljajo takšni oziroma drugačni predpisi. Zato smo
               šli v takšno dikcij in še vedno vztrajamo pri njej, ker mislimo, da bi to lahko
               postalo izredno izredno nevarno.</p>
            </sp>
            <sp xml:id="SDZ2-Redna-20-2000-03-29.sp83">

               <speaker>PREDSEDNIK JANEZ PODOBNIK:</speaker>

               <p>Hvala. Dve repliki. Prvi je bil gospod Jelinčič, nato gospod Bajc.</p>
            </sp>
            <sp xml:id="SDZ2-Redna-20-2000-03-29.sp84">

               <speaker>ZMAGO JELINČIČ:</speaker>

               <p>Gospod sekretar ima pravzaprav prav. Res je, da sta tukaj dve različni dikciji in da
               je dikcija v amandmaju kolegov poslancev, ko pravijo "o orožnem posestnem listu"
               napačna. Vendar, kolegi poslanci so mislili o dovoljenju za posest orožja. Zgodila se
               jim je napaka in edina možnost, da to napako popravimo, je ta, da sprejmemo amandma,
               ki ga potem v tretji obravnavi spremenimo. Kajti, če amandma ne bo sprejet, potem po
               proceduri ne moremo v tretji obravnavi vložiti spremenjenega amandmaja. Zato je
               smiselno, da sprejmemo ta amandma, drugače se bo zgodilo to, da bo postala tukaj ena
               taka določena praznina.</p>
            </sp>
            <sp xml:id="SDZ2-Redna-20-2000-03-29.sp85">

               <speaker>PREDSEDNIK JANEZ PODOBNIK:</speaker>

               <p>Hvala. Besedo ima kolega Bajc, replika.</p>
            </sp>
            <sp xml:id="SDZ2-Redna-20-2000-03-29.sp86">

               <speaker>JOSIP BAJC:</speaker>

               <p>Gospod predsednik, hvala lepa. Gospod državni sekretar, v drugem odstavku druge točke
               35. člena v prvem odstavku pravimo, "za proizvodnjo streliva se ne šteje polnjenje
               streliva za lastne potrebe posameznikov za orožje, za katero jim je izdan orožni
               list". Se pravi, jaz kot imetnik neke puške, za katero imam orožni list, bom lahko
               delal si strelivo; za orožje, za katero imam posestni list, si pa ne bom smel
               napolniti, recimo. Lahko na konkretnem mojem primeru.</p>
               <p>Imam puško dratenko<stage>(?)</stage>, petelinko iz 1889. leta, za katero uporabljam lahko
               12-kaliber šrot. Ker je pa to dratenka puška, ne sme se polniti z navadnim, "pulfrom"
               in jo lahko polnim samo s črnim. Se pravi, za tisto bokarico bom lahko delal, za to
               dratenko ne bom smel pa delati patronov oziroma nabojev. Res pa je, da s puško, to za
               katero imam posestni list, ne smem izvajati lova, ne smem izvajati lova, zaradi tega,
               ker piše, da je samo posest, lov izvajam lahko samo s puško, za katero imam orožni
               list itn. Ampak mislim pa, da tudi to puško, za katero imam posest, lahko jo preverim
               ali še vedno dela udarna igla ali ne. In verjetno bi lahko, bom rekel, šel na
               glinaste golobe s to puško, za katero imam posestni list.</p>
            </sp>
            <sp xml:id="SDZ2-Redna-20-2000-03-29.sp87">

               <speaker>PREDSEDNIK JANEZ PODOBNIK:</speaker>

               <p>Hvala, kolega Bajc. Gospod Zimšek? Gospod Zimšek, ali želite v imenu predlagateljev
               morda amandma dopolniti? Prosim!</p>
            </sp>
            <sp xml:id="SDZ2-Redna-20-2000-03-29.sp88">

               <speaker>JOŽEF ZIMŠEK:</speaker>

               <p>Ker je veliko besed okoli te zadnje besede, ker imam poslovniško možnost, da
               spremenim besedilo, bi za "ali" dal besedilo "dovoljenje za posest orožja".
               Dovoljenje za posest orožja. Hvala lepa.</p>
            </sp>
            <sp xml:id="SDZ2-Redna-20-2000-03-29.sp89">

               <speaker>PREDSEDNIK JANEZ PODOBNIK:</speaker>

               <p>Kolega Zimšek, to ste naredili v imenu vseh predlagateljev? Saj bo kolega Zimšek,
               tudi pisno predlagam, da vložite. "Predlagatelj amandmaja lahko umakne ali spremeni
               do začetka glasovanja o amandmajih k členu, h katerem je bil predlagan amandma."
               Torej, poslovniška določba je jasna. Seveda, predlagatelj amandmaja je skupina
               poslancev. Sejo prekinjam za pet minut. Prosim, da se v skladu s poslovnikom vloži
               sprememba amandmaja. Seveda, gre za skupino poslancev in imamo drugo poslovniško
               možnost, da poslanska skupina vloži amandma na amandma skupine poslancev. S tem ne bo
               treba iskati vseh deset podpisov. Sejo nadaljujemo čez pet minut.</p>
               <stage>(Seja je bila prekinjena ob 11.42 uri in se je nadaljevala ob 11.50 uri.)</stage>
            </sp>
            <sp xml:id="SDZ2-Redna-20-2000-03-29.sp90">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Nadaljujemo sejo. Ugotavljamo prisotnost! V tem času je poslanska
               skupina Slovenske nacionalne stranke vložila amandma na amandma skupine poslancev k
               35. členu. In ta amandma na amandma se glasi, da se besedo "ali orožni posestni list"
               spremeni v "ali dovoljenje za posest orožja". Ker razprava še ni bila zaključena,
               bomo sedaj samo ugotovili prisotnost. <stage>(53 prisotnih.)</stage> Ali želi kdo besedo tudi o tem
               amandmaju na amandma skupine poslancev, ki ga vložila poslanska skupina Slovenske
               nacionalne stranke? <stage>(Ne želi.)</stage> Razpravo zaključujem. Prehajamo na odločanje. Najprej
               dajem na glasovanje prvi amandma, to je amandma poslanske skupine Združene liste
               socialnih demokratov, delovno telo - podpira. Ugotavljamo prisotnost! <stage>(46
               prisotnih.)</stage></p>
               <p>Kdo je za? <stage>(31 poslancev.)</stage> Kdo je proti? <stage>(Nihče.)</stage></p>
               <p>Amandma je sprejet.</p>
               <p>Prehajamo na odločanje o amandmaju na amandma skupine poslancev. Amandma na amandma
               sem torej že prebral. Besedilo "ali orožni posestni list" se spremeni "ali dovoljenje
               za posest orožja". Ugotavljamo prisotnost! Svoj glas bo obrazložila gospa
               Skukova.</p>
            </sp>
            <sp xml:id="SDZ2-Redna-20-2000-03-29.sp91">

               <speaker>NADA SKUK:</speaker>

               <p>Hvala za besedo. Jaz bom glasovala tudi proti tako popravljenemu amandmaju, kot sem
               že v uvodu k zakonu povedala. Ta zakon govori o zelo nevarni stvari, to je orožje. In
               vsi amandmaji in vsa dopolnila, ki kakorkoli dopuščajo širjenje možnosti in odpiranje
               možnosti za nošenje, uporabo orožja, so za mene nesprejemljive. In prosim, gospodje
               kolegi, poslanci, lovci in karkoli ste: pozabite, da ste lovci, da ste vojaki, da se
               policaji, zdaj ste politiki. In kot politiki morate urejati razmere za
               prebivalstvo.</p>
            </sp>
            <sp xml:id="SDZ2-Redna-20-2000-03-29.sp92">

               <speaker>PREDSEDNIK JANEZ PODOBNIK:</speaker>

               <p>Prosim za mir v dvorani.</p>
            </sp>
            <sp xml:id="SDZ2-Redna-20-2000-03-29.sp93">

               <speaker>NADA SKUK:</speaker>

               <p>Prosim, ste politiki in politiki ste dolžni razmere urejati za vse državljane, ne
               samo za svoje trenutne želje. In orožje je taka zadeva, da je lahko rečemo, orožje je
               privilegij, ni pravica. In predolgo danes izgubljamo čas za take razprave, ko gre pa
               za državljanske pravice, smo pa zelo kratki.</p>
            </sp>
            <sp xml:id="SDZ2-Redna-20-2000-03-29.sp94">

               <speaker>PREDSEDNIK JANEZ PODOBNIK:</speaker>

               <p>Kolegica Skukova, gre za obrazložitev glasu. Prosim, ne polimizirati med seboj. Samo
               povejte, zakaj boste podprli ali zakaj ne boste podprli amandmaja na amandma. Svoj
               glas bo obrazložil kolega Bajc.</p>
            </sp>
            <sp xml:id="SDZ2-Redna-20-2000-03-29.sp95">

               <speaker>JOSIP BAJC:</speaker>

               <p>Hvala lepa, predsednik. Podprl bom ta amandma, in sicer iz preprostega razloga, ki
               sem ga tudi prej utemeljil. Če ima lastnik orožnega lista pravico, da si pripravi
               naboje za to orožje, smatram - in zaradi tega bom podprl - da tudi tisti, ki ima
               posestni orožni list, ima pravico, da si botudi delal naboje za tisto orožje, za
               katerega ima posestni list. V kolikor bo pa ministrstvo za notranje zadeve
               ugotavljalo, da je neprimerna ta rešitev, je še vedno tretje branje in pripravi potem
               eventualno amandma na ta amandma poslanske skupine Slovenske nacionalne stranke.</p>
            </sp>
            <sp xml:id="SDZ2-Redna-20-2000-03-29.sp96">

               <speaker>PREDSEDNIK JANEZ PODOBNIK:</speaker>

               <p>Hvala lepa. Svoj glas bo obrazložila gospa Dobrajčeva.</p>
            </sp>
            <sp xml:id="SDZ2-Redna-20-2000-03-29.sp97">

               <speaker>POLONCA DOBRAJC:</speaker>

               <p>Glasovala bom proti, iz enostavnega razloga zato, ker predlagatelji amandmaja niso
               uskladili svoje obrazlage, in sicer: prej je bilo v razpravi rečeno, da je iz starega
               orožja škoda streljati. Če se prav razume enega izmed zagovornikov pri prejšnjem
               amandmaju. Tako da, gospod Bajc, ne vem, če ste podpisnik amandmaja, ampak eni
               predlagatelji govorijo tako, drugi drugače. Hvala.</p>
            </sp>
            <sp xml:id="SDZ2-Redna-20-2000-03-29.sp98">

               <speaker>PREDSEDNIK JANEZ PODOBNIK:</speaker>

               <p>Hvala lepa. Prosim, da ne polemiziramo. Prehajamo na odločanje. Glasujemo torej o
               amandmaju na amandma, amandma predlaga poslanska skupina Slovenske nacionalne
               stranke. Ugotovimo prisotnost! <stage>(56 prisotnih.)</stage></p>
               <p>Kdo je za ta amandma na amandma? <stage>(23 poslancev.)</stage> Je kdo proti? <stage>(21 poslancev.)</stage></p>
               <p>Ugotavljam, da je bil amandma na amandma sprejet.</p>
               <p>Sedaj dajem na glasovanje amandma pod točko 2, to je amandma skupine poslancev, s
               sprejetim amandmajem na amandma. Ugotovimo prisotnost! <stage>(54 prisotnih.)</stage></p>
               <p>Kdo je za amandma pod točko 2? <stage>(23 poslancev.)</stage> Je kdo proti? <stage>(23 poslancev.)</stage></p>
               <p>Ugotavljam, da amandma pod točko 2 ni dobil večinske podpore.</p>
               <p>Na glasovanje dajem člen v celoti. Ugotovimo prisotnost! <stage>(47 prisotnih.)</stage></p>
               <p>Kdo je za člen v celoti? <stage>(44 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je člen sprejet.</p>
               <p>Odpiram razpravo o 36. členu in amandmaju poslanske skupine združene liste. Delovno
               telo - podpira. Prehajamo na odločanje. Ugotovimo prisotnost! <stage>(54 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 36. člen. Ugotovimo prisotnost! <stage>(42 prisotnih.)</stage></p>
               <p>Ugotovimo prisotnost, drugič! <stage>(48 prisotnih.)</stage></p>
               <p>Kdo je za člen v celoti? <stage>(35 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je člen sprejet.</p>
               <p>Smo pri 40. členu in amandmaju poslanske skupine Združene liste socialnih demokratov;
               delovno telo tega amandmaja ne podpira. Ali želi kdo besedo? <stage>(Ne želi.)</stage></p>
               <p>Prehajamo na odločanje. Ugotovimo prisotnost! <stage>(52 prisotnih.)</stage></p>
               <p>Kdo je za ta amandma? <stage>(22 poslancev.)</stage> Je kdo proti? <stage>(15 poslancev.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 40. člen v celoti. Ugotovimo prisotnost! <stage>(51 prisotnih.)</stage></p>
               <p>Kdo je za člen v celoti? <stage>(32 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je člen sprejet.</p>
               <p>Smo pri 45. členu in amandmaju skupine poslancev. Ali želi kdo besedo? Gospod državni
               sekretar.</p>
            </sp>
            <sp xml:id="SDZ2-Redna-20-2000-03-29.sp99">

               <speaker>MAG. SLAVKO DEBELAK:</speaker>

               <p>Hvala, gospod predsednik. Poslanke in poslanci, rad bi vas opozoril, da dobi orožni
               list in pravico nositi orožje in ga uporabljati tisti, ki dokaže, da je ogrožen. Pri
               varnostnem orožju souporaba orožja praktično ni mogoča nikjer in v nobeni državi.
               Prevedeno oziroma po domače bi to pomenilo, dopoldan sem ogrožen jaz, popoldan je
               ogrožen poslanec Jakič in bi si izmenjevala to orožje. Zato se mi zdi ta amandma
               popolnoma, popolnoma nesprejemljiv.</p>
            </sp>
            <sp xml:id="SDZ2-Redna-20-2000-03-29.sp100">

               <speaker>PREDSEDNIK JANEZ PODOBNIK:</speaker>

               <p>Hvala lepa. Amandma skupine poslancev dajem na glasovanje. /Posredovanje iz klopi./
               ...Preden sem pritisnil. To bi bilo po razlagi, ki še ni sprejeta. Za predsedujočega
               je mnogo bolj korektno, če se tak umik zgodi nekoliko prej. Torej, kolega Zimšek je v
               imenu skupine poslancev ta amandma umaknil.</p>
               <p>Smo pri 47. členu in dveh amandmajih, ker je amandma pod točko 3 umaknjen. Prvega
               predlaga skupina poslancev, drugega pa odbor za notranjo politiko in pravosodje;
               amandma pod točko 2 bo postal aktualen, če ne bo sprejet amandma pod točko 1. Ali
               želi kdo besedo? Gospod Jelinčič.</p>
            </sp>
            <sp xml:id="SDZ2-Redna-20-2000-03-29.sp101">

               <speaker>ZMAGO JELINČIČ:</speaker>

               <p>Hvala lepa. Gospod predsednik, mislim, da je smiselno, da podpremo amandma odbora za
               notranjo politiko in pravosodje. Hvala.</p>
            </sp>
            <sp xml:id="SDZ2-Redna-20-2000-03-29.sp102">

               <speaker>PREDSEDNIK JANEZ PODOBNIK:</speaker>

               <p>Hvala, kolega Jelinčič. Prehajamo torej na odločanje. Ugotovimo prisotnost! <stage>(55
               prisotnih.)</stage></p>
               <p>Kdo je za prvi amandma k 47. členu - predlagatelj - skupine poslancev? <stage>(20
               poslancev.)</stage> Kdo je proti? <stage>(30 poslancev.)</stage></p>
               <p>Ta amandma ni bil sprejet.</p>
               <p>Zato dajem na glasovanje amandma pod točko 2. Predlagatelj je odbor za notranjo
               politiko in pravosodje. Ugotavljamo prisotnost! <stage>(50 prisotnih.)</stage></p>
               <p>Kdo je za? <stage>(32 poslancev.)</stage> Kdo je proti? <stage>(6 poslancev.)</stage></p>
               <p>Ta amandma je sprejet.</p>
               <p>Na glasovanje dajem člen 47 v celoti. Ugotavljamo prisotnost! <stage>(46 prisotnih.)</stage></p>
               <p>Kdo je za člen v celoti? <stage>(28 poslancev.)</stage> Kdo je proti? <stage>(3 poslanci.)</stage></p>
               <p>Sprejeto.</p>
               <p>K členu 48 ni vloženega amandmaja, ker je bil ta že umaknjen, tako da smo pri členu
               50. Imamo amandma pod točko 2, predlagatelj - odbor. Ali želi kdo besedo? <stage>(Ne želi.)</stage>
               Prehajamo na odločanje. Ugotavljamo prisotnost! <stage>(54 prisotnih.)</stage></p>
               <p>Kdo je za ta amandma? <stage>(36 poslancev.)</stage> Kdo je proti? <stage>(7 poslancev.)</stage></p>
               <p>Amandma je sprejet.</p>
               <p>Na glasovanje dajem 50. člen v celoti. Ugotavljamo prisotnost! <stage>(54 prisotnih.)</stage></p>
               <p>Kdo je za člen v celoti? <stage>(34 poslancev.)</stage> Kdo je proti? <stage>(5 poslancev.)</stage></p>
               <p>Člen je sprejet.</p>
               <p>Smo pri členu 56 in dveh dopolnilih. Prvega predlaga poslanska skupina Združena lista
               socialnih demokratov, delovno telo - ne podpira. Amandma pod točko 2 - skupina
               poslancev. Gospod Jelinčič želi besedo.</p>
            </sp>
            <sp xml:id="SDZ2-Redna-20-2000-03-29.sp103">

               <speaker>ZMAGO JELINČIČ:</speaker>

               <p>Hvala lepa, gospod predsednik. Govoril bom o drugem amandmaju, ki se mi ne zdi
               smiseln, ker pravi: "Na strelišču se sme streljati le z orožjem, ki je tehnično
               brezhibno, kar mora zagotoviti lastnik orožja, preveri pa upravljavec strelišča ali
               pooblaščeni delavec strelišča." Namreč, takoj ko upravljavec strelišča ali
               pooblaščeni delavec strelišča preveri orožje, je že streljal z njim. Ker dostikrat se
               zgodi, da tehnično brezhibnost se včasih ugotovi šele potem - recimo, ker naboj ne
               vžge, ker je zlomljena udarna igla ali kaj podobnega.</p>
               <p>In kot je meni znano, nikjer na svetu pred streljanjem ne razdrejo orožja do
               popolnosti, ga pregledajo, ponovno sestavijo in potem začnejo streljati. Hvala.</p>
            </sp>
            <sp xml:id="SDZ2-Redna-20-2000-03-29.sp104">

               <speaker>PREDSEDNIK JANEZ PODOBNIK:</speaker>

               <p>Umik. Hvala lepa. Hvala, kolega Zimšek. Torej imamo amandma pod točko 1, ki ga
               delovno telo podpira. Ugotavljamo prisotnost! Ki ga delovno telo, se opravčujem, ne
               podpira. To je amandma poslanske skupine Združene liste socialnih demokratov. Delovno
               telo ne podpira. Ugotavljamo prisotnost! To je dokaz, da zelo pozorno spremljate
               gradivo, kjer so napisani vsi amandmaji. <stage>(57 prisotnih.)</stage></p>
               <p>Kdo je za ta amandma? <stage>(18 poslancev.)</stage> Kdo je proti? <stage>(30 poslancev.)</stage></p>
               <p>Amandma ni bil sprejet.</p>
               <p>Na glasovanje dajem člen v celoti. Ugotavljamo prisotnost! <stage>(56 prisotnih.)</stage></p>
               <p>Kdo je za člen? <stage>(38 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je člen sprejet.</p>
               <p>K 61. in 62. členu sta bila amandmaja umaknjena, tako smo pri 63. členu in amandmaju
               odbora za notranjo politiko in pravosodje. Ta amandma dajem na glasovanje. Ugotovimo
               prisotnost! <stage>(51 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem člen. Ugotovimo prisotnost! <stage>(50 prisotnih.)</stage></p>
               <p>Kdo je za člen? <stage>(24 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da je člen sprejet.</p>
               <p>K 64. in 72. členu sta bila amandmaja umaknjena. Smo torej pri 81. členu in amandmaju
               skupine poslancev. Ali želi kdo besedo? <stage>(Da.)</stage> Gospod državni sekretar. 81. člen.</p>
            </sp>
            <sp xml:id="SDZ2-Redna-20-2000-03-29.sp105">

               <speaker>MAG. SLAVKO DEBELAK:</speaker>

               <p>Če bo amandma sprejet, potem bomo imeli situacijo, da bomo imeli materialno določbo
               zapisano, sankcije pa ne, zato seveda vlada amandmaja ne podpira. Dispozicija ostane
               v zakonu: brez sankcije, to pa nomotehnično ni sprejemljivo.</p>
            </sp>
            <sp xml:id="SDZ2-Redna-20-2000-03-29.sp106">

               <speaker>PREDSEDNIK JANEZ PODOBNIK:</speaker>

               <p>Hvala lepa. Ali želi še kdo besedo? <stage>(Ne želi.)</stage> Na glasovanje dajem torej amandma k
               81. členu. Predlagatelj - skupina poslancev. Ugotovimo prisotnost! <stage>(57
               prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(31 poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem 81. člen. Ugotovimo prisotnost! <stage>(44 prisotnih.)</stage> Morda je bilo
               nekoliko prehitro. Ugotovimo prisotnost! <stage>(57 prisotnih.)</stage></p>
               <p>Kdo je za člen? <stage>(24 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je člen sprejet.</p>
               <p>Smo pri 84. členu. Imamo dva amandmaja. Amandma ni umaknjen? <stage>(Ne.)</stage> Torej, amandma pod
               točko 1 poslanske skupina Združene liste socialnih demokratov, delovno telo - ne
               podpira. Amandma pod točko 2 - skupina poslancev. Ali želi kdo besedo? <stage>(Želi.)</stage>
               Državni sekretar, prosim.</p>
            </sp>
            <sp xml:id="SDZ2-Redna-20-2000-03-29.sp107">

               <speaker>MAG. SLAVKO DEBELAK:</speaker>

               <p>Moram reči, da glede na koncepcijo, filozofijo zakona in ker se na to navezuje tudi
               amandma, ki ga je vložila poslanska skupina socialdemokratske stranke, bi seveda bilo
               treba nekaj povedati. Zakon in pa v prehodnih določbah je grajen na konceptu, da je
               možna neke vrste abolicija, to se pravi, da vsi tisti, ki nimajo priglašene orožja,to
               storijo v določenem časovnem terminu, in da vsi tisti, ki posedujejo varnostno
               orožje, v bistvu so podvrženi tudi ponovni presoji, ali še dejansko obstaja njihova
               ogroženost.</p>
               <p>Za kaj gre? Gre preprosto za to, da tudi sedanji zakon določa, da lahko poseduješ
               lovsko orožje in ga uporabljaš kot lovec, če si član lovske družine, sicer, če več
               nisi, zaprosiš za dovoljenje za posest. Enako velja tudi pri varnostnem orožju - če
               stopnja ogroženosti ni več taka, da bi bilo treba imeti dovoljenje za nošenje orožja
               oziroma orožni list, se za to orožje potem zaprosi za dovoljenje za posest.</p>
               <p>V kontekstu naslednjega amandmaja moram reči, da bi zajeli tudi skozi to neke vrste
               ponovno preverjanje stopnje ogroženosti, tisto kategorijo, ki je v bistvu označena za
               pripadnike bivše JLA, ki so v letih 1982, 1983 pridobili na podlagi neke uredbe, ki
               jo je izdal zvezni minister za obrambo, v Sloveniji orožne liste. Skratka, s takšno
               koncepcijo, s takšno dikcijo bi ostali na nivoju samega zakona; se pravi, na nivoju,
               da je orožje v bistvu privilegij, kontrolirali, ali so še upravičeni razlogi, da
               nekdo to orožje lahko nosi pri sebi, ali je dovolj, da ga ima v posesti, in hkrati
               opravili tudi revizijo, ki se predlaga potem v nadaljevanju.</p>
               <p>Mislim, da je to stvar - nekateri pravijo, da posegamo za nazaj in da ne pustimo tako
               imenovane podeljene pravice oziroma pridobljene pravice, "iure a quisite" - moram vas
               opozoriti: ne, že sedaj veljavni zakon ima to določbo in moram reči, da jo v praksi
               tudi dosledno tako upravni organ, ki dovoljenja izdaja, kot tudi operativa, ki
               ugotavlja določene nedoslednosti, izvaja.</p>
            </sp>
            <sp xml:id="SDZ2-Redna-20-2000-03-29.sp108">

               <speaker>PREDSEDNIK JANEZ PODOBNIK:</speaker>

               <p>Hvala. Gospod Kangler želi besedo.</p>
            </sp>
            <sp xml:id="SDZ2-Redna-20-2000-03-29.sp109">

               <speaker>FRANC KANGLER:</speaker>

               <p>Hvala za besedo. Moram reči, da se ne strinjam popolnoma z državnim sekretarjem.</p>
               <p>Podpiram amandma skupine poslancev. Zakaj? Državni sekretar je rekel, da gre tu za
               ponovno preverjanje stopnje ogroženosti. Če je tebi bila izdana listina, se pravi, za
               nošenje orožja po sedaj veljavnem zakonu, po tem zakonu, ki bi ga sprejeli, po tej
               določbi, bi pa morali ponovno preverjati utemeljenost. Bom dal primer: če bomo danes
               ali pa jutri sprejeli v državnem zboru drug zakon o varnosti cestnega prometa, bodo
               morali ponovno vsi opravljati izpit ali pa preverjati znanje, ali poznajo predpise s
               področja prometnih predpisov. To je nekaj podobnega. Mi bomo sprejeli tu nek zakon,
               ki pravi: na avtocesti lahko vozimo s hitrostjo 160, vsi, ki imajo pa vozniška
               dovoljenja, ki jih bodo šli menjavat in to, bodo morali pa iti še na en izpit, da
               bodo preverili znanje, če imajo sploh sposobnost še iti na avtocesto.</p>
            </sp>
            <sp xml:id="SDZ2-Redna-20-2000-03-29.sp110">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Jerovšek.</p>
            </sp>
            <sp xml:id="SDZ2-Redna-20-2000-03-29.sp111">

               <speaker>JOŽEF JEROVŠEK:</speaker>

               <p>Hvala lepa. Gospod predsednik, jaz nimam debate na te meje, vendar bi rad ob 84.
               členu, če je možno, opozoril, da smo mi na 86., vendar gre za napako. Nanaša se na
               84. in bi moral biti 84.a člen. Mi smo imeli probleme, kam umestiti ta člen, ki je
               tu. Na mizo ste dobili kot 86.a člen, da naj opravi revizijo o podeljenih orožnih
               listin, ki so bile izdane na podlagi dokazil, ki jih izdala nekdanja Jugoslovanska
               ljudska armada. Namreč, to povzema stališče, ki je bilo sprejeto v prvi obravnavi in
               ga vlada ni pač upoštevala, čeprav je gospod Debelak v obrazložitvi nekaj govoril, če
               se ne motim, o tej zadevi. Vendar jaz bi prosil, če ta naš amandma lahko
               preštevilčimo in se nanaša na 84.a člen. Mislim, da je bolj smiselno. Hvala lepa.</p>
            </sp>
            <sp xml:id="SDZ2-Redna-20-2000-03-29.sp112">

               <speaker>PREDSEDNIK JANEZ PODOBNIK:</speaker>

               <p>Torej, kolega Jerovšek predlaga v imenu poslanske skupine socialdemokratov, da bi
               amandma za novi 86.a člen se imenoval amandma za novi 84.a člen. Mi sedaj imamo
               razpravo o 84. členu in ko bomo tega izčrpali, gremo potem na amandma, kot ste
               predlagali, za novi 84.a člen. Samo to je. Tako sem vas razumel. Ampak razprava o
               amandmaju za novi 84.a člen sledi po razpravi o tem členu. Želite besedo, gospod
               Bajc, o 84. členu? Prosim! Replika.</p>
            </sp>
            <sp xml:id="SDZ2-Redna-20-2000-03-29.sp113">

               <speaker>JOSIP BAJC:</speaker>

               <p>Predsednik, hvala lepa. Repliciram nekoliko državnemu sekretarju v zvezi z njegovo
               razlago utemeljenosti amandmaja skupine poslancev k 84. členu, ki predlagamo, da se
               drugi stavek tega člena črta</p>
               <p>Gre za amandma in preverjanje upravičenosti do orožne listine za imetnike listin za
               posest ali nošenje orožja. To se pravi, ker govori ta člen 84 in se začne: "Imetniki
               listin za posest ali nošenje orožja, izdanih na podlagi zakona o orožju" - prečiščeno
               besedilo, da ne štejem - "morajo v roku dveh let po uveljavitvi tega zakona zamenjati
               te listine za ustrezno orožno listino po tem zakonu." Veste, ne predstavljam si,
               zakaj bi upravni organ notranjih zadev preverjal pravico imeti orožno listino za
               posest in nošenje izdano, recimo, ob priložnosti dedovanja po zapustniku nekega
               trofejnega orožja, ali ta, ki je pridobil to listino za posest in nošenje še
               izpolnjuje pogoje iz 14. člena tega zakona, ko opredeljujemo, katere pogoje mora
               izpolnjevati nekdo, kihoče imeti listino za posest in nošenje orožja. Zaradi tega bom
               podprl ta amandma, da se to črta in da eventualno potem vlada pripravi korektnejši
               člen 84.</p>
            </sp>
            <sp xml:id="SDZ2-Redna-20-2000-03-29.sp114">

               <speaker>PREDSEDNIK JANEZ PODOBNIK:</speaker>

               <p>Gospod državni sekretar želi besedo.</p>
            </sp>
            <sp xml:id="SDZ2-Redna-20-2000-03-29.sp115">

               <speaker>MAG. SLAVKO DEBELAK:</speaker>

               <p>Pojasnilo poslancu gospodu Bajcu. V bistvu gre za, seveda, izdajo novih listin.
               Normalno, stare listine - vi očitno ste tudi imetnik katere izmed orožnih listin - so
               še na obrazcu socialistična republika Jugoslavija, na nekaterih listinah, to zlasti
               za varnostno orožje, bo seveda tudi fotografija. Rekel bi, v tem kontekstu je
               mišljeno tudi zamenjava in pa prevedba vseh teh listin. Tisto, kar ste rekli:
               dovoljenje za posest. V zakonu je, seveda, ta trenutek posest nekoliko drugače
               opredeljena - v predlogu - kot je v sedaj veljavnem zakonu. Z njim boste lahko šli
               tudi na strelišče in vse ostale zadeve, ampak preverjalo se bo upravičenost do
               izključno varnostnega orožja za tiste, ki posedujejo orožno listino, in seveda
               ugotavljal se bo pogoj, ali še zmeraj obstaja kriterij njihove ogroženosti.</p>
            </sp>
            <sp xml:id="SDZ2-Redna-20-2000-03-29.sp116">

               <speaker>PREDSEDNIK JANEZ PODOBNIK:</speaker>

               <p>Hvala. Replika kolega Bajc, kolega Kangler.</p>
            </sp>
            <sp xml:id="SDZ2-Redna-20-2000-03-29.sp117">

               <speaker>FRANC KANGLER:</speaker>

               <p>Še eno malo repliko. Jaz razumem državnega sekretarja, da gre za zamenjavo listine.
               In prav je, da gre za zamenjavo listine. Samo, moti me pa tisti drugi stavek naprej,
               "in preverjanje razlogov". Se pravi, ko smo sprejeli zakon o osebni izkaznici, smo
               vsi menjali osebne izkaznice, preverjal razlogov pa nobeden ni, ali jo imam ali nimam
               - še možnost dobiti novo izkaznico ali ne. Tu pa bi radi .. /Gospa, prosim, da niste
               več tako nesramni, boste imeli možnost tu govoriti, prijavite se k repliki in držite
               se poslovnika./</p>
            </sp>
            <sp xml:id="SDZ2-Redna-20-2000-03-29.sp118">

               <speaker>PREDSEDNIK JANEZ PODOBNIK:</speaker>

               <p>Kolega Bajc. Replika, Božič imate repliko tudi. /Odziv poslanke v poslanski
               klopi./</p>
            </sp>
            <sp xml:id="SDZ2-Redna-20-2000-03-29.sp119">

               <speaker>JOSIP BAJC:</speaker>

               <p>Strinjam se z umestno pripombo kolega Kanglerja, ko je rekel gospe Nadi, da naj take
               izraze, prihrani za kje drugje, ne tukaj ob obravnavi zelo resne teme, to je pa
               orožje in pogoji za pridobivanje listin za nošenje oziroma posest orožja.</p>
               <p>Gospod državni sekretar, mislim, da smo lastniki orožja morali že zamenjati listine,
               s katerimi imamo pravico nositi neko orožje oziroma z določenim orožjem izvajati lov,
               in na moji listini piše že Republika Slovenija. In tudi na onemu, na oni listini, ki
               jo imam tudi pravico nošenja enega trofejnega orožja, tudi je že Republika Slovenije.
               In mislim, da smo takrat ne malo tolarjev morali plačati upravne takse samo zaradi
               zamenjave te listine, ker je prišlo. Ampak ne strinjam se pa z zahtevo tega člena, da
               takrat, ko bom na podlagi tega zakona moral to listino zamenjati in ono drugo listino
               o pravici nošenja orožja; da bo takrat upravni organ preverjal, ali izpolnjujem jaz
               še pogoje, da pokojnega - zdaj bom konkreten - mojega tasta puško. Tisto, ki sem jo
               prej omenjal, bo upravni organ preverjal, ali izpolnjujem pogoje, da se mi ta listina
               zamenja, ali pa ta listina, da se mi zamenja na podlagi tega zakona.</p>
            </sp>
            <sp xml:id="SDZ2-Redna-20-2000-03-29.sp120">

               <speaker>PREDSEDNIK JANEZ PODOBNIK:</speaker>

               <p>Hvala. Replika kolega Božič, nato kolegica Skukova.</p>
            </sp>
            <sp xml:id="SDZ2-Redna-20-2000-03-29.sp121">

               <speaker>IVAN BOŽIČ:</speaker>

               <p>Hvala lepa. Danes teden sem postavil varuhu človekovih pravic dve vprašanji. Po 25.
               členu tega zakona in po 84. členu ne varuh človekovih pravic, noben poslanec, niti
               predstavnik vlade ni rekel, da nimam prav. Govoril sem pa ravno o kontroli orožja v
               stanovanju. In v 84. členu, povezani 17. členom, 4. točka - o preverjanju, da sem že
               dobil neko orožno listino. Zakaj ponovno? Vendar, če bi to pisalo samo za varnostno
               orožje, bi najbrž bil tiho. Ker pa to ne piše, piše na splošno, se pravi; tudi tisti,
               ki so dedovali in imajo v omarah staro orožje, ki marsikdaj upravičeno tudi danes
               rečem, ker jih poznam, ne vedo, kam z njim, ampak imajo to pravico; in zakaj jo
               ponovno preverjati. Samo za to se mi gre. Ne gre se za to varnostno orožje. Varnostno
               orožje pa res lahko veste, komu se izdaja. Hvala lepa.</p>
            </sp>
            <sp xml:id="SDZ2-Redna-20-2000-03-29.sp122">

               <speaker>PREDSEDNIK JANEZ PODOBNIK:</speaker>

               <p>Hvala. Replika, gospa Skukova, nato državni sekretar.</p>
            </sp>
            <sp xml:id="SDZ2-Redna-20-2000-03-29.sp123">

               <speaker>NADA SKUK:</speaker>

               <p>Hvala za besedo. Opravičujem se kolegu Kanglerju, če sem mu posegla v besedo.
               Resnično me razburi taka razprava in moram biti vznemirjena, če razpravljamo o
               privilegiju, o igrački, ki si jo nekateri želijo prisvojiti in kupiti, potem pa je to
               problem, da se dajo v preverbo, ali so še izpolnjeni pogoji, da lahko to nosijo.
               Zakaj sem razburjena? Zato, ker tudi za otroške dodatke za otroke, za vse listine, ki
               jih državljani vsi potrebujemo, ne samo nekateri, ki si želijo orožja, moraš vsako
               leto obnavljati vloge. Upravne takse smo ravno v tem državnem zboru dvignili oziroma
               je predlog za dvig taks. Zato sem razburjena in zato posegam v besedo, kerse mi zdi
               neumestno primerjanje orožnih listin z osebnimi listinami in z ostalimi zadevami, za
               katere se morajo državljani dnevno zglasovati v uradih in plačevati visoke upravne
               takse, če gre pa za tako nevarno zadevo, kot je orožni list, pa sem za to, dase to
               lahko preverja večkrat.</p>
            </sp>
            <sp xml:id="SDZ2-Redna-20-2000-03-29.sp124">

               <speaker>PREDSEDNIK JANEZ PODOBNIK:</speaker>

               <p>Hvala. Kolegica Skukova, poslanci moramo ohraniti mirno kri. Državni sekretar ima
               besedo.</p>
            </sp>
            <sp xml:id="SDZ2-Redna-20-2000-03-29.sp125">

               <speaker>MAG. SLAVKO DEBELAK:</speaker>

               <p>Gospod predsednik, spoštovane poslanke in poslanci! Očitno se ne razumemo dobro.
               Gospod Božič, preverjalo se bo samo v tistih primerih, ko nekdo poseduje varnostno
               orožje, pištole in samokrese in ima za to izdan orožni list, ali še zmeraj obstajajo
               razlogi njegove ogroženosti. Če ima varnostno orožje in izdano dovoljenje za posest,
               se ti pogoji ne bodo preverjali, to v zakonu izrecno piše.</p>
               <p>Tisto, kar je rekel gospod Bajc, od pokojnega očeta je nekdo dobil lovsko puško - če
               je lovec, je v redu zadeva, če pa ima to puško doma kot posestno orožje, se tega
               kriterija ne bo preverjalo. Tudi lovci sporočajo upravnemu organu: iz naše lovske
               družine so izstopili štirje člani, dva smo izključili, ker sta kršila ta in ta
               pravila - v tem kontekstu oni več nimajo pravice do orožnega lista in uporabe te
               puške na lovu, lahko pa si pridobijo pravico do posesti tega orožja. Želim vam
               povedati naslednje: stvari se bodo preverjale samo za tisto najbolj nevarno dejanje
               in pa za najbolj nevarno listino, to je orožni list, ki ti omogoča, da to orožje
               nosiš stalno pri sebi. Stalno! Vse tisto, kar je vezano naostala dovoljenja, to se
               pravi, na posest, kar je vezano na zbirateljstvo, staro orožje, se ne bo preverjalo.
               Preverba dokumentov pa je nujna, ker zadnja preverba teh dokumentov je bila v letih
               1982 oziroma 1983, in vzpostavila se bo neka evidenca.</p>
               <p>To je "catch" tega člena in ocenjujemo, da je takšen dober, in predlagamo, da
               sprejmete našo verzijo oziroma da zavrnete amandmaje, ki jih je predlagala skupina
               poslancev.</p>
            </sp>
            <sp xml:id="SDZ2-Redna-20-2000-03-29.sp126">

               <speaker>PREDSEDNIK JANEZ PODOBNIK:</speaker>

               <p>Hvala. Še dve repliki, prvi kolega Kangler, nato kolega Bajc.</p>
            </sp>
            <sp xml:id="SDZ2-Redna-20-2000-03-29.sp127">

               <speaker>FRANC KANGLER:</speaker>

               <p>Repliciram kolegici Skukovi.</p>
               <p>Poglejte, če ne bi bilo zakona o orožju, starega in tega novega, ki ga pripravljamo,
               spoštovana poslanka, bi bilo orožja še več kot preveč v naši državi oziroma bi bilo
               več orožja v posesti naših državljanov. Zato je zakon potreben, da uredi to
               materijo.</p>
               <p>Kar se tiče upravnih taks, smo ravno v tem državnem zboru sprejeli, da tisti, ki želi
               pridobiti prvič nabavno dovoljenje za orožje, ko nabavno dovoljenje pridobi, takse
               znesejo okoli 10.000 tolarjev, in ko gre registrirat takšno orožje, mora ponovno
               plačati upravno takso 10.000 tolarjev, tako da se večkrat zgodi, da takse več
               znesejo, kot stane en kos orožja. Tako da so takse zelo visoke na tem področju in
               zakonodajalec oziroma vlada na tem področju s taksami ne zaostaja.</p>
            </sp>
            <sp xml:id="SDZ2-Redna-20-2000-03-29.sp128">

               <speaker>PREDSEDNIK JANEZ PODOBNIK:</speaker>

               <p>Hvala. Kolega Bajc je že dobil pojasnilo. Ali želi še kdo besedo? <stage>(Ne želi.)</stage>
               Prehajamo na odločanje.</p>
               <p>Na glasovanje dajem prvi amandma k 84. členu. Predlagatelj je poslanska skupina
               Združene liste socialnih demokratov, nima podpore delovnega telesa in tudi ne vlade.
               Če bo amandma pod točko 1 sprejet, bo amandma pod točko 2 brezpredmeten. Ugotovimo
               prisotnost! <stage>(59 prisotnih.)</stage> Kdo je za prvi amandma k temu členu? <stage>(8 poslancev.)</stage> Kdo
               je proti? <stage>(40 poslancev.)</stage></p>
               <p>Ta amandma ni bil sprejet.</p>
               <p>Sedaj dajem na glasovanje drugi amandma k temu členu. Skupina poslancev ga predlaga,
               vlada ga ne podpira. Ugotavljamo prisotnost! <stage>(56 prisotnih.)</stage></p>
               <p>Kdo je za ta amandma? <stage>(29 poslancev.)</stage> Kdo je proti? <stage>(24 poslancev.)</stage></p>
               <p>Amandma pod točko dva je bil sprejet.</p>
               <p>Na glasovanje dajem člen v celoti. Ugotavljamo prisotnost! <stage>(50 prisotnih.)</stage></p>
               <p>Kdo je za člen v celoti? <stage>(36 poslancev.)</stage> Kdo je proti? <stage>(11 poslancev.)</stage></p>
               <p>Člen je sprejet.</p>
               <p>Zadnji amandma, ki je vložen, je amandma za novi 84.a člen. Torej, predzadnji
               amandma, to je amandma poslanske skupine socialdemokratov. Kot rečeno je kolega
               Jerovšek predlagal, da se ga preimenuje v amandma za novi 84.a člen. Ali želi kdo
               besedo? Gospod Petan.</p>
            </sp>
            <sp xml:id="SDZ2-Redna-20-2000-03-29.sp129">

               <speaker>RUDOLF PETAN:</speaker>

               <p>Hvala, za besedo, gospod predsednik. Spoštovani! Torej, kot je že kolega Jerovšek
               povedal, gre za 84.a, ne pa za 86.a, ker je verjetno tu nekako vsebina tudi bolj
               primerna, da bi se na 84. člen vezal, lahko bi sicer tudi na 86.</p>
               <p>Dovolite, da vas spomnim na dopolnjevalno stališče iz prve obravnave tega zakona.
               Namreč, gre za revizijo listin, podeljenih listin, orožnih listin, ki jih je izdajala
               nekdanja jugoslovanska ljudska armada svojim pripadnikom. In menim, da bi... Pač
               takrat so bile takšne razmere in verjetno je tudi JLA imela vzroke za to.
               Ampakmenimo, da je danes stanje bistveno drugačno in da je potrebno opraviti revizijo
               teh izdanih listin. In dovolite mi, da vas spomnim na nekaj, kar sem želel že prej
               mogoče v repliki povedati pa sem se vzdržal in sem čakal, da bom ob tem povedal, da
               ne bi seveda tudi zapravljal časa po nepotrebnem.</p>
               <p>Menim, da ob obravnavi tega zakona nekako to zadevo zelo osebno jemljemo. Vsak, ki
               ima nekakšen kos orožja, kakršnega koli, zakon gleda iz te svoje posesti tega orožja,
               ki ga ima. Jaz mislim, da je to velika napaka. Zadevo bi morali gledati veliko širše.
               Nenazadnje dovolite, da vas spomnim, to, kar se dogaja zadnje čase v Sloveniji, ko na
               vseh koncih in krajih nekaj poka. Verjetno to pomeni, da je potrebno pač nekaj
               postoriti tudi v tej smeri. Meni se zdi nesprejemljivo, da posest kakršnih koli
               listin v zvezi z orožjem povezujemo z drugimi osebnimi listinami, ali je to vozniško
               ali je kakršnokoli drugo dovoljenje. Mislim, da to ni sprejemljivo in da ta
               primerjava nikakor ne zdrži. Gre za bistveno drugačno materijo gre za bistveno
               drugačne vzroke in pa seveda bistveno drugačne posledice. Menim, da je prav, da se ta
               amandma, ki smo ga predlagali, ki pa stoji, ki ima podlago v sklepih in dopolnilnih
               stališčih, ki smo jih mi tu potrdili. Tako mislim, da verjetno ne bismelo biti
               nobenega posebnega problema, da sprejmemo ta vloženi amandma. Hvala lepa.</p>
            </sp>
            <sp xml:id="SDZ2-Redna-20-2000-03-29.sp130">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Petan. Besedo želi Zmago Jelinčič. Se je odpovedal. Želi še kdo
               besedo? Državni sekretar? <stage>(Ne želite.)</stage> Prehajamo na odločanje. Glasujemo o amandmaju
               za novi 84.a člen, predlagatelj poslanska skupina socialdemokratov. Ugotovimo
               prisotnost! <stage>(52 prisotnih.)</stage></p>
               <p>Kdo je za ta amandma? <stage>(32 poslancev.)</stage> Je kdo proti? <stage>(15 poslancev.)</stage></p>
               <p>Ugotavljam, da je amandma sprejet.</p>
               <p>S tem smo sprejeli tudi novi 84.a člen. Na klop ste pa prejeli tudi amandma k 87.
               členu. Sedaj odpiram 87. člen in amandma poslanske skupine liberalne demokracije
               Slovenije. V 87. členu se doda nov drugi odstavek, ki se glasi: "6 mesecev po
               vključitvi Republike Slovenije v polnopravno članstvo Evropske unije preneha veljati
               prva alinea 53. člena tega zakona." Ali želi kdo besedo? Državni sekretar.</p>
            </sp>
            <sp xml:id="SDZ2-Redna-20-2000-03-29.sp131">

               <speaker>MAG. SLAVKO DEBELAK:</speaker>

               <p>Hvala, gospod predsednik. Vlada amandma podpira, vendar ga bo v tretjem branju še
               nekoliko dodelala, tako da bo mogoče še bolj evropsko usmerjen. Skratka, smo za
               amandma.</p>
            </sp>
            <sp xml:id="SDZ2-Redna-20-2000-03-29.sp132">

               <speaker>PREDSEDNIK JANEZ PODOBNIK:</speaker>

               <p>Vlada torej podpira ta amandma. Prehajamo na odločanje. Ugotovimo prisotnost! <stage>(57
               prisotnih.)</stage></p>
               <p>Kdo je za amandma k 87. členu? <stage>(35 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem člen v celoti. Ugotovimo prisotnost! <stage>(51 prisotnih.)</stage></p>
               <p>Kdo je za člen v celoti? <stage>(33 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je člen sprejet.</p>
               <p>Prehajamo na razpravo o preostalih členih, h katerim niso bili vloženi amandmaji. Ali
               želi kdo razpravljati? <stage>(Želi.)</stage> Gospod Božič.</p>
            </sp>
            <sp xml:id="SDZ2-Redna-20-2000-03-29.sp133">

               <speaker>IVAN BOŽIČ:</speaker>

               <p>Hvala lepa, predsednik. Res, rabim majhno pomoč, ker mi nekaj ni jasno, pa najbrž smo
               tudi vsi spregledali. Gre pa za 24. člen, prvi odstavek. Pa dobro poslušajte: "Orožja
               ni dovoljeno nositi ali prenašati na javnih krajih na način, ki vznemirja ljudi, ali
               tako, da ga ljudje opazijo." Ali mi zna nekdo povedati, kako v strelskem kovčku lahko
               nesem puško na vlak, da je ljudje ne bodo opazili, pa da ne bo slučajno kdo
               vznemirjen?</p>
            </sp>
            <sp xml:id="SDZ2-Redna-20-2000-03-29.sp134">

               <speaker>PREDSEDNIK JANEZ PODOBNIK:</speaker>

               <p>Hvala. Amandmaja niste vložili, kolega Božič. Ali želi še kdo besedo o preostalih
               členih, h katerim niso bili vloženi amandmaji? <stage>(Ne želi.)</stage></p>
               <p>Preostale člene dajem na glasovanje. Ugotovimo prisotnost! <stage>(53 prisotnih.)</stage></p>
               <p>Kdo je za preostale člene? <stage>(39 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da so bili vsi preostali členi sprejeti.</p>
               <p>Prehajamo na razpravo o naslovu zakona. Ali želi kdo besedo? <stage>(Ne želi.)</stage></p>
               <p>Na glasovanje dajem naslov zakona. Ugotovimo prisotnost! <stage>(48 prisotnih.)</stage></p>
               <p>Kdo je za naslov zakona? <stage>(34 poslancev.)</stage> Je kdo proti? <stage>(6 poslancev.)</stage></p>
               <p>Ugotavljam, da je naslov zakona sprejet.</p>
               <p>Na glasovanje dajem še naslednji predlog sklepa: "Predlog zakona za tretjo obravnavo
               pripravi vlada Republike Slovenije." Ugotovimo prisotnost! <stage>(50 prisotnih.)</stage></p>
               <p>Kdo je za tak predlog sklepa? <stage>(34 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - TRETJA OBRAVNAVA PREDLOGA NACIONALNEGA
                  PROGRAMA SOCIALNEGA VARSTVA DO LETA 2005.</title>
               </p>
               <p>Predlog nacionalnega programa je za tretjo obravnavo pripravila vlada Republike
               Slovenije. Med nami je državna sekretarka, gospa Apohalova. Ali želite besedo?
               Prosim.</p>
            </sp>
            <sp xml:id="SDZ2-Redna-20-2000-03-29.sp135">

               <speaker>LIDIJA APOHAL-VUČKOVIČ:</speaker>

               <p>Spoštovani predsednik, spoštovane poslanke in poslanci! Gradivo nacionalnega programa
               je pripravljeno za tretjo obravnavo, tako da v celoti in brez razlik upošteva
               besedilo, kot ste ga sprejeli v drugi obravnavi, in vključuje tudi vse tri amandmaje,
               ki so bili sprejeti. To so amandmaji k 2. poglavju, k 3 poglavju in k 14. poglavju
               nacionalnega programa. Vlada ne predlaga nobenih novih amandmajev in predlaga, da
               sprejmete program, kot je predložen. Hvala.</p>
            </sp>
            <sp xml:id="SDZ2-Redna-20-2000-03-29.sp136">

               <speaker>PREDSEDNIK JANEZ PODOBNIK:</speaker>

               <p>Hvala lepa. Predlog nacionalnega programa je obravnaval odbor za zdravstvo, delo,
               družino in socialno politiko kot matično delovno telo. Ali želi besedo poročevalec
               odbora? Podpredsednik odbora, kolega Vincencij Demšar ima besedo.</p>
            </sp>
            <sp xml:id="SDZ2-Redna-20-2000-03-29.sp137">

               <speaker>VINCENCIJ DEMŠAR:</speaker>

               <p>Naša obravnava je bolj kratka, zato mislim, da bo to hitro steklo. Odbor za
               zdravstvo, delo, družino in socialno politiko je na 63. seji, 28., kot matično
               delovno telo obravnaval predlog nacionalnega programa socialnega varstva do leta
               2005, ki ga je v tretjo obravnavo državnemu zboru predložila vlada. Odbor je bil
               seznanjen s pisnim mnenjem sekretariata za zakonodajo in pravne zadeve, ki ugotavlja,
               da je predlagatelj pripravil za tretjo obravnavo besedilo tako, da je vanj vključil
               vse v drugi obravnavi sprejete amandmaje, kar je razvidno iz samega besedila. Uvodno
               obrazložitev je podala državna sekretarka, gospa Lidija Apohal-Vučkovič, ko je
               poudarjala, da je ta predlog socialnega varstva opravil na 19. redni seji, 24.
               februarja letos, in da je bil sprejet sklep, da se tretja obravnava opravi v skladu s
               194. členom poslovnika našega zbora.</p>
               <p>Razprave ni bilo ob tej točki. Člani odbora pa so soglasno podprli predlog dodatnega
               sklepa, ki ga je vložila komisija državnega zbora Republike Slovenije za vprašanje
               invalidov. Nato smo sprejeli tudi sklep: "Odbor za zdravstvo, delo, družino in
               socialno politiko predlaga državnemu zboru, da predlog nacionalnega programa
               socialnega varstva do leta 2005 tudi sprejme." Hvala lepa.</p>
            </sp>
            <sp xml:id="SDZ2-Redna-20-2000-03-29.sp138">

               <speaker>PREDSEDNIK JANEZ PODOBNIK:</speaker>

               <p>Hvala kolega Demšar. Ali želi besedo predstavnik sekretariata? <stage>(Ne želi.)</stage> Ali želite
               besedo predstavniki poslanskih skupin? <stage>(Ne želite.)</stage> O nacionalnem programu v celoti
               dajem besedo poslankam in poslancem. Pisnih prijav nimamo, torej 5-minutne razprave.
               Razprav ni, zato razpravo zaključujem.</p>
               <p>Prehajamo na glasovanje o nacionalnem programu v celoti. Sprašujem sekretariat za
               zakonodajo in pravne zadeve, ali je bila zaradi sprejetih amandmajev v drugi
               obravnavi porušena medsebojna skladnost določb nacionalnega programa? <stage>(Ni bila.)</stage>
               Torej, na glasovanje dajem predlog nacionalnega programa socialnega varstva do leta
               2005. Ugotavljamo prisotnost! <stage>(38 prisotnih.)</stage> Ugotavljamo prisotnost, drugič! <stage>(47
               prisotnih.)</stage></p>
               <p>Kdo je torej za nacionalni program socialnega varstva do leta 2005 v celoti? Kdo je
               za? <stage>(36 poslancev.)</stage> Kdo je proti? <stage>(Nihče.)</stage></p>
               <p>Ugotavljam, da je predlagani nacionalni program sprejet.</p>
               <p>V razpravo dajem predlog dodatnega sklepa, ki ga predlaga komisija za vprašanje
               invalidov: "Državni zbor Republike Slovenije predlaga Vladi Republike Slovenije naj
               državnemu zboru enkrat letno poroča o izvajanju invalidskega varstva in ugotavljanju
               učinkovitosti njegovega uresničevanja. Prvo takšno poročilo naj vlada pripravi v roku
               treh mesecev. Ali želi kdo besedo o tem dodatnem sklepu? <stage>(Ne želi.)</stage> Ta dodatni sklep
               dajem na glasovanje. Ugotovimo prisotnost! <stage>(46 prisotnih.)</stage></p>
               <p>Kdo je za tak dodatni sklep? <stage>(39 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je dodatni sklep sprejet.</p>
               <p>S tem je ta točka dnevnega reda zaključena.</p>
               <p>Prehajamo na <title>31. TOČKO DNEVNEGA REDA - TRETJA OBRAVNAVA PREDLOGA ZAKONA O
                  POSLOVNIH STAVBAH IN POSLOVNIH PROSTORIH.</title>
               </p>
               <p>Predlog zakona je za tretjo obravnavo pripravila skupina poslancev s prvopodpisanim
               Miranom Potrč. Ali želi predstavnik predlagatelja besedo? Prosim, kolega Potrč, imate
               besedo.</p>
            </sp>
            <sp xml:id="SDZ2-Redna-20-2000-03-29.sp139">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! Predlagatelji smo predlog zakona o
               dopolnitvah zakona o poslovnih stavbah in prostorih za tretjo obravnavo pripravili v
               skladu z odločitvami državnega zbora ob drugi obravnavi. Kakor se spominjate, je
               državni zbor ob drugi obravnavi predlog zakona podprl in sprejel. Odprti pa sta bili
               v razpravi dve vprašanji.</p>
               <p>Prvo je vprašanje: Ali najemnikom poslovnih prostorov, ki te poslovne prostore
               uživajo pod pogojem, da opravljajo dejavnost v njih kot edini vir preživljanja sebe
               in svoje družine, zagotoviti posebno varstvo, kot ga imajo že zagotovljenega po
               zakonu o denacionalizaciji ali ne? Takrat se državni zbor za to rešitev ni odločil in
               predlagatelji smo to dopolnili v svojem amandmaju.</p>
               <p>In drugo. Postavljeno je bilo vprašanje, ali bi bilo prav in smotrno za najemnike
               poslovnih prostorov zagotoviti kakšno najvišjo najemnino. Predlagatelji smo se
               odločili, da v amandmaju predvidimo tudi to možnost, vendar smo rešitev predlagali
               drugače, kot je bila v osnovnem besedilu za drugo obravnavo. Menili smo namreč, da je
               prav, da maksimalno najemnino vežemo na enak pogoj, kot velja za ves zakon, to je, da
               naj bi posebna zaščita veljala za tiste najemne pogodbe, ki so bile sklenjene do
               31.12.1993, torej do časa, ko so po našem skupnem prepričanju, ker je celzakon tako
               grajen, veljale posebne okoliščine za sklepanje teh najemnih razmerij. Predlagali
               smo, da naj bi bila maksimalna najemnina, letna najemnina, 5% od prodajne
               vrednosti.</p>
               <p>Ko je sekretariat za zakonodajo opravil pregled vloženega zakona skupaj z amandmaji,
               je opozoril na nekaj napak, ki smo jih predlagatelji popravili. Hkrati je o predlogu
               zakona razpravljajo tudi matično delovno telo in naš predlog amandmaja za varovanje
               najemnega razmerja tistim, ki ta poslovni prostor opravljajo kot edini vir
               preživljanja, štelo, da je naš amandma ustrezen in ga tudi podprlo.</p>
               <p>Ni pa podprlo našega predloga za določanje maksimalnega zneska najemnine, ker je
               menilo, da je 5% prenizko določena najemnina. Zaradi tega smo v zadnjih dneh dobili
               tudi predlog amandmaja poslanske skupine Liberalne demokracije Slovenije, ki besedilo
               člena, ki določa najemnino, to je 35.e člena, določajo na novo. Predlagajo, da bi
               maksimalna najemnina bila 6,68% od prodajne vrednosti; predvidevajo, kaj naj bi bilo
               vključeno v to najemnino, in predvidevajo, da če do sporazuma ne pride, da se pač
               višina najemnine določa na podlagi ocenitve sodnega cenilca o višini prodajne
               vrednosti. Predlagatelji menimo, da je po svoji vsebini ta predlagani amandma
               ustrezen. Razprava o tem, ali je 5 ali 6,68 najbolj primerna višina, je vedno mogoča,
               vendar predlagatelji sodimo, da je povišanje, ki so ga predlagali poslanci Liberalne
               demokracije Slovenije, ne edino mogoče, ampak še sprejemljivo, zato bomo tudi
               predlagatelji tak amandma podprli. Predlagamo, da ga podpre tudi državni zbor.</p>
               <p>Predlog predlagateljev torej je, da se zakon, tako kot je predlagan, z dvema
               vloženima amandmajema, to je z amandmajem predlagateljev k 35.c členu in z
               amandmajem, ki so ga predlagali poslanci liberalne demokracije k 35.e členu, sprejme.
               Hvala lepa.</p>
            </sp>
            <sp xml:id="SDZ2-Redna-20-2000-03-29.sp140">

               <speaker>PREDSEDNIK JANEZ PODOBNIK:</speaker>

               <p>Hvala, kolega Potrč. Predlog tega zakona je obravnaval odbor za infrastrukturo in
               okolje kot matično delovno telo. Prosim poročevalca, predsednika odbora, kolega
               Presečnika, da poda kratko poročilo.</p>
            </sp>
            <sp xml:id="SDZ2-Redna-20-2000-03-29.sp141">

               <speaker>JAKOB PRESEČNIK:</speaker>

               <p>Hvala lepa, gospod predsednik. Kolegice in kolegi! Odbor za infrastrukturo in okolje
               je predlog tega zakona oziroma predlog za tretjo obravnavo obravnaval na svoji 66.
               seji. Poročilo imamo vsi poslanci priloženo.</p>
               <p>V razpravi člani odbora sicer niso izrazili izrecnega nasprotovanja opredelitvi
               najvišje najemnine - to, kar je sedajle govoril predlagatelj - menili pa so, da je
               predlagani limit 5% prodajne vrednosti poslovnega prostora odločno prenizek. Izraženo
               je bilo tudi mnenje, da bo ugotavljanje 5% prodajne vrednosti za vse poslovne
               prostore težko izvedljivo.</p>
               <p>Na koncu se je odbor opredelil do amandmajev, nekatere je podprl, drugih ne. To imamo
               tudi navedeno na strani 2 in v pregledu amandmajev.</p>
               <p>Odbor predlaga državnemu zboru, da predlog zakona o dopolnitvah zakona o poslovnih
               stavbah in poslovnih prostorih sprejme, skupaj z amandmajem predlagateljev, ki ga
               odbor podpira. Hvala lepa.</p>
            </sp>
            <sp xml:id="SDZ2-Redna-20-2000-03-29.sp142">

               <speaker>PREDSEDNIK JANEZ PODOBNIK:</speaker>

               <p>Hvala kolega Presečnik. Ali želi besedo predstavnik sekretariata? <stage>(Ne želi.)</stage>
               Predstavnik vlade, želi besedo? <stage>(Ne želi.)</stage> Ali želite besedo predstavniki poslanskih
               skupin? <stage>(Ne želite.)</stage> O zakonskem predlogu v celoti dajem besedo poslankam in
               poslancem. Pisnih prijav nismo prijeli, torej so 5-minutne razprave. Kdo bo prvi?
               Nihče se nipriglasil k besedi. Zaključujem splošno razpravo.</p>
               <p>Prehajamo na razpravo in odločanje o posameznih amandmajih. Razpravo bomo vodili na
               podlagi pregleda vloženih amandmajev, z dne 24.3.2000, popravljen pregled amandmajev.
               V razpravo dajem 1. člen oziroma... V razpravo dajem torej amandmaje k 1. členu. Pod
               točko ena - amandma predlagajo predlagatelji zakona. Matično delovno telo ta amandma
               podpira. Če bo sprejet ta amandma, bo amandma pod točko dva, ki ga predlaga ista
               skupina predlagateljev, brezpredmeten.Kolega Potrč je napovedal, da bodo umaknili ta
               amandma. Imamo amandma pod točko tri, predlagateljev zakona. Matično delovno telo pa
               se do tega amandmaja ni opredelilo. In imamo amandma pod točko štiri, predlagatelji
               zakona ga predlagajo. Delovno telo ga ne podpira. Danes smo prejeli na klop amandma
               poslanske skupine Liberalne demokracije Slovenije, prejeto 29.3. Popravek amandmaja.
               To je sprememba amandmaja k 1. členu. Amandma k 1. členu se spremeni tako... Samo
               trenutek. Ali želi besedo kdo od predlagateljev amandmajev? <stage>(Ne želi.)</stage> Poslanska
               skupina LDS je 24.3. vložila amandma k 1. členu, danes pa je tudi vložila spremembo k
               temu amandmaju, in sicer, sprememba je samo v datumu: za datumom 31.12.1993 se doda
               beseda "letna". Kdo želi besedo? Gospod Presečnik</p>
            </sp>
            <sp xml:id="SDZ2-Redna-20-2000-03-29.sp143">

               <speaker>JAKOB PRESEČNIK:</speaker>

               <p>Hvala lepa za besedo. Jaz sem sicer o tem razpravljal že na odboru. Menim, da je prvi
               amandma k 1. členu, ne samo, da ni smiseln, je po moji oceni tudi neustaven in je
               tudi izredno težko izvedljiv. Po tem določilu bi morali seveda vse poslovne prostore
               oceniti, to je pa seveda kompliciran in sorazmerno drag postopek. Zaradi tega ne bom
               podprl ne tega amandmaja, niti amandmaja, ki ga je vložila poslanska skupina
               liberalne demokracije, ki samo popravlja vrednost oziroma delež od vrednosti
               poslovnega prostora kot najvišjo možno letno najemnino. Pač pa bom seveda, ne glede
               na to, da se odbor ni opredeljeval, ker je podprl prvi amandma, bom podprl, če ta ne
               bo sprejet, potem drugi in tretji amandma, ki jih je pa seveda smiselno potrebno
               sprejeti. Hvala lepa.</p>
            </sp>
            <sp xml:id="SDZ2-Redna-20-2000-03-29.sp144">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Potrč, prosim.</p>
            </sp>
            <sp xml:id="SDZ2-Redna-20-2000-03-29.sp145">

               <speaker>MIRAN POTRČ:</speaker>

               <p>Hvala lepa za besedo in hkrati za opozorilo gospoda predsednika odbora Presečnika.
               Jaz nisem k tem alternativnim predlogom k 35.č členu posebej govoril, ker moram reči,
               da glede na to, da je matično delovno telo s sedmimi glasovi "za" in nobenim "proti"
               podprlo prvi amandma, zato na nek način pričakujem, da bo ta amandma sprejet. Bi vas
               pa rad samo opozoril, če bi se res dogodilo, da ne, da sta potem drugi in tretji
               amandma k 35.č členu smiselna in potrebna tudi zaradi opozorila sekretariata, da se
               doseže potrebna skladnost med posameznimi členi. Ker ne bom imel pravice kasneje
               govoriti, ker boste rekli, razprava je končana, ker je celoten člen dan v razpravo,
               sem želel na to tudi jaz, poleg gospoda Presečnika, posebej opozoriti. Ampak, prosim,
               ne štejte to kot moje nagovarjanje, da 35.č člena ne sprejmete. Obratno, prosim, da
               ga sprejmete, tako kot je v prvem amandmaju zapisan. Hvala lepa.</p>
            </sp>
            <sp xml:id="SDZ2-Redna-20-2000-03-29.sp146">

               <speaker>PREDSEDNIK JANEZ PODOBNIK:</speaker>

               <p>Hvala, kolega Potrč. Torej, samo še enkrat, da ugotovimo, da imamo k 1. členu
               vloženih pet amandmajev, peti ni v pregledu, to je amandma poslanske skupine
               Liberalne demokracije Slovenije in o njem bi odločali kot o petem in da ga upoštevamo
               kot celoto s spremembo, ki je bila danes vložena. Prosim? Ali želi še kdo besedo? <stage>(Ne
               želi.)</stage> Razpravo zaključujem. Proceduralni predlog, kolega Presečnik.</p>
            </sp>
            <sp xml:id="SDZ2-Redna-20-2000-03-29.sp147">

               <speaker>JAKOB PRESEČNIK:</speaker>

               <p>Za posvetovanje v poslanski skupini pred odločanjem o teh amandmajih prosim za pet
               minut odmora. Hvala lepa.</p>
            </sp>
            <sp xml:id="SDZ2-Redna-20-2000-03-29.sp148">

               <speaker>PREDSEDNIK JANEZ PODOBNIK:</speaker>

               <p>Hvala, kolega Presečnik. Torej, sejo bomo nadaljevali ob 14.30 uri z glasovanjem o
               vseh amandmajih.</p>
               <stage>(Seja je bila prekinjena ob 12.59 uri in se je nadaljevala ob 14.40 uri.)</stage>
            </sp>
            <sp xml:id="SDZ2-Redna-20-2000-03-29.sp149">

               <speaker>PREDSEDNIK JANEZ PODOBNIK:</speaker>

               <p>Za nadaljevanje 20. seje so opravičeni: Jelko Kacin, popoldanski del; popoldanski del
               tudi Ciril Metod Pungartnik, pričetek popoldanskega dela Ivan Božič, za popoldanski
               del Vili Trofenik, od 16.00 ure dalje Štefan Klinc, od 16.00 ure dalje Franc Potočnik
               od 17.00 ure dalje Peter Hrastelj in za pričetek popoldanskega dela Davorin Terčon.
               Prosim, da ugotovimo prisotnost v dvorani. Ugotovimo prisotnost! <stage>(61 prisotnih.)</stage>
               Državni zbor je sklepčen in lahko odloča.</p>
               <p>Državni zbor bo v popoldanskem delu nadaljeval odločanje o predlogu zakona o
               dopolnitvah zakona o poslovnih stavbah in poslovnih prostorih, tretja obravnava. Rad
               bi vas obvestil, da imamo pripravljenih še 5 točk dnevnega reda. To je predlog zakona
               o Koroški pokrajini, prva obravnava; predlog zakona ospremembah in dopolnitvah zakona
               o varstvu pred požarom, prva obravnava; predlog poslanca Iva Hvalice za sprejem
               obvezne razlage prvega odstavka 35. člena zakona o lokalni samoupravi; predlog
               zaključnega računa proračuna Republike Slovenije za leto 1997 in pa poslovnik državne
               revizijske komisije za revizijo postopkov. Če bo državni zbor te točke izčrpal, bo
               danes lahko tudi že predčasno končal svoje delo in ga potem nadaljeval jutri dopoldan
               s točkami, ki bodo pripravljene.</p>
               <p>Prehajamo torej na prekinjeno <title>31. TOČKO DNEVNEGA REDA - PREDLOG ZAKONA O
                  DOPOLNITVAH ZAKONA O POSLOVNIH STAVBAH IN POSLOVNIH PROSTORIH, TRETJA OBRAVNAVA.</title> Smo pred odločanjem o vloženih amandmajih. Vsi so vloženi k 1. členu zato
               predlagam, da se sedaj zberemo in preidemo na odločanje. Imamo vloženih pet
               amandmajev. Prosim, da si pogledate pregled amandmajev, popravljeni, z dne 24.3.
               Razprava je zaključena. Če bo sprejet amandma pod točko 1, to je amandma skupine
               poslancev, ki so vložili predlog zakona in ga delovno telo podpira, potemje amandma
               pod točko 2 in 3 brezpredmeten. Nato imamo še amandmaje pod točko 4 in tudi amandma
               pod točko 5, ki ga je vložila poslanska skupina LDS in ga tudi s svojo današnjo
               spremembo dopolnila oziroma spremenila in se izključujeta tudi ta dva amandmaja.</p>
               <p>Na glasovanje dajem prvi amandma k 1. členu. Ugotovimo prisotnost! Svoj glas bo
               obrazložil gospod Demšar.</p>
            </sp>
            <sp xml:id="SDZ2-Redna-20-2000-03-29.sp150">

               <speaker>VINCENCIJ DEMŠAR:</speaker>

               <p>Hvala lepa za besedo. Malo bom izkoristil, ker prej nisem mogel biti tu, ampak
               govoril bom v okviru svojega stališča glede glasovanja. Glasoval bom proti. Zakaj bom
               glasoval proti? Če govorimo o vključevanju v evropsko skupnost, potem mislim, da ta
               predlog ni v soglasju s skupnostjo. Če mi omejujemo oziroma je tu predlog, da se
               pove, kolikšna je lahko najemnina za poslovno stavbo potem to ne spada pod tiste tri
               trivialne zadeve - pretok blaga, ljudi in pa kapitala. Torej, tako predviden pri
               nekaterih drugih zakonih, kjer napišejo na koncu - recimo, tudi danes sem videl, pri
               delu na črno piše lepo po postavkah, kaj je v skladu z Evropsko unijo, zato bi
               pričakoval, da bi se tudi ob tem primeru tega držali in bi se na enak način
               opredelili, ali je to v skladu z Evropsko unijo ali ni. Jaz sem prepričan, da ni. Če
               smo rekli, da je svoboden trg, je potem svoboden trg. Če bomo mi tako omejevali,
               potem ne bodo nič pomagale razne poti in pa obiski v Lizboni, če svoje zakonodaje
               temu ne bomo prilagajali.</p>
               <p>Torej, jaz bi se tudi spomnil, če še dodam, pred leti so prišli iz ene dolenjske
               občine v Škofjo Loko, pa so nam rekli, "ali bi hoteli prevzeti vaši podjetniki kakšno
               delavnico v obrtni coni, ker jo imamo na razpolago". Tam je bila cena taka, v Škofji
               Loki je bila drugačna. Na tak način omejevati, mislim, da ne gre.</p>
               <p>Zaradi tega kriterija sem proti. Seveda je vprašanje tudi oderuških cen, ki pa jih
               moramo na drugem mestu reševati. Hvala lepa.</p>
            </sp>
            <sp xml:id="SDZ2-Redna-20-2000-03-29.sp151">

               <speaker>PREDSEDNIK JANEZ PODOBNIK:</speaker>

               <p>Hvala lepa. Glasujemo torej. Ugotavljamo prisotnost! <stage>(62 prisotnih.)</stage></p>
               <p>Kdo je za prvi amandma k 1. členu? <stage>(36 poslancev.)</stage> Kdo je proti? <stage>(19 poslancev.)</stage></p>
               <p>Amandma je sprejet. To pomeni, da sta amandmaja pod točko dva in tri ostala
               brezpredmetna.</p>
               <p>Na glasovanje dajem četrti amandma pod točko štiri v pregledu. Predlagatelji so
               skupina poslancev. Matično delovno telo ga ne podpira. Če je ta amandma sprejet, je
               amandma poslanske skupine LDS brezpredmeten. Ugotavljamo prisotnost! <stage>(54
               prisotnih.)</stage></p>
               <p>Kdo je za amandma pod točko štiri? <stage>(14 poslancev.)</stage> Kdo je proti? <stage>(34 poslancev.)</stage></p>
               <p>Amandma ni bil sprejet.</p>
               <p>Na glasovanje dajem amandma poslanske skupine Liberalne demokracije Slovenije k 1.
               členu, skupaj z današnjim popravkom. Ugotavljamo prisotnost! Svoj glas bo odložil
               gospod Potrč.</p>
            </sp>
            <sp xml:id="SDZ2-Redna-20-2000-03-29.sp152">

               <speaker>MIRAN POTRČ:</speaker>

               <p>Hvala lepa.</p>
            </sp>
            <sp xml:id="SDZ2-Redna-20-2000-03-29.sp153">

               <speaker>PREDSEDNIK JANEZ PODOBNIK:</speaker>

               <p>Prosim, za mir v dvorani.</p>
            </sp>
            <sp xml:id="SDZ2-Redna-20-2000-03-29.sp154">

               <speaker>MIRAN POTRČ:</speaker>

               <p>Že v svojem uvodnem nastopu v imenu predlagateljev sem rekel, da bomo predlagatelji
               zakona, tudi jaz osebno, podprli ta amandma. Ne zdi se nam sicer, bi rekel, idealna
               rešitev, vendar glede na čas, koliko časa sprejemamo ta zakon, glede na vsa
               vprašanja, ki smo jih ob tem odpirali, se nam zdi, da je tudi ta rešitev boljša, kot
               da v zakonu ne bi opredelili maksimalne višine možne najemnine.</p>
               <p>Edini problem, ki je v tem maksimumu, je seveda v tem, da se nam lahko zgodi, da bo
               marsikje najemnina šla proti maksimumu in ta je sedaj pač na 6,68 določen. Upajmo, da
               bodo postopoma le tudi konkurenca in tržne razmerja takšna, da ne bodo več silila v
               vedno višje najemnine, ki onemogočajo, da bi se normalna dejavnost v teh prostorih
               opravljala. Hvala lepa.</p>
            </sp>
            <sp xml:id="SDZ2-Redna-20-2000-03-29.sp155">

               <speaker>PREDSEDNIK JANEZ PODOBNIK:</speaker>

               <p>Hvala, kolega Potrč. Da ne bo nesporazuma, današnjega dopisa, spremembe amandmaja k
               1. členu, v imenu poslanske skupine je podpisan kolega Anderlič, ne razumem kot
               amandma na amandma, ampak samo kot spremembo amandmaja, ki so ga vložili 24.3. Eden
               vaših poslanskih kolegov je imel drugačen predlog.</p>
               <p>Torej, amandma poslanske skupine LDS, današnjo spremembo, dajem na glasovanje.
               Ugotovimo prisotnost! <stage>(58 prisotnih.)</stage></p>
               <p>Kdo je za tak amandma? <stage>(33 poslancev.)</stage> Je kdo proti? <stage>(17 poslancev.)</stage></p>
               <p>Ugotavljam, da je amandma sprejet.</p>
               <p>Končali smo z glasovanjem o amandmajih. Na podlagi tretjega odstavka 198. člena
               poslovnika sprašujem sekretariat za zakonodajo in pravne zadeve, ali je zaradi
               sprejetih amandmajev porušena medsebojna skladnost določb zakona. Ni, zato prehajamo
               na glasovanje o zakonu v celoti.</p>
               <p>Na glasovanje dajem predlog zakona o poslovnih stavbah in poslovnih prostorih.
               Ugotovimo prisotnost! <stage>(57 prisotnih.)</stage></p>
               <p>Kdo je za zakon v celoti? <stage>(33 poslancev.)</stage> Je kdo proti? <stage>(17 poslancev.)</stage></p>
               <p>Ugotavljam, da je predlagani zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>34. TOČKO DNEVNEGA REDA - PREDLOG ZAKONA O KOROŠKI POKRAJINI, PRVA
                  OBRAVNAVA.</title>
               </p>
               <p>Predlog zakona je v obravnavo zboru predložila skupina poslancev s prvopodpisanim
               Hermanom Tomažičem. Ali želi predstavnik predlagateljev besedo? Prosim, kolega
               Tomažič.</p>
            </sp>
            <sp xml:id="SDZ2-Redna-20-2000-03-29.sp156">

               <speaker>HERMAN TOMAŽIČ:</speaker>

               <p>Hvala za besedo, gospod predsednik. Spoštovane kolegice in kolegi! Slovenija je
               država pokrajin, ki se medsebojno močno razlikujejo z zgodovinskega, geografskega,
               gospodarskega, kulturnega, jezikovnega in mnogih drugih vidikov. Pokrajine v
               Sloveniji obstoje, prebivalci pa se čutijo in izražajo svojo regionalno pripadnost
               kot pozitivno vrednoto. Vendar pa v sedmih letih po sprejemu zakona o lokalni
               samoupravi in oblikovanju občin še ni bil začet niti en sam formalni postopek za
               ustanovitev pokrajine. Naša prizadevanja predstavljajo torej prvi korak na poti k
               temu cilju.</p>
               <p>Sporazum o združevanju koroških občin v koroško regijo so koroške občine sprejele 20.
               aprila 1998. Tako oblikovana Koroška regija, ki je skupnost oziroma združenje več
               občin, nima statusa pokrajine. Zato je bil predlog za ustanovitev Koroške pokrajine,
               ki temelji na 143. členu ustave Republike Slovenije ter na 72. in 73. členu zakona o
               lokalni samoupravi, naslednji korak, logično nadaljevanje naših prizadevanj. V tako
               oblikovani pokrajini želimo usmeriti dejavnosti občin v skupen razvoj in nastop
               navzven tako, da bo postala Koroška regija pomemben partner v Sloveniji in preko
               državnih meja. Želimo izoblikovati in uveljaviti identiteto koroške regije za skupno
               trženje, a z ohranjanjem in poudarjanjem specifičnosti njenih posameznih delov in
               dogovorno reševati možnosti in problematiko znotraj regije, še posebej na področju
               ekologije, rabe prostora, prometa, šolstva, zdravstva, turizma itd.</p>
               <p>Oblikovanje Koroške kot pokrajine naj ne bi bilo vprašanje dobre volje dnevne
               politike, čeprav bo le-ta o njej odločala. Oblikovanje Koroške kot pokrajine je tudi
               vprašanje vrednotenja narodove zgodovine, ki je izraz in dokaz državotvornosti
               naroda, je vprašanje kulture in politične doslednosti, da iz slovarja geografskih
               pojmov ne izpustimo ali celo zavestno ne zavržemo pojma Koroška.</p>
               <p>Koroška je zibelka slovenstva, trdno zasidrana v narodovem spominu, je bogastvo
               koroške ljudske pesmi, je sveže slovensko-koroško narečje, so mojstri besede kot sta
               Prežihov Voranc in Franc Ksaver-Meško, je specifična poseljenost, kot so Celki, so
               uporniške Libeliče, so Strojanski pesniki in skladatelji, Staleška pesijona, so
               zaključni boji 2. svetovne vojne, sta Holmec in Dravograd v boju za osamosvajanje
               Slovenije. Da smo Korošci trmasti, pravijo, čeprav ne vemo, zakaj, da smo bolj
               trmasti od drugih in odkod nam to, smo pa trdni, delovni in zavedni ljudje, ki smo
               tudi skozi povojno zgodovino poudarjali in se borili za priznanje in pokrajino pa ne
               le z besedami, temveč z delom in s skupnim nastopom. Danes imamo množico regijskih
               pokrajinskih organizacij, kot so koroški zdravstveni dom, koroške lekarne, koroška
               knjižnica, koroška bolnišnica, koroški muzej, koroško okrožno in okrajno
               sodišče,koroška policijska uprava in po koroške vozijo vozila z lastno registrsko
               tablico SG itn., bi se dalo po tej plati naštevati. A žal, ne glede na zgodovino, na
               lokalni ponos, pridnost, delavnost in prizadevnost, v sedanjem okviru zakonodaje in
               organiziranosti Slovenije Koroška nazaduje in je trdno na depresivnem dnu. Koroška je
               tisti del slovenske dežele, kjer so plače najnižje, brezposelnost pa med najvišjimi,
               je tisti del države, kjer bo rudnik svinca čez leto ali dve zaprt, zaposlenost v
               železarni se je prepolovila, lesno predelovalne industrije je iz dneva v dan manj. To
               je regija, kjer so v zadnjih petih letih eno ob drugem propadla gradbena in tekstilna
               podjetja. V zadnjem desetletju pa je nekje poniknilo 7000 delovnih mest.</p>
               <p>Najnovejši podatki za lansko leto, ki kažejo povprečje neto plač na zaposlenega, so
               na Koroškem ponovno skrb zbujajoči. Namreč, lani je v državi povprečna neto plača na
               zaposlenega znašala 109.279 tolarjev, na Koroškem 96.024 tolarjev, ali 87.9 odstotka
               slovenskega povprečja. Za okolji, ki so nad državnim povprečjem, seveda z Ljubljano
               na čelu, pa je zaostanek še mnogo večji in se približuje katastrofalnim 30
               odstotkom.</p>
               <p>Leta 1989 je bilo v koroški regiji zaposlenih 28 371 ljudi, leta 1990 skoraj 1000
               manj. Leta 1994 se je število zaposlenih na Koroškem znižalo že na 21 551. Najnižjo
               zaposlenost pa je dosegla Koroška predlani, ko sta imela delo le 20 602 Korošca. Toda
               problem današnje Koroške niti ni tako teh 7000 delovnih mest, ki so v desetletju
               kratko malo izginila, temveč se problem kaže predvsem v tem, da je regija zaradi
               svoje gospodarske strukture manj zanimiva za mlade izobražence, ki po študijo
               ostajajo v Ljubljani ali v Mariboru.</p>
               <p>To se seveda pozna v demografski podobi regije, ki ima nadpovprečen delež starega
               prebivalstva, najvišji med slovenskimi regijami pa je tudi indeks staranja. In nov
               paradoks. Na Koroškem že razmišljajo o zapiranju vrtcev, pospešeno pa gradijo in se
               pripravljajo na gradnjo novih domov za ostarele.</p>
               <p>Dalje. Korošec ima do prve avtoceste v povprečju 80 kilometrov. Železnica je ukinila
               dobro polovico vlakov na progi Maribor-Prevalje. Tire na progi Dravograd-Velenje pa
               so že pred desetletji odnesli neznano kam. To pomeni, da je Koroška v Sloveniji
               prometen otok in osamelec in ogromna ovira za hitrejšigospodarski razvoj. Pa vendar
               ni bil na Koroškem zgrajen v zadnjih desetih letih niti en kilometer državne ceste.
               Občina Radlje se že več kot sedem let bori za obvoznico, ki bi premostila znamenite
               radeljske klance in štiri kilometrsko ozko grlo skozi mesto, pa se vedno najdejo
               botri, ki pričetek del preložijo. Pod mislinjskim klancem so "strokovnjaki", seveda v
               narekovajih, zgradili veliko izogibališče za tovornjake za čas, ko je klanec
               neprevozen, namesto da bi se lotili rekonstrukcije klanca, itd., itd. v razmerah v
               tej regiji.</p>
               <p>Skratka, centralizacija, ki je v Sloveniji skoraj popolna, veča prepad med mesti in
               podeželjem, pa tudi med posameznimi regijami. Vsa finančna sredstva so skoncentrirana
               na ravni države. Do države pa nastopa več kot 190 občin, večinoma premajhnih in
               preslabotnih, za uspešnega partnerja državi. Za skladnejši razvoj zato Slovenija
               nujno potrebuje drugo stopnjo lokalne samouprave ter prerazdelitev državnih
               pristojnosti in seveda, kar je najbolj bistveno, financ. Če se na tem področju v
               kratkem ne bo nič storilo, se bodo razlike v razvoju posameznih območij še povečale.
               Zatorej Koroška ne more več čakati na sistemske rešitve, o katerih se v državi brez
               rezultatov razpravlja že predolgo, ampak terja resno pozornost slovenske države
               terželi v okviru Koroške pokrajine z lastnimi močmi čimprej pospešiti razvoj tega
               območja.</p>
               <p>Glede na sedanjo zakonodajo, je sprejetje zakona o Koroški pokrajini možno.
               Pravzaprav ni zakonskih razlogov za zavrnitev tega zakona. Drugo je seveda vprašanje
               politične volje, tako vlade kakor tega državnega zbora do politične oziroma do
               pričetka decentralizacije Slovenije. Ustanovitev Koroške pokrajine tudi v ničemer ne
               omejuje vlade, da pripravi sistemski zakon o regionalizaciji Slovenije. Nasprotno,
               zakon o Koroški pokrajini oziroma ustanovljena Koroška pokrajina je lahko praktična
               izkušnja za sistemske rešitve v tej državi.</p>
               <p>Gospe in gospodje, spoštovane kolegice in kolegi! Pričakujem torej vašo podporo temu,
               da je mogoče razvoj v Sloveniji sprožiti samo z decentralizacijo in razdelitvijo na
               pokrajine, ki ne bodo ovirale množice lokalnih pobud, ter seveda vaše glasovanje o
               tem, da je predlog zakona o Koroški pokrajini primerna osnova za drugo obravnavo.
               Hvala lepa.</p>
            </sp>
            <sp xml:id="SDZ2-Redna-20-2000-03-29.sp157">

               <speaker>PREDSEDNIK JANEZ PODOBNIK:</speaker>

               <p>Hvala, kolega Tomažič. Predlog zakona je obravnavala komisija za lokalno samoupravo
               kot matično delovno telo. Prosim poročevalca, da predstavi mnenje komisije. Ne želi
               predstavnik? Želi? Podpredsednik? Pooblaščeni predstavnik. Prosim.</p>
            </sp>
            <sp xml:id="SDZ2-Redna-20-2000-03-29.sp158">

               <speaker>HERMAN TOMAŽIČ:</speaker>

               <p>Hvala lepa, gospod predsednik. Komisija za lokalno samoupravo je na tretjem
               nadaljevanju 29. seje dne 29.3.2000 sprejela na podlagi že predlaganih sklepov v
               poročilu k predlogu zakona o Koroški pokrajini, prva obravnava, še naslednji sklep -
               prvi sklep je bil ta, da komisija podpira oziroma da se komisija strinja, da je
               predlog zakona o Koroški pokrajini primerna osnova za drugo obravnavo - komisija za
               lokalno samoupravo predlaga državnemu zboru Republike Slovenije, da se v primeru, ko
               bo v splošni razpravi izražena podpora predlogu zakona o Koroški pokrajini, prva
               obravnava, pred odločanjem prekine splošna obravnava, da se sestane komisija in
               pripravi predlog stališč k predlogu zakona.</p>
            </sp>
            <sp xml:id="SDZ2-Redna-20-2000-03-29.sp159">

               <speaker>PREDSEDNIK JANEZ PODOBNIK:</speaker>

               <p>Torej, da se pred odločanjem o sklepu matičnega delovnega telesa ponovno sestane
               komisija za lokalno samoupravo. Kolega Tomažič, vi predlagate, da po zaključeni
               splošni razpravi glasujemo o predlogu sklepa, da se vaša komisija ponovno sestane.
               Mislim, da je bilo nekoliko drugače. Prosim, kolega Tomažič.</p>
            </sp>
            <sp xml:id="SDZ2-Redna-20-2000-03-29.sp160">

               <speaker>HERMAN TOMAŽIČ:</speaker>

               <p>Po glasovanju, po pozitivnem glasovanju...</p>
            </sp>
            <sp xml:id="SDZ2-Redna-20-2000-03-29.sp161">

               <speaker>PREDSEDNIK JANEZ PODOBNIK:</speaker>

               <p>Tako, razumem, to je logično...</p>
            </sp>
            <sp xml:id="SDZ2-Redna-20-2000-03-29.sp162">

               <speaker>HERMAN TOMAŽIČ:</speaker>

               <p>... se ponovno sestane komisija.</p>
            </sp>
            <sp xml:id="SDZ2-Redna-20-2000-03-29.sp163">

               <speaker>PREDSEDNIK JANEZ PODOBNIK:</speaker>

               <p>Se opravičujem, hvala lepa. Spoštovani kolegi, ko je zaključena splošna razprava, ni
               več možno vlagati stališč k zakonu za drugo obravnavo. Samo trenutek! Sedaj
               sprašujem, ali želi besedo predstavnik sekretariata? Gospa Bitenčeva, prosim.</p>
            </sp>
            <sp xml:id="SDZ2-Redna-20-2000-03-29.sp164">

               <speaker>TINA BITENC-PENGOV:</speaker>

               <p>Gospod predsednik, spoštovani zbor! Ne glede na to, da ste vsi prejeli pismeno mnenje
               sekretariata, bi želeli na tem mestu še enkrat posebej opozoriti, da imamo nekatere
               pomisleke ustavnega in sistemsko-pravnega značaja v zvezi s predlagano ustanovitvijo
               pokrajine, ki bi jih bilo po našem mnenju treba izpostaviti in zelo pozorno o njih
               razpravljati že v začetni fazi zakonodajnega postopka.</p>
               <p>Ustava daje možnost ustanavljanja tudi drugih lokalnih skupnosti v 138. členu, vendar
               pa, da 143. člen ustave, ki naj bi bil sicer dograditev tega člena, razumemo, da se
               regionalizem omejuje prvenstveno na medobčinsko povezovanje, torej na prostovoljno
               združevanje oziroma sodelovanje občin, saj po našem mnenju - to mnenje pa delijo tudi
               mnogi člani strokovne javnosti - uvedbe pokrajine kot obvezne oblike širših
               samoupravnih skupnosti ne omogoča. Seveda zaradi potrebe po ustanavljanju in dodatni
               organizaciji države je bila že opravljena tudi predhodna obravnava o tezah za zakon o
               pokrajinah, kjer so bila, kot vsi veste, izpostavljena številna vprašanja ustavne in
               praktične narave. Zato je po naši oceni treba problematiko ustanavljanja pokrajin v
               temelju, bom rekla, tudi ustavnopravno in pravno-sistemsko razrešiti prej, preden bo
               ustanovljena kakršnakoli oblika širše lokalne skupnosti. Menimo, da lahko potrebe
               prakse pravzaprav preidejo tudi v določene neustavne kategorije in bomo imeli potem
               opravka s presojanjem ustavnosti in relativno nejasnostjo političnega sistema, kar
               ustanovitev pokrajin vsekakor predstavlja. Hvala lepa.</p>
            </sp>
            <sp xml:id="SDZ2-Redna-20-2000-03-29.sp165">

               <speaker>PREDSEDNIK JANEZ PODOBNIK:</speaker>

               <p>Hvala gospa Bitenčeva, za vaša dodatna stališča, ki so pa tudi zapisana v vašem
               pisnem mnenju. Ali želi besedo predstavnik vlade? <stage>(Ne želi.)</stage> Predstavniki vlade so
               med nami kot zainteresirani. Prehajamo na razpravo poslanskih skupin. Pisnih prijav
               nimamo. Gospod Peče, stališče poslanskeskupine slovenske nacionalne stranke. Nato dr.
               Ribičič.</p>
            </sp>
            <sp xml:id="SDZ2-Redna-20-2000-03-29.sp166">

               <speaker>SAŠO PEČE:</speaker>

               <p>Spoštovani! Današnje gradivo in pa današnja tematika pogovora kaže na eno
               pomanjkljivost oziroma premajhno učinkovitost vlade, da bi zadevo reševala skozi
               enoten zakon, zakon o pokrajinah, ki bi ga speljala skozi celotno proceduro, torej
               skozi vse tri obravnave, kjer bi enotno zadevo ločevali oziroma določevali generalno
               za celo Slovenijo, kar bi bilo seveda v osnovni fazi najbolj smiselno in najbolj
               kvalitetno, gledano navznoter in gledano navzven.</p>
               <p>Citiram, in sicer Poročevalec: "Občine se samostojno povezujejo v širše lokalne
               skupnosti - pokrajine. To nam omogoča zakonodaja." Torej s tega stališča ni nikjer
               nepredvideno, da se posamezne lokalne skupnosti, naj si bo izhajajoč iz zakona o
               lokalni samoupravi kakor iz ustave, ne morejo povezovati po svoji želji. Je pa res,
               da je iz tega odvisno prav tako v tem istem Poročevalcu razvidno, kateri pristop, ki
               bo za sabo vlekel in pristojnosti in dolžnosti, se pri tem uporablja. Po mojem
               prepričanju, oziroma po prepričanju Slovenske nacionalne stranke lahko oblikovanje
               ene same pokrajine na Slovenskem teritorialnem področju ima za svojo vsebino prvi
               pristop, to je pristop, ki ga je vlada v tem Poročevalcu opredelila, oziroma citiram:
               "Da gre priorganiziranju pokrajin brez izvirnih samoupravnih pravic, upravnih nalog
               in izvirnih financ." Pri takem konceptu bi imele pokrajine zgolj posvetovalno,
               usklajevalno vlogo med občinami ter občino in državo na eni strani. To zadevo nam
               omogoča zakon, ki ga imamo pred sabo - zakon o Koroški pokrajini.</p>
               <p>Ampak mislim, da se moramo z zadevo - jo vzeti le malo bolj resno kot vse to. Lokalne
               skupnosti na tem področju so pokazale izjemno velik interes. Njihovi občinski svetovi
               so z dvotretjinsko večino izkazali oziroma prikazali nedvoumno voljo po združevanju.
               Predvsem zaradi tega, ker pokrajina predstavlja eno vmesno stopnjo med komunikacijo
               in pa prenosom informacij med lokalno skupnostjo in državo. In ta pretok informacij
               je premajhen, je prešibek oziroma, jaz mislim, da lahko kar povemo, je preslab.
               Država pač lokalne skupnosti postavlja v en neenakopraven položaj oziroma položaj, ki
               je močno odmaknjen od vsega vira informacij.</p>
               <p>Občine v tej Koroški pokrajini, ki so zbrale toliko organiziranosti in s tem
               prehitele ostale kraje Slovenije oziroma ostale morebitne pokrajine, opredeljujejo
               svojo potrebo iz večih vzrokov. Predvsem gre za komunalne zadeve, ki jih občine lažje
               rešujejo povezano, gre za področje kulture, šolstva in vseh zadev, s katerimi se v
               lokalnih skupnostih srečujejo. S tem se rešuje marsikatera zadeva v lokalni
               skupnosti, skratka vse tiste, za katere za pomoč ponavadi te iste občine prosijo
               ministrstva, pristojna za posamezne zadeve, ampak jim le te ne odgovorijo.</p>
               <p>Glede na to, da je danes prva obravnava in da Slovenska nacionalna stranka podpira
               voljo prebivalcev tistega kraja, ki si ne bi dvomila pomisliti nasprotij. Pričakujemo
               pa, da bo do druge oziroma do končne obravnave opredeljeno, boljše opredeljeno tudi
               financiranje, dolžnosti in pa obveznosti. Torej trije osnovni temelji neke živeče
               strukture. Ker samo to nam lahko opredeljuje oziroma zagotavlja, da bo taka pokrajina
               malo več kot na papirju in eno posvetovalno telo. Dejstva, ki govorijo v prid
               pokrajin, je več. Govorimo o tem, da Slovenijapotrebuje pokrajine. In res jih
               potrebuje. To je seveda smiselno se vprašati, katero število. V Slovenski nacionalni
               stranki se zavzemamo za čim manjše število, da se ne bo zgodilo to, kar se je zgodilo
               pri ustanavljanju občin. Ko smo prišli do številke 192 in ko redko katera lokalna
               skupnost lahko zagotavlja svoje potrebe. Ko jih je težko sposobna zagotavljati, ko se
               vsaka od teh lokalnih skupnosti srečuje s finančnimi problemi in pa kadrovskimi
               vprašanji.</p>
               <p>Dalje. Pokrajine - ena izmed osnovnih dejstev, ki ga pokrajine povzročajo, je
               dencentralizacija. Slovenija pač temelji k temu, da bi se cel teritorij Slovenije
               razvijal čim bolj enokomerno in prav tako so tu pokrajine dobrodošle. Mi smo, člani
               tega državnega zbora, danes pridobili kar nekaj stališč od vladnih služb, matičnega
               telesa, ki govorijo eni v ta prid, drugi v ta prid. In še nekaj jih bomo slišali.
               Mislim, da bo osnovni argument, ki ga bomo slišali, zakaj ne podpreti zadevo, ravno
               to - povezanost oziroma hirarhija sprejemanja zakonodaje, češ, da bomo prvo sprejeli
               zakon o pokrajinah, zakon o Koroški pokrajini in šele nato zakon o pokrajinah. Res
               je. Vrstni red ni pravilen. Pravilno bi moglo biti, zakon o pokrajini in šele potem
               zakon o Koroški pokrajini. Toda s tem se je pač pokazalo, da ljudje, odjemalci
               lokalne samouprave in pa te naše države s hitrostjo sprejemanja različnih aktov v tej
               državi niso zadovoljni.</p>
               <p>In v končni fazi, osnovni moto, zakaj bomo podprli zakon v pravi obravnavi, pa je
               mogoče tudi napis ravno pred vhodom v eno izmed teh vrat v to našo sejno sobo oziroma
               sejno sobo parlamenta. Narod si bo pisal sodbo sam. In v tem primeru sem jaz
               prepričan, da jim je treba v tej obravnavi dati možnost, da se sami odločijo in zato
               možnost so se že odločili. Na nas je le, da jih podpremo. Hvala.</p>
            </sp>
            <sp xml:id="SDZ2-Redna-20-2000-03-29.sp167">

               <speaker>PREDSEDNIK JANEZ PODOBNIK:</speaker>

               <p>Hvala lepa kolega Peče. Stališče poslanske skupine Združena lista socialnih
               demokratov dr. Ciril Ribičič.</p>
            </sp>
            <sp xml:id="SDZ2-Redna-20-2000-03-29.sp168">

               <speaker>DR. CIRIL RIBIČIČ:</speaker>

               <p>Spoštovani! V poslanski skupini združene liste podpiramo predlog za ustanovitev
               Koroške pokrajine. Zavzemamo se tudi sicer za regionalizacijo Republike Slovenije in
               smo skupaj s številnimi drugimi poslankami in poslanci drugih poslanskih skupin
               vložili tudi predlog za spremembo 143. člena ustave. Ta predlog je že eno leto v
               proceduri, vendar do sedaj,na žalost, kljub prizadevanjem nismo uspeli oblikovati
               niti še strokovne skupine, ki bi resneje proučila predlog za spremembo ustave, kar
               mislim, da je, po mojem mnenju, nedopustno in nesprejemljivo, da se takšnega predloga
               za spremembo ustave resno ne vzame v postopek. To omenjam v zvezi z ustanovitvijo
               Koroške pokrajine zaradi tega, ker menim, da bi bila prava pot za resno
               regionalizacijo Slovenije takšna regionalizacija, ki bi se lahko primerjala z
               notranjo regionalizacijo drugih sodobnih evropskih držav, pač možna na ta način, da
               spremenimo ustavo, da omogočimo regionalizacijo, ki se bo izvedla v celotni državi po
               enotnih kriterijih.</p>
               <p>Poskus, da bi to uredili z zakonom, zaenkrat ni dal dobrih rezultatov, kljub zelo
               številnim in obsežnim razpravam, tem predhodnim razpravam v državnem zboru, v
               državnem svetu, v strokovnih institucijah in tako naprej. Zaradi tega se mi zdi, da
               je smiselno, da so se na Koroškem občine odločile, da poskusijo ustanoviti pokrajino
               na podlagi veljavne ustave in veljavnega zakona o lokalni samoupravi. Seveda je jasno
               iz veljavne ureditve, da tisti trenutek, ko je pokrajina z zakonom ustanovljena, da
               je tisti trenutek država dolžna nanjo prenesti nekatere funkcije; takšna je pozitivna
               pravna veljavna ureditev. Bolj smiselno bi bilo torej ustanavljanje več pokrajin
               hkrati, ampak za to nimamo pravih normativnih osnov. Zdi se mi, da korektno
               tolmačenje veljavne ustave privede do tega, da se lahko v enem delu Slovenije ukinja
               neka pokrajina, ko v drugem delu ravno nastane, da se ena občina vključuje v
               pokrajino, ko druga izstopa - to je pač posledica 143. člena, ki govori o samostojnem
               odločanju občin o povezovanju v pokrajine.</p>
               <p>Pred seboj pa imamo enotno, jasno, z zelo izrazito večino določeno voljo pokrajin, da
               se povežejo v pokrajino Koroško, in mislim, da je to prava pot, da se stori vsaj
               nekaj po skoraj desetih letih, odkar so pokrajine dobile svoje mesto v veljavni
               ustavi. Ne gre samo za to, da je bolje storiti nekaj, majhen korak, kot pa da ne bi
               storili ničesar, gre tudi za to, da bi lahko izkušnje takšne novo ustanovljene
               pokrajine bile spodbuda, podlaga, motiv za to, da se za to pot odločijo tudi druge
               pokrajine in da bi delovanje te pokrajine pokazalo, kje so njene dobre in slabe
               strani, da bi na tej podlagi lažje ponovno ocenili, ali ni smiselno spremeniti ustave
               in drugih predpisov, ki bi omogočali ustanavljanje pokrajin v vsej Sloveniji.</p>
               <p>S tega vidika v Združeni listi socialnih demokratov podpiramo ta predlog in bomo
               glasovali za ustanovitev Koroške pokrajine v tej fazi pač zato, da ugotovimo, da je
               zakon primerna podlaga za nadaljevanje postopka, ker menimo, da bodo izkušnje
               delovanja Koroške pokrajine prispevale k temu, da bodo odpravljeni strahovi in
               pomisleki zoper decentralizacijo in regionalizacijo Republike Slovenije. Hvala lepa.
            </p>
            </sp>
            <sp xml:id="SDZ2-Redna-20-2000-03-29.sp169">

               <speaker>PREDSEDNIK JANEZ PODOBNIK:</speaker>

               <p>Hvala lepa, kolega Ribičič. Gospod Luci predstavlja stališče poslanske skupine
               socialdemokratov.</p>
            </sp>
            <sp xml:id="SDZ2-Redna-20-2000-03-29.sp170">

               <speaker>MIROSLAV LUCI:</speaker>

               <p>Hvala lepa, gospod predsednik. Kljub intenzivnim razpravam v naši poslanski skupini
               nismo prišli do enotnega stališča glede Koroške pokrajine. Predlog zakona o Koroški
               pokrajini gledamo v prvi vrsti kot rezultat nekega nezadovoljstva, kar je do sedaj
               opravljenega tega. Vemo, da je to tudi resen projekt, ki ga občine Črna na Koroškem,
               Dravograd, Mežica, Meslinja, Muta, Podvelka, Prevalje, Radlje ob Dravi, Ravne na
               Koroškem, Ribnica na Pohorju in Vuzenica ter mestna občina Slovenj Gradec predlagajo,
               torej kot resni projekt. Problem, ki se pri nas pojavlja v naši poslanski skupini je,
               kaj bo, če bo prišlo še do drugih pokrajin in bodo nekatere občine izvisele,
               praktično ostale izven tega konteksta, ne bodo v nobeni pokrajini. Torej želeli bi,
               kot so že nekateri predgovorniki prej dejali, da bi bil to projekt celotne Slovenije,
               drugostopenjske lokalne samouprave, ki pa nikakor ne gre, in seveda sampa vidim tudi
               to oziroma vidimo tudi to, da je to tudi neko nasprotovanje temu, kar si nekateri
               uradniki, zlasti na ministrstvu za ekonomske odnose in razvoj in še nekateri drugi
               jemljejo ter že v naprej govorijo o nekih pokrajinah, sedmih, osmih, jaz samkonkretno
               sem bil presenečen včeraj v Bruslju, kjer so mi predstavili že celo zadevo, kjer že 9
               ali 8 pokrajin sedi in ni več nobenega problema, niti 11, kot je statističnih regij,
               ampak neke druge, tako da je treba iti malo prek meje, da vidiš, kako daleč smo že
               pri nas s temi regijami.</p>
               <p>Skratka, mislim, da te občine imajo osnovo, osnovo jim daje zakon, daje jim ustava in
               zakon o lokalni samoupravi, tako da bomo v naši poslanski skupini, mislim da
               večinsko, podprli ta zakon o Koroški pokrajini. Hvala lepa</p>
            </sp>
            <sp xml:id="SDZ2-Redna-20-2000-03-29.sp171">

               <speaker>PREDSEDNIK JANEZ PODOBNIK:</speaker>

               <p>Hvala lepa. Stališče poslanske skupine SKD, Jurij Malovrh. Počasi me vaša razprava
               navaja k temu, da bi na podlagi sklepa delovnega telesa potem predlagal to, kar je
               predlagalo. Če se v razpravi ugotovi, da je izražena podpora predlogu zakona, naj se
               potem pred odločanjem prekine splošna razprava, da bi se lahko sestala komisija in
               pripravila predlog stališč k predlogu zakona. Morda bi bilo modro, da čimprej to
               storimo. Prosim, kolega Malovrh.</p>
            </sp>
            <sp xml:id="SDZ2-Redna-20-2000-03-29.sp172">

               <speaker>JURIJ MALOVRH:</speaker>

               <p>Hvala lepa za besedo. Slovenski krščanski demokrati ne podpiramo zakona o Koroški
               pokrajini, zato ker ne rešuje v celoti problema, na katerega je pokazal gospod
               Tomažič. Teh 12 občin ne zajema celovito Koroško pokrajino, ampak izpostavlja
               nekatera področja izven tega, to je eden od razlogov. Drugi od razlogov je to, da s
               samo ustanovitvijo Koroške pokrajine niso še prenesene pristojnosti iz državnega
               nivoja na nivo pokrajine. In tretje, nimam še zakona o pokrajinah, kar je pa najbolj
               bistveno in potrebno bo dejansko celovito reševanje, tako kot je že vlada pripravila
               predlog zakona o pokrajinah v letu 1998 s tezami, pa vendar je ostalo odprto večino
               sistemskih vprašanj. No, na to nas je navedlo tudi mnenje vlade Republike Slovenije,
               ki poudarja, da zakonska razmejitev funkcij, ki jih v izvirni pristojnosti izvršujejo
               na eni strani občine, na drugi strani pa pokrajine, še ni rešeno. Na drugi strani pa,
               ker je povezovanje občin pa že sedaj omogočeno. Predvsem pa ne bomo podprli iz tega
               razloga, kajti pristojnosti iz naslovapokrajin in pa občin in pa prenosa nekaterih
               pooblastil s tem ne rešujemo.</p>
            </sp>
            <sp xml:id="SDZ2-Redna-20-2000-03-29.sp173">

               <speaker>PREDSEDNIK JANEZ PODOBNIK:</speaker>

               <p>Hvala lepa. Sedaj pa prehajamo na razpravo poslank in poslancev. Predlagam, da se
               najprej oglasi kolega Kramberger, ki bo predstavil stališče zainteresiranega
               delovnega telesa, to je komisije za evropske zadeve. Pisno sta se prijavila Vincencij
               Demšar in Darinka Mravljak. Gospod Jagodnik pa 5-minutna razprava. Prosim, kolega
               Kramberger.</p>
            </sp>
            <sp xml:id="SDZ2-Redna-20-2000-03-29.sp174">

               <speaker>JANEZ KRAMBERGER:</speaker>

               <p>Hvala lepa, gospod predsednik. Kolegice in kolegi! Komisija za evropske zadeve je na
               današnji 68. seji obravnavala predlog zakona o Koroški pokrajini. Komisija je bila
               pred obravnavo predloga zakona seznanjena z mnenjem vlade Republike Slovenije in
               mnenjem sekretariata državnega zbora za zakonodajo inpravne zadeve. Obravnava je bila
               opravljena v odsotnosti predlagatelja. V razpravi je bilo poudarjeno, da predlog
               zakona ne sodi neposredno na področje evropske zakonodaje. Z vidika evropskih zadev
               se zastavlja predvsem vprašanje regionalizacije Slovenije kar pa je izrazita in
               pomembna evropska kategorija. Na tem področju imata ključno vlogo sprejem zakona o
               pokrajinah ter določanje reforme javne uprave. Omenjeni točki sta predpogoj za
               izvedbo regionalizacije v Sloveniji.</p>
               <p>Ob koncu razprave je komisija državnega zbora za evropske zadeve sprejela naslednja
               dva sklepa. Komisija za evropske zadeve ugotavlja, da predlog zakona o Koroški
               pokrajini ne posega na področje evropske zakonodaje in tudi ne izpolnjuje pričakovanj
               regionalizacije Slovenije v zadostni meri. Zato z vidika evropskih zadev ni potreben.
               Hkrati predlaga, da se delo usmeri k pripravi sistemskega zakona o pokrajinah.
               Komisija za evropske zadeve je prepričana, da bi imela regionalizacija Slovenije
               ugodne učinke, zato poziva vlado, da čimprej pripravi vse potrebne podlage in
               pripravi njeno izvedbo, vključno z reformo javne uprave. Posebej naj preuči, kaj bi
               bilo mogoče narediti še v letošnjem letu. Hvala lepa.</p>
            </sp>
            <sp xml:id="SDZ2-Redna-20-2000-03-29.sp175">

               <speaker>PREDSEDNIK JANEZ PODOBNIK:</speaker>

               <p>Hvala. Besedo dajem Vincenciju Demšarju. Pripravi naj se Darinka Mravljak.</p>
            </sp>
            <sp xml:id="SDZ2-Redna-20-2000-03-29.sp176">

               <speaker>VINCENCIJ DEMŠAR:</speaker>

               <p>Hvala za besedo. Prvo bi rekel to, da po mojem mnenju ta predlog zakona ni v
               nikakršnem nasprotju z našo ustavo in pa z našimi zakoni. Je pa v nasprotju z
               modrostjo urediti v tej državi pokrajine, tako kot se spodobi. Za uvod bi povedal
               spet dogodek, ki se je dogodil v eni katastrski občini, ko so lastniki želeli, da
               vsak dobi odmerjeno svojo parcelo in se jim dogodi, da so merili to kar so mu
               lastniki preje pokazali. Zadnji lastnik, ki je imel veliko parcelo, mu pa ni nič
               ostalo. In tako se mi zdi, da se lahko bi zgodilo, če bomo mi ustanavljali pokrajino
               za pokrajino, da bo naenkrat ostalo, ne vem, nek prostor, ki ne bo nič več primeren
               za nobeno pokrajino, tako kot bi se to spodobilo.</p>
               <p>Zato mislim, tako kot sem tu neštetokrat slišal, ko so bili razni predlogi, kako bi
               kakšno področje, ki ga je treba z zakonom urediti, uredili, je vsakokrat prišlo z
               vladne strani, to pa ne tako, to bomo pa reševali celovito. To je bil refren, ki mi
               že kar v ušesih poje, kadar se spomnimna ta državni zbor. To bomo pa mi reševali
               celovito. Tokrat, se mi pa zdi, da se je dogodilo nekaj, da so poslanci koalicije na
               zelo jasen način dali nezaupnico svoji vladi. To niso predlagali poslanci opozicije,
               ampak koalicije, ki imajo možnost, da bi prek svojih ministrov uspeli in pripravili
               tak predlog, za katerega jaz sem prepričan, da ne bi bil čisto nič v nasprotju z
               ustavo, če bi pripravili predlog za členitev Slovenije po pokrajinah.</p>
               <p>Ko sem prebral seznam, kaj spada pod Koroško pokrajino in se sklicujejo pri tem tudi
               na historičnost, bi rekel, da sem tu zainteresirana stranka, se čutim prizadetega.
               Namreč, Koroška je segala v sredino Kokre, Jezersko je spadalo pod Koroško in tokrat
               so prestavili meje, tisto kar je včasih bila Štajerska, postaja Koroška, kar je bilo
               včasih Koroška, postaja Gorenjska. Če se bomo sklicevali na kakšno historičnost, na
               povezavo, potem seveda bi tu morali vztrajati, seveda jaz pa sam mislim, da o
               smiselnosti, da bomo sedaj občino Jezersko, te občine niste pripisali tu zraven.
               Namreč opozoril bi tiste, ki potujete kdaj po dolini Kokre, da tako kot je pod
               Trojanami Veliki kamen, ki označuje med, mejo med Kranjsko in Štajersko, je še večji
               kamen na desni strani, ki označuje mejo med nekdanjo Koroško in pa Kranjsko.</p>
               <p>V včerajšnjem Glasu piše, torej našem lokalnem časopisu piše z velikim na prvi strani
               "Župani podirajo občinske plotove", kjer pravijo v podnaslovu "Gorenjski župani so na
               včerajšnjem posvetu podprli pobudo za ustanovitev regionalne razvojne agencije in
               pripravoregionalnega razvojnega programa". Se mi zdi, da če bi bila tu resna volja,
               potem bi bile moč te stvari, ki so sedaj tu na zakonski način predlagane, po moje,
               tudi na mestu.</p>
               <p>Torej, jaz sem gledal ta predlog in tam nekje do 9. člena stvari čisto lepo normalno
               tečejo. Vse, kdo je, na kakšen način se povezuje, da je oseba javnega prava itn. No,
               v 9. členu pa že pravi, kaj na Koroško pokrajino lahko država z zakonom prinese. Tu
               se pa zgodba začenja. Kaj bi radi Korošci, da se prenese na njih? Pri tem bi rekel,
               da imam precej prijateljev na Koroškem, no tudi gospe poznam na tistem koncu, in sem
               večkrat gor in priznam, da je to področje v nekem oziru, tako kot je tudi tu
               predstavnik predlagateljev gospod Tomažič predlagal, to drži. Torej, ta pokrajina res
               v Sloveniji, ampak jaz ne bi, da ne bom žaljiv, res v nekem oziru zaostaja. To drži.
               Za sigurno. Ampak to govorim v gospodarskem razvoju, to, kar lahko človek na oko
               vidi, zlasti tisti del, če se gre naprej gor proti Mežici in proti Črni. In zato
               mislim, da bi bila rešitev za Koroško na drugačen način. Mi sami vemo, da tudi v
               Prekmurju imajo že kar precej trdno organizacijo, povezavo, predvsem gospodarsko
               povezavo med posameznimi občinami. In bi to tudi brez takega zakona lahko
               sprejeli.</p>
               <p>Glede na to, kar je tu predlagano, menim, da se tu prehiteva druge pokrajine. Posebej
               sem bil presenečen, to, kar je danes povedal tu gospod dr. Luci, ki pravi, da zunaj
               naših meja že vedo, koliko pokrajin je v Sloveniji. Kdo jih je določil, kje je bilo
               to dogovorjeno. Mislim,da na tak način ne bomo posebno, če rečem s "kunštno" besedo,
               kredibilni postali v svetu.</p>
               <p>Na drugi strani se tudi sprašujem, predlagatelje, nič ni bilo omenjeno, čeprav so
               omenjene na nek način upravne enote, me zanima, kaj predlagatelji menite, kaj se bo
               zgodilo z upravnimi enotami - torej, tega notri ne opredelite, kakšne so njihove
               pristojnosti. Glede na to, da take upravne enote verjetno ne bodo doživele dolge
               starosti in bodo imele dolge brade, verjamem, da bi bilo te stvari treba sorazmerno
               hitro reševati.</p>
               <p>Če te koroške občine menijo, da je res potrebno priti do notranje povezave, povezave
               med seboj, mislim, da je to čisto prava pobuda, in mislim, da bi, kot sedaj
               predlagajo, to lahko bil kot nek vzorec in je to lahko v praksi nek primer, kako
               lahko taka pokrajina zaživi. Če pa do sedaj ni živela, pa tudi administrativno
               ustanovljena pokrajina ne bo imela svojega življenjskega soka, da bi lahko delovala
               uspešno.</p>
               <p>Če počasi zaključim, nič nimam proti taki pokrajini in verjamem, da tudi ko bomo
               prišli do celovite rešitve, da bo ta pokrajina tista, ki se kaj bistveno ne bo
               spremenila glede na sedanji predlog. Tudi menim, da če bomo danes sprejeli prvo
               obravnavo, da ne bo tako hudo narobe, bo pač za to ali prihodnjo vlado neka obveza,
               da bo pospešila svoje delo. Mogoče so nam Korošci celo dali nek vzorec, kaj vse si
               predstavljajo ponekod, da bi bila lahko pokrajina, in to, kar so oni napisali,
               mislim, da bi se marsikaj lahko podprlo, seveda marsikaj bi bilo pa treba še dodati,
               vendar začetek pa ni slab.Zato je moje stališče, da naj se vlada čim prej loti
               vprašanja pokrajin, pustimo na miru ustavo in njen 143. člen, delajmo na tem, da bomo
               pravna država in da ne bo tako, kot sem začel, da bo nazadnje zmanjkalo celo za
               tisto, kar je bilo danes omenjeno, za osem pokrajin in jih bomo nazadnje imeli samo
               sedem. Hvala lepa.</p>
            </sp>
            <sp xml:id="SDZ2-Redna-20-2000-03-29.sp177">

               <speaker>PREDSEDNIK JANEZ PODOBNIK:</speaker>

               <p>Hvala lepa. Razprava Darinke Mravljak, nato sledi petminutna razprava Jožefa
               Jagodnika.</p>
            </sp>
            <sp xml:id="SDZ2-Redna-20-2000-03-29.sp178">

               <speaker>DARINKA MRAVLJAK:</speaker>

               <p>Spoštovani gospod predsednik, poslanke in poslanci! Že lani smo trije koroški
               poslanci vložili v proceduro državnega zbora predlog zakona o Koroški pokrajini.
               Pobudo, kot veste, podpira 12 koroških občin, ki ležijo v treh dolinah, Zgornji
               Dravski, Mežiški in Meslinjski. Koroške občine že v marsikaterem pogledu sedaj
               delujejo kot celota, kar se izraža tudi z rednimi srečanji županov, ki sodelujejo pri
               načrtovanju in dogovarjanju glede regijsko pomembnih ustanov in projektov. 12 občin v
               tem prostoru ima marsikaj skupnega, geografsko, kulturno, gospodarsko. Tudi
               statistika Koroška obravnava kot enotno statistično regijo, ki ima na žalost
               nadpovprečni procent brezposelnosti, kar ste pa tudi že slišali. Posebej tu izstopata
               Zgornja Dravska dolina in pa Mežiška. Koroška je namreč močneje vezana na tri
               gospodarske panoge, to so kovinska, tekstilna in pa lesna, ki so vse po vrsti v
               velikih težavah.</p>
               <p>Koroška je regija, ki ima dvakrat manj visoko izobraženega kadra kot je slovensko
               povprečje in samo 7% asfaltiranih cest, kar je prav gotovo tudi posledica razpršene
               hribovske poselitve. Za Koroško pokrajino so namreč značilni celki ali flehe, kot ga
               imenujejo Korošci. Celki so osamljene kmetije, ki so ena od druge oddaljene tudi po
               več kilometrov, zato imajo Koroške občine vse po vrsti izredne probleme s cestno
               infrastrukturo, predvsem z visokimi stroški vzdrževanja. Koroško pa povezujejo tudi -
               regijsko - institucije kot so že bile naštete, zdravstveni dom, splošna bolnišnica,
               koroški muzej na Ravnah, v Slovenj Gradcu, koroška osrednja knjižnica.</p>
               <p>Verjetno se še spomnite, kako so župani in širša koroška javnost povzdignili glas, ko
               so se razširile govorice o ukinitve uprave za notranje zadeve, o ukinitvi okrožnega
               sodišča in ob govoricah o odvzemu statusa regijske bolnišnice Slovenj Gradec. Koroški
               župani so se tudi zelo jasno izrekli proti volilnim okrajem, ki ne bi bili v okviru
               predvidene predlagane regije. Trdnejše povezovanje teh občin se je začelo v letu
               1993. Takrat je svet koroških občin, takrat štirih, Ravne na Koroškem, Dravograd,
               Radlje in Slovenj Gradec deloval na skupnih projektih še pred uveljavitvijo lokalne
               samouprave. Vedno pa to ni bilo tako. To, da se prebivalci Koroške med seboj
               povezujejo, ko jim grozi nevarnost, seveda pod narekovaji, ima globoke korenine v
               zgodovini, kajti ljudje, ki jih tudi dr. Trstenjak opisuje kot mehke, kar seveda ni
               splošna slovenska lastnost, so doživljali skozi desetletja in stoletja težke travme
               in ta kolektivna zavest preteklosti se kako pozna tudi danes. Koroška, ki ji
               simbolično rečemo zibelka slovenstva, je bila v 7. stoletju pomaknjena severneje, tja
               do Vojvodskega prestola, ki je srce Koroške pokrajine, Koroške pokrajine, ki jo je
               plebiscit neusmiljeno razdelil na dve državi. Koroška je s svojim slovenskim srcem
               ostala v Avstriji. Samo del te pokrajine z Zgornjo Mežiško dolino ter Dravogradom in
               delom zgornje Dravske doline, poleg seveda na drugi strani Jezerskega, ki je fizično
               ločen, je tisti del Koroške, ki je v 7. stoletju bila prava država Slovencev.
               Razdeljenost je zaznamovala Koroško pokrajino v Sloveniji in njene ljudi, potomce
               koroških vojvod, ki imajo po besedah zopet dr. Trstenjaka "največ pristne alpske
               sentimentalnosti in nežne čustvenosti ter popustljivosti". Dodatno bolečino so tem
               krajem pustili tudi množični poboji na Poljani pri Prevaljah ob zaključku druge
               svetovne vojne. In ker energija zavesti bivših generacij ostaja in vpliva na zavest
               sedanjih in bodočih, je Korošce strah pred ponovno delitvijo in razbitostjo, ki jim
               nikoli v zgodovini ni prinesla nič dobrega. Zato so se trdneje povezali s pohorskimi
               in kobanskimi občinami, kjer pa imajo prebivalci karakterno nekaj skupnega z Gorenjci
               - so bolj redkobesedni, vendar trdni, neomajni in trmasti. Skupaj so trdno
               prepričani, da bodo ohranili svoje korenine.</p>
               <p>Sam predlog zakona v uvodu podrobneje opisuje, čemu združevanje v Koroško regijo.
               Vem, da gre razprava v tej smeri, da nimamo zakona, ki bi sistemsko uredil okvire
               bodoče pokrajinske razdrobljenosti in prenos pristojnosti ter financiranje tudi s
               strani države na pokrajino in iz lokalne skupnosti na pokrajino. Sama sem skušala
               predstaviti drug, emocionalni vidik želje po tem, da Koroška postane pokrajina in ne
               želi ostati samo pojem zibelke slovenstva, ampak konkretno opredeljen subjekt, ki je
               v tej pokrajini in pri ljudeh prisoten.</p>
               <p>Spoštovane poslanke in poslanci, prosim vas, da predlog zakona o Koroški krajini, ki
               ga trdno podpirava poslanca iz pohorske občine, podprete in tako zagotovite, da se bo
               tudi sistemski zakon o pokrajinah čim hitreje utelesil in, kot je rekla Korošica,
               "čudno, fajn bi buo, ko bi u Lublani nađua podporo, Korođci bi vam bl' zlż hvaleţni".
            </p>
            </sp>
            <sp xml:id="SDZ2-Redna-20-2000-03-29.sp179">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Razpravljati želi tudi gospod Jagodnik. Prosim, imate petminutno
               razpravo.</p>
            </sp>
            <sp xml:id="SDZ2-Redna-20-2000-03-29.sp180">

               <speaker>JOŽEF JAGODNIK:</speaker>

               <p>Hvala, gospa podpredsednica. Opravičujem se za majhno nepozornost, ne potrebujem
               celih pet minut, ampak rad bi povedal nekaj misli in izluščil vse tisto, kar je že
               bilo rečeno. Gospod Tomažič kot predlagatelj je pozabil na dva atributa, ki sta po
               moje tudi pomembna za specifičnost položaja, in sicer Koroški radio in pa dejstvo, da
               imajo na Koroškem dva nogometna prvoligaša, s katerima ima Maribor slabe izkušnje,
               mimogrede.</p>
               <p>Obeta se nam torej zakon o Ljubljani, ki ga bom kot Mariborčan, verjeli ali ne,
               podprl, ga bom podprl, če bo seveda zadel bistvo, in obeta se nam zakon o Koroški
               pokrajini. Osebno čestitam Korošcem za izraženo enotno voljo in za zaokrožitev tega
               območja. Rad bi tudi kdaj predlagal, če ne bo drugače rešeno v državi, zakon o
               Štajerski, ampak mi na Štajerskem se težje sporazumemo in gospod Luci bo to dobro
               vedel, pa še kdo, in težje pridemo z enotnim predlogom.</p>
               <p>Ko sem poslušal gospoda Krambergerja, pa ne polemiziram z njim, sem si posebej
               podčrtal izraz "regionalizacija v Evropi je evropska kategorija". Kaj pa to pomeni za
               nas? Mi smo v tem obdobju edina država okoli nas, ki nima nobene regionalne oblike
               organiziranja. In celo v zgodovini smo vedno imeli Slovenci vsaj nekakšne oblike, ali
               krajin, ali pokrajin, ali banovin, ali regij, ali regionov, kot smo rekli, ali
               občinskih povezav, medobčinskih povezav itn. Teh zadnjih deset let smo ostali sami in
               smo neprimerljivi z avstrijsko regionalizacijo, z madžarsko, celo s hrvaško, da o
               italijanski sploh ne govorimo.</p>
               <p>Podpiram prizadevanja, da Korošci, kot pionirji dobijo neke vrste poskusno pokrajino,
               ki jo bodo znali uravnavati na najboljši način. Žal, se ne morem strinjati z vsaj
               dvema stališčem, ki ju zastopa vlada. In sicer prvo, da država in njen pravni sistem
               zahtevata ustrezno celovito rešitev. To je popolnoma jasno, da zahtevamo celovito
               ustrezno rešitev, toda do te ustrezne celovite rešitve ne pridemo in ne pridemo. Ne
               bom ponavljal tega, kar se godi pobudam o ustavni spremembi in ne bom pogreval pobude
               tega, kar se godi z ustreznimi pobudami o regionalizaciji.</p>
               <p>In druga teza, da bi v Sloveniji s tem, ko bi se odločili za tako pokrajino,
               vzpostavili nepregleden upravni sistem, ki bi se razlikoval od območja do območja. Če
               seveda vlada meni, da na tem področju ni možno, ni potrebno nič kaj storiti, potem
               naj se vsaj ne čudi, naj se ne spreneveda, ko prihaja do takšnih in tovrstnih pobud.
               Koroška pokrajina bi gotovo bila prvenec, ki bi mu lahko sledil še kdo drug, in bi
               seveda bilo potrebno vse skupaj spraviti v ustavni okvir.</p>
               <p>Ne bom vas več zabaval s tezami in podtezami. Glasoval bom za to in upam, da bo
               marsikdo pri sebi ponovno premislil in dal glas za to, da ta prvenec med pokrajinami,
               če sta ali če so postali samo zgodovinski in geografski pojmi Karantanija, Knežnji
               kamen, Gospa sveta, pa omogočimo vsaj Korošcem tisto, kar so se sami namenili. Sami
               so se namenili, da so sposobni upravljati in prevzeti del državne oblasti na svoja
               ramena s tem, da zaokrožujejo svojo Koroško pokrajino. Hvala lepa.</p>
            </sp>
            <sp xml:id="SDZ2-Redna-20-2000-03-29.sp181">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Razpravljati želi gospod Luci. Torej, tako kot je bil predlog sklepa
               komisije za lokalno samoupravo, da se točka v razpravi prekine, in sicer zato, da
               potem se sestane komisija in pripravi predlog stališč k predlogu zakona. Ta
               predlagani sklep bom dala tudi kasneje na glasovanje. Hvala lepa. Sedaj pa prosim,
               imate besedo.</p>
            </sp>
            <sp xml:id="SDZ2-Redna-20-2000-03-29.sp182">

               <speaker>MIROSLAV LUCI:</speaker>

               <p>Hvala lepa gospa podpredsednica. Če bi vedel, da boste to dala na glasovanje, potem
               bi jaz verjetno se niti ne bi pojavil tudi za govornico. Ampak sedaj, če sem že tukaj
               vsaj nekaj, dva stavka mogoče.</p>
               <p>Pokrajina, kot je že bilo rečeno, in nekaj razpravljavcev je reklo oziroma zatrdilo,
               da je evropska kategorija. To Evropa od nas zahteva, razen, če bomo šli po modelu,
               mislim da Irske ali Portugalske, kjer je seveda možno tudi brez tega. Vendar
               verjamem, da bo za Slovenijo boljše, če gremo vseeno v neke vrste ustanavljanja
               pokrajin ali pa regij. Pomanjkanje tega, ker tega zakonsko ni urejenega, so si pač
               prilastili, kot sem že prej dejal, nekateri v nekaterih ministrstvih in na veliko že
               govorijo. Jaz sem vedno presenečen, tudi dobivam materiale, v tej regiji je tako, v
               Dolenjski regiji je tako, v Primorski je tako. In to me moti, ker mislim, da se vsi
               tisti motijo in prehitevajo politične odločitve. Do pokrajin je možno priti čisto
               legalno po sedanji ustavi in po sedanjem zakonu o lokalni samoupravi. Tako kot je to
               naredila Koroška pokrajina oziroma koroške občine. Mislim, da je vse v skladu z
               ustavo in z zakonom. In mislim, da je, kot že prej bilo rečeno, vsaj vidim da je to
               pač nekje upor te, tega področja, da se ni hitreje reševalo s strani vlade, s strani
               tudi parlamenta in tudi komisije za lokalno samoupravo, ki je zastala pri tej
               regionalizaciji. Seveda je to izredno pomemben, pomembno politično vprašanje. Kot je
               rekel kolega Jagodnik malo pred tem, bodo nekatera nasprotovanja velika iz določenih
               razlogov in mislim, da je nekdo rekel, da je tudi nevarnost, da bo kdo temu sledil.
               In da bo Koroška pokrajina poizkusna. Nikjer ne vidim v tem elaboratu oziroma v tem,
               da bi bila to poskusna pokrajina. To je pokrajina, ki je na podlagi želje teh občin,
               ki je izkazana na občinskih svetih in verjetno bo to tudi legalno ostalo. In to ne bo
               poizkusno. To, da ne bi temu kdo sledil in da je to nevarnost, da bi kdo temu sledil,
               jaz vam povem, da bomo sigurno sledili nekateri. In pričakujte, da bo že naslednji
               teden vložen naslednji zakon. Prav tako s sklepi, s sklepi občinskih svetov, nekaj 15
               občin, ki bodo seveda želele prav tako urejati nekatere stvari, tisto kar je možno.
               In bo verjetno, če bomo rekli poizkusne regije, kar nekaj več. Meni se postavlja
               edino vprašanje, kaj pa tisti, ki ne bodo. Tisti bodo pa ostali izven regij. Dogodi
               se lahko, da bo nekaj občin, se ne bo strinjalo in bo ostalo pač izven občin. Kam s
               temi občinami. Ali bodo te se kasneje priključile, ali bodo ostale, jeseveda drugo
               vprašanje. Zakonsko bo pokrajine ali drugo stopenjsko lokalno samoupravo vsekakor
               treba urediti na neki drugi način.</p>
               <p>Ker je zadeva taka, da še nas malo sej čaka v letošnjem letu in da tega vročega
               kostanja ne bo načel nihče, je pač to, kar so naredile koroške občine, jaz mislim, da
               pozitivno. In vsaj vzpodbujajo to že za naslednji državni zbor, da bo takrat se pa
               res spravil k temu bolj odločno in čim prej tudi ta zakon speljal v celoti. Hvala
               lepa.</p>
            </sp>
            <sp xml:id="SDZ2-Redna-20-2000-03-29.sp183">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Tomažič je želel besedo. Prosim.</p>
            </sp>
            <sp xml:id="SDZ2-Redna-20-2000-03-29.sp184">

               <speaker>HERMAN TOMAŽIČ:</speaker>

               <p>Gospa predsedujoča hvala za besedo. Želel bi le dve, tri dopolnili in pa kratko
               repliko gospodu Demšarju.</p>
               <p>Zdaj, ko gre za vprašanje sistemskosti, moram še enkrat poudariti, da Koroška ni
               imela nobenega namena s tem zakonom postavljati vzorca za sistem v Sloveniji. Koroška
               izključno želi postaviti svojo organiziranost na osnovi veljavne zakonodaje in že
               zdaj pravzaprav deluje kot pokrajina. Te občine so se združile s sporazumom, s
               soglasnimi sklepi občinskih svetov, izvolile svoj regijski svet, ki deluje, in tako
               tudi že delujejo. Ampak 73. člen zakona o lokalni samoupravi pravi, da pokrajina se
               ustanovi, spremeni ali ukine z zakonom. Torej, kaj naj zdaj drugega naredimo kot to,
               da vložimo zakon takšen pač, ki je možen v tem trenutku. Zdaj, kaj je Koroška in kaj
               ni, gospod Demšar. Koroška je bila tudi Celovec, Beljak, tja do Tur, gotovo tudi
               seveda Jezersko itn. V različnih obdobjih različno velika, ampak po vojni se jaz ne
               spomnim, da bi kdo iz Jezerskega želel sodelovati v tako imenovani Koroški zdaj po
               vojni, ki je obsegala tri doline ali bivše štiri občine Dravograd, Radlje, Slovenj
               Gradec in Ravne na Koroškem, ni pa nobenega, seveda nobene ovire, da bi kdo ne
               pristopil k temu sporazumu oziroma k temu zakonu, če meni, da bi bilo to za njega
               koristno.</p>
               <p>Kaj prenaša država na pokrajino, je seveda bistveno vprašanje te decentralizacije. S
               tem se popolnoma strinjam, zato ker jaz sam menim in Korošci menimo, da mora prenesti
               del pristojnosti in del financiranja, to je v bistvu, sicer je zastonj, da se
               pravzaprav kakšen zakon počne. Ampak to je zdaj druga faza, v kateri se bomo o tem z
               državo pogovarjali, če bo zakon sprejet, tako kot je pripravljen oziroma tako kot
               bomo v drugi razpravi oziroma drugi obravnavi to določili. Kaj bo z upravnimi
               enotami, ne vem, to je seveda tisto, kar je pravzaprav v tej razpravi treba razrešiti
               in to je eden od tistih odgovorov, ki je vezan na to, kaj bo država prenašala. Morda
               tudi ukinitev, ker bo prenesla država te pristojnosti na pokrajino. To zaenkrat.
               Hvala lepa.</p>
            </sp>
            <sp xml:id="SDZ2-Redna-20-2000-03-29.sp185">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Replika, gospod Demšar.</p>
            </sp>
            <sp xml:id="SDZ2-Redna-20-2000-03-29.sp186">

               <speaker>VINCENCIJ DEMŠAR:</speaker>

               <p>Gospod Tomažič, hvala za to, da ste rekli, kaj s pokrajinami še ne vemo. Pardon, z
               upravnimi enotami. Ne vemo. Ampak te pa so. In je treba vendar narediti neko celovito
               rešitev, ali se bo zdaj zgodilo to, da boste na Koroškem z zakonom ukinili upravne
               enote ali boste drugačnejšo organizacijo naredili, da boste postavili okraje, ki bodo
               lahko večji ali manjši, kot so sedanje upravne enote. Torej tu mislim, da ni tako
               lahka rešitev kot pa združiti misli, pa delati na tem, na recimo predvsem, ko ste
               omenili, da potrebujete, da se prenesejo pristojnosti in pa seveda tudi finance, kar
               pa je razumljivo, to je smisel tega zakona, da boste od tega imeli neke koristi.</p>
               <p>Kar se pa tiče obsega, gospod Tomažič, Koroški se meje niso nič spreminjale stoletja
               in stoletja, do prve svetovne vojne, do konca prve svetovne vojne. Nič se niso. Res
               pa je to - ampak to že ni bistvo tega zakona, prav pa je vendar, da se to pove -
               Slovenj Gradec ni nikoli spadal v Koroško. In če bi hoteli govoriti o historičnosti,
               bom vam vendar navrgel, ali mi lahko najdete zaokroženo celoto tako kot - vi ste
               omenjali cerkve na začetku, cerkve imamo tudi na Gorenjskem, Škofja Loka jih ima
               sploh, je značilna po cerkvi, razen tisti ravninski del - loški prostor, loško
               gospostvo 830 let je bila zaokrožena celota. Sedaj se na to enostavno pozablja in se
               dela po nekih novih kriterijih, tudi volilne okraje vidim, nične velja preteklost,
               ampak se po novo reže. Jaz ne nasprotujem temu, kaj se sedaj šteje za Koroško.
               Spomnim se pa, da recimo Črnani so rekli, Slovenjgradčani niso Korošci. Tega se zelo
               dobro spomnim še kot študent. Ampak to je vaša stvar, če ste za to, dapride skupaj,
               zakaj pa ne. Ampak to, ta členitev, ki je pa že sedaj, to pa so sedanje upravne
               enote, to pa mislim, boste pa morali razrešiti, ne samo z ministrstvom za lokalno
               samoupravo, ampak tudi z ministrstvom za notranje zadeve.</p>
               <p>Da končam. Jaz res osebno nimam prav čisto nič proti temu. Če vam uspe, hvala bogu,
               boste s tem na ta način prisilili to vlado, da bo poskrbela še za ostali slovenski
               prostor. Hvala lepa.</p>
            </sp>
            <sp xml:id="SDZ2-Redna-20-2000-03-29.sp187">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa gospod Demšar. Replike se odpovedujete. Razprava? Prosim, gospod Rokavec
               ima besedo.</p>
            </sp>
            <sp xml:id="SDZ2-Redna-20-2000-03-29.sp188">

               <speaker>FRANC ROKAVEC:</speaker>

               <p>Hvala, za besedo. Saj bom kratek, kar se tiče te razprave. Ampak mislim, da je pa
               verjetno točka, o kateri razpravljamo, zelo pomembna. Ne glede na razmišljanja, ali
               je ta zakon primeren ali ni primeren, je po moji oceni prav, da se državni zbor
               odloči, da se nadaljuje s proceduro.</p>
               <p>Namreč toliko, kolikor je pri postopku formiranja in pa oblikovanja pokrajin
               nesporazumov, različnih vprašanj, bi bilo verjetno zelo smiselno, da bi država uvedla
               in ustanovila v skladu s 73. členom zakona o lokalni samoupravi Koroško pokrajino kot
               poskusni primer, ki bi lahko služil kot vzorec pri dokončni opredelitvi pokrajin in
               tudi oblikovanju njihovih pristojnosti. Mislim, da je verjetno sedaj le priložnost,
               da vsaj v enem zelo pomembnem sistemskem primeru poskušamo z vzorčnim primerom, s
               primerom, ki je določeno obdobje na preizkusu, opredeliti in preizkusiti vse tiste
               posledice, ki bi lahko s prehitro odločitvijo oblikovanja pokrajin bile preveč
               negativne inki bi se jim lahko država tudi izognila.</p>
               <p>Zato bom tudi podprl ta zakon, ker mislim, da imamo lepo priložnost, predvsem pa
               mislim, da ne smemo zavreti pobude koroških občin, ki so dale lastno iniciativo in ki
               so dale tudi soglasno podporo k oblikovanju koroških občin. In tu državni zbor nič ne
               dela proti volji ljudi oziroma njihovih predstavnikov na teh območjih. Hvala lepa.
            </p>
            </sp>
            <sp xml:id="SDZ2-Redna-20-2000-03-29.sp189">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa.</p>
               <p>Torej, na glasovanje dajem predlog komisije, in sicer, da se točka prekine, da se
               sestane komisija in pripravi predlog stališč k predlogu zakona. Ugotovimo navzočnost!
               /Posredovanje iz klopi./ Smo v procesu glasovanja, torej glasujemo o predlogu sklepa,
               ki ga je podala komisija, in sicer, da se točka v tem delu prekine, zato da se
               sestane komisija in pripravi predlog stališč k predlogu zakona. Ugotovimo navzočnost!
               /Posredovanje iz klopi./ Glasovanje poteka. Torej, dodatno poročilo k predlogu zakona
               o Koroški pokrajini. /Medsebojni pogovor./ Komisija je dala predlog, in sicer,
               dodatno poročilo k predlogu zakona o Koroški pokrajini, kjer predlaga državnemu
               zboru, da pred odločanjem prekine splošno razpravo, zato da se lahko komisija sestane
               in pripravi predlog stališč k predlogu danega zakona. Torej, v kolikor je splošna
               razprava zaključena, poslanci ne moremo več vlagati dopolnitev in stališč. Ugotovimo
               navzočnost! To je proceduralni predlog, zato lahko damo to kar na glasovanje in ni
               razprave. <stage>(47 prisotnih.)</stage></p>
               <p>Kdo je za to, da se točka prekine in se sestane komisija, ki pripravi predlog stališč
               k predlogu zakona? <stage>(20 poslancev.)</stage> Je kdo proti? <stage>(24 poslancev.)</stage></p>
               <p>Ugotavljam, da dodatni sklep ni sprejet, zato nadaljujemo z delom. Kdo želi
               razpravljati? Torej splošna razprava je še odprta. Kdor želi še razpravljati? Prosim.
               5 minutne razprave še potekajo. Sicer kasneje damo v razpravo prvi sklep matičnega
               delovnega telesa, ki ga imate tudi v danem poročilu.</p>
            </sp>
            <sp xml:id="SDZ2-Redna-20-2000-03-29.sp190">

               <speaker>GEZA DŽUBAN:</speaker>

               <p>Hvala lepa predsedujoča. Zgodilo se je točno to, kar je bilo za pričakovati, da se
               zgodi. Sedaj pa ne vemo, kako naprej. Jaz sem med tistimi, ki podpira hotenje Koroške
               regije. In vse razloge, ki so za ustanovitev pokrajine, pardon pokrajine. Vendar
               takrat, ko to pokrajino izglasujemo, ker imajo koroške občine, ki so podpisale
               dokument, da se združujejo, legitimno pravico na osnovi veljavne ustave, to pokrajino
               ustanoviti. Ampak tudi, če bi izglasovali nasprotni predlog, kot smo ga sedaj, da bi
               prekinili točko in takrat, ko bi Korošcem dali zeleno luč za sprejetje tega zakona
               oziroma nadaljevanje postopka, bi komisija za lokalno samoupravo imela eno težavno
               nalogo, kakšno stališče naj predlaga državnemu zboru, da bi lahko funkcionirali v tej
               smeri naprej. Nam bi še zmeraj ostala veljavna ustava, ki pravi, da se lahko občine
               združujejo, pomeni, da bi morali iti v postopek, to kar je seveda bilo govora, kar
               nekajkrat s spremembo ustave, ali smo sploh v stanju po tej poti iti kamorkoli
               naprej.</p>
               <p>V kolikor ne, nastane ena velika zmeda, enaka kot je zdaj. Torej zmeda se bo
               nadaljevala. In imamo situacijo, iz katere je treba najti pot naprej, ki pa ni
               rešitev samo v tej smeri, da ustanovimo Koroško pokrajino, pač pa treba reševati
               zadeve celovito, to kar je bilo rečeno. Mi imamo v Pomurju tudi že koncept,
               pravzaprav lahko samo vstavimo podatke v zakon o Koroški pokrajini, pa da predlagamo
               svojo rešitev. Ampak kaj takrat, ko opozarja kolega Luci, ko nam eni deli v Sloveniji
               kar ostanejo izven in jih ne bo nihče hotel imeti. Nisem, zaradi tega, da bi rekel,
               kako naprej, pač pa si zastavljam kar nekaj vprašanj in me skrbijo kako rešiti
               nastalo situacijo. Hvala.</p>
            </sp>
            <sp xml:id="SDZ2-Redna-20-2000-03-29.sp191">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Jaz bi še dala naslednje pojasnilo, in sicer, poteka splošna razprava. Ko
               bo splošna razprava zaključena, bom dala v razpravo sklep matičnega delovnega telesa,
               ki je bil podan in ga imate podanega v poročilu komisije, ki se glasi: "Komisija za
               lokalno samoupravo meni, da je predlog zakona o Koroški pokrajini kot prva obravnava
               primerna podlaga za pripravo predloga zakona za drugo obravnavo." V tej smeri se
               nadaljuje z delom. V kolikor bo ta sklep sprejet, se nadaljuje pač... Je pot takšna,
               kakršno jo poznamo. Prosim, gospod Hvalica je naslednji, želi razpravljati. Gospod
               Demšar.</p>
            </sp>
            <sp xml:id="SDZ2-Redna-20-2000-03-29.sp192">

               <speaker>IVO HVALICA:</speaker>

               <p>Hvala lepa gospa podpredsednica. Spoštovani kolegi. Ker sem bil trenutno odsoten, ne
               vem in lahko, da se bom ponavljal. Če je kdo govoril o tem, zakaj vlada ni vložila
               svojega projekta zakona v postopek.</p>
               <p>Jaz bi vas prosil gospa podpredsednica, če malo umirite tudi mojo kolegico Majdo tam,
               ker govori preveč na glas in se ne da govoriti, ampak ona kar naprej. Ne? Saj lahko,
               lahko ga ima, ampak ker bi rad povedal. Majda, če potrpiš malo, samo deset besed bom
               povedal, pa te bom pustil naprej potem diskutirati.</p>
               <p>Poglejte. Ker jaz se ne čudim, če so poslanci vložili ta predlog zakona, je pa malo
               čudno. Mi bi morali imeti na mizi celovit predlog zakona o pokrajinah in vlada ga je
               bila dolžna tudi v ta parlament poslati. In državni program za prevzem pravnega reda
               Evropske unije tudi to zahteva in predvideva. Da. Sedaj, ali bomo začeli na enem
               zakonu, na enem zakonu, ki si je zakoličil meje svoje pokrajine, reševati z zakonom o
               pokrajinah? To je nemogoče. Vi dobro veste, to je ravno tako, kot da bi nekdo pri
               volilnem zakonu, pač, predlagal sprejem nekega volilnega okraja. To je ista stvar.
               Ampak ta Koroškapokrajina ni sredi morja, ta meji tudi na druge pokrajine. Kaj bodo
               pa na teh mejah te pokrajine rekli? Kako bo prišlo do tega soglasja? To je nemogoče.
               To parcialno se ne da reševati.</p>
               <p>Dragi kolega Herman Tomažič, jaz nimam nič proti temu! Nasprotno, kot iniciativa mi
               je všeč, ker pravzaprav ste dali lekcijo vladi. Ampak, dragi moj kolega Tomažič, ti
               si hkrati tudi poslane koalicije, zakaj nisi tega uredil z ministrom? Zakaj? Kako je
               mogoče? Ja, oprosti. Oprosti, jaz bi šel po tej poti. Jaz bi šel po tej poti. In za
               takšen parcialen predlog nekega zakona - za božjo voljo; če smo še državni zbor, ker
               zadeva razpada na vseh koncih in krajih in imam občutek, da je poleg vlade tudi tu,
               da nastaja, kar nastaja, da je razsulo. Za takšen parcialen predlog mi, kot poslanci
               državnega zbora, ki se moramo ravnati v skladu s prvim odstavkom 82. člena ustave, ki
               pravi: "Poslanci so predstavniki vsega ljudstva in niso vezani na kakršna koli
               navodila", mi v skladu s tem ne moremo glasovati o tem parcialnem zakonu. Sem pa jaz
               za sam zakon o pokrajinah. Sem za to, da se zgradi končno lokalna samouprava na drugi
               stopnji, ker veliko je bilo tu govora o centralizaciji Ljubljane. Normalno, normalno,
               Ljubljana bo vedno močna, če bo imela opravka z veliko drobnimi občinami; če bo pa
               imela vmes nek drug nivo lokalne samouprave, bo pa to drugače.</p>
               <p>Torej, v interesu tega je - dajem v razmislek mogoče tudi - da se eventualno odstopi
               od tega predloga zakona, če se sprejme sklep, da vlada pošlje - ne vem, po kakšnem
               postopku, po hitrem ali po ne vem kakšnem postopku - da pošlje ta zakon, ker bi ga
               morala že poslati. Po tistem, kar je ugotovila strokovna služba komisije za evropske
               zadeve, bi vlada morala poslati ta zakon že oktobra 1999. Torej, kasni štiri mesece,
               vladi ta greh odpustimo, ampak naj ga pošlje in ga je možno, jasno, tudi sprejeti.
               Sam zakon o Koroški pokrajini - bog živi Korošce, nič nimam proti njim, čestitam jim
               za to promocijo in provokacijo - ampak sam zakon je pa parcialna zadeva in nekako s
               tem ne rešuje celovitosti te zadeve. Hvala lepa.</p>
            </sp>
            <sp xml:id="SDZ2-Redna-20-2000-03-29.sp193">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Razpravljati želijo še gospod Demšar, gospod Tomažič in gospa Bebler.
               Prosim, gospod Demšar.</p>
            </sp>
            <sp xml:id="SDZ2-Redna-20-2000-03-29.sp194">

               <speaker>VINCENCIJ DEMŠAR:</speaker>

               <p>Hvala za besedo. Prvič, prepričan sem, da bom sedaj govoril v nasprotju z našim
               poslovnikom. V nasprotju zato, ker ste prej zaključili razpravo.</p>
            </sp>
            <sp xml:id="SDZ2-Redna-20-2000-03-29.sp195">

               <speaker>PODPREDSEDNICA EDA OKRETIČ-SALMIČ:</speaker>

               <p>Saj nismo.</p>
            </sp>
            <sp xml:id="SDZ2-Redna-20-2000-03-29.sp196">

               <speaker>VINCENCIJ DEMŠAR:</speaker>

               <p>Tako je bilo predlagano, da bomo po razpravi glasovali - po razpravi, tako je bilo
               rečeno. Drugače ni možno, kot da se zaključi razprava, lahko bi pa glasovali o neki
               drugi stvari. Skratka, povem to, da to zasigurno ni korektno vodeno, v skladu z našim
               poslovnikom, v to sem prepričan. In sedaj bom pač govoril, ker ste drugi to odprli in
               stvar teče na tak način, ampak na tak način, ko sem hotel kakšen amandma
               dopolnjevati; samo spomnite se, na kakšne možne in nemožne načine ste me omejevali,
               samo da ne bi mogel priti zraven! Tu pa sedaj kar lahko - tudi danes dopoldne so
               dobili ne samo pet minut, ampak deset minut časa, da so lahko popravili svoj
               amandma.</p>
               <p>Sedaj pa k stvari, zakaj sem glasoval pri tej zadevi proti. Glasoval sem zato, ker na
               koncu so samo sklepi, mi smo navajeni, da običajno, če gre za zakon kot celoto, ne
               samo za posamezne dopolnitve, so potem tudi na komisiji ali odborih sprejeta
               stališča. Tokrat stališč nismo prejeli, kar pomeni, da tu ni potrebnih... Komisija -
               po moje, sam to tako razumem - meni, da je zadeva zrela, da ni treba nič več
               spreminjati, kakšnih dodatnih stališč nič ne priporoča, ampak samo; tekst je tak in
               takega predlaga, da se ga sprejme.</p>
               <p>Poleg tega vidim še dodatno - prej sem rekel, da so koalicijski poslanci to vložili -
               zdaj pa vidim, ko sem še natančno prebiral, vlada Republike Slovenije na koncu pravi
               takole: "Vlada Republike Slovenije torej meni, da zakon o Koroški pokrajini, prva
               obravnava, iz navedenih razlogov ni sprejemljiv." Torej, to je vlada. Imamo pa
               komisijo, ki pa pravi, v 1. točki: komisija za lokalno samoupravo meni, da je predlog
               zakona o Koroški pokrajini, pa kratice, prva obravnava, primerna podlaga. Jaz mislim,
               da je že tu narobe, da se vlada in pa komisija in poslanci niso dogovorili. Če je pa
               kraljestvo razdeljeno - in tu je - če je simbolično rečeno koalicija-kraljestvo, če
               je kraljestvo razdeljeno, imamo pa to kar imamo. Ja, ne, gospod Bajc, kakšna
               koalicija, tako to je, red je red in na ta način se ne da delati. In sedaj hočete nas
               imeti v precepu in ne prevzamete odgovornosti za to stvar. Ja, in če se ne morete na
               vladi dogovoriti, potem se mi ne zdi pošteno da te stvari prinašate sem in nas na tak
               način hočete provocirati.</p>
               <p>Na koncu bom pa vendar rekel, hvala bogu, da so korajžni ljudje, napišejo zakon,
               rečejo, mi smo tu in znamo nekaj ponuditi. To je pa resnično zelo velika nezaupnica
               tej vlada. Velika nezaupnica. Hvala lepa.</p>
            </sp>
            <sp xml:id="SDZ2-Redna-20-2000-03-29.sp197">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Replika, gospod Bajc.</p>
            </sp>
            <sp xml:id="SDZ2-Redna-20-2000-03-29.sp198">

               <speaker>JOSIP BAJC:</speaker>

               <p>Kako nekaterim kolegom in kolegicam pride vse prav, da popljuvajo malo po koaliciji:
               tej sedanji, novi ali prihodnji ali pretekli, ali ne vem, kaj vse. Kolega Demšar,
               glasovali smo o predlogu sklepa: "Komisija za lokalno samoupravo predlaga državnemu
               zboru Republike Slovenije, da v primeru, da v splošni razpravi izražena podpora k
               predlogu zakona o Koroški pokrajini, prva obravnava, pred odločanjem prekine splošno
               razpravo, da bi se lahko sestala komisija in pripravila predlog stališč k predlogu
               zakona." To je dodatno poročilo, o tem smo glasovali, to je bilo zavrnjeno, sedaj se
               nadaljuje splošna razprava. Na koncu bomo verjetno glasovali o prvotnemu predlogu
               stališč in sklepov komisije za lokalno samoupravo z dne, če bom prav prebral, 15.3.,
               ki pravi: "Komisija za lokalno samoupravo meni, da je predlog zakona o Koroški
               pokrajini, prva obravnava, primerna podlaga za pripravo predloga zakona za drugo
               obravnavo." /Nemir v dvorani./</p>
            </sp>
            <sp xml:id="SDZ2-Redna-20-2000-03-29.sp199">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Razpravo ima gospod Tomažič. Replika, se opravičujem. Gospod Demšar,
               replika še. Se opravičujem, gospod Demšar, replika.</p>
            </sp>
            <sp xml:id="SDZ2-Redna-20-2000-03-29.sp200">

               <speaker>VINCENCIJ DEMŠAR:</speaker>

               <p>Poglejte. Črno na belem piše - sklep, o katerem smo glasovali, da v primeru, da bo v
               splošni razpravi... Torej, splošna razprava se mora potem končati. Ne more sredi
               splošne razprave neko glasovanje opraviti. Ne gre, ker moraš ugotoviti, kakšno je
               stališče. Sicer to jaz tudi ne vem, kako se to da zmeriti - ker nekateri so za,
               nekateri so proti - da bo v splošni razpravi izražena podpora predlogu. Ja!</p>
               <p>Potem bi prosil. Komisija bi morala to stvar jasno definirati. Kako je lahko... Ampak
               nič ne očitam podpredsednici. Ampak, vi ste na osnovni splošne razprave dali to v
               glasovanje. Na osnovi splošne razprave. Seveda rečete: sedaj je pa zaključena splošna
               razprava in damo na glasovanje, kakšno je stališče. Res pa je to, da tudi tako ne
               piše. Zmeda je zaradi tega nastala, ker se ne držimo reda. Red,tudi če je slab, je
               boljši, kot če imamo tako, kot je sedaj.</p>
            </sp>
            <sp xml:id="SDZ2-Redna-20-2000-03-29.sp201">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Kolikor bi želela še enkrat pojasniti, splošna razprava ni bila
               zaključena, v teku splošne razprave sem predlagala takšen sklep, kot smo ga ravno kar
               že parkrat slišali. Kajti, s tem je bilo omogočeno tudi poslancem, da k tem stališčem
               vlagajo dopolnjevalna stališča, ki se lahko vlagajo po poslovniku le do konca splošne
               razprave, sicer to ni več omogočeno. In procedura teče v tej smeri naprej, v skladu s
               185. členom poslovnika, ki pravi, da se opravi druga obravnava predloga zakona v
               besedilu, ki je bilo predloženo za prvo obravnavo. Torej, v takšni obliki. Besedo ima
               gospod Tomažič, prosim.</p>
            </sp>
            <sp xml:id="SDZ2-Redna-20-2000-03-29.sp202">

               <speaker>HERMAN TOMAŽIČ:</speaker>

               <p>Hvala za besedo. Najprej gospod Hvalica. Ja, seveda, ko bi v tem državnem zboru vedno
               bila ta praksa, da poslanci odločamo samo v državnem interesu, potem bi že razumel to
               zadevo. Ampak mislim, da je ravno v tem državnem zboru bilo veliko veliko, in morda
               celo preveč, ravno parcialnih odločanj.</p>
               <p>Kar se pa tiče tega zakona in eventualnega zakona, sistemskega zakona, o členitvi
               Slovenije. Ko ga bo vlada prinesla in bo v njem to tako, kot si mi to Korošci
               zamišljamo, tega umaknem. Sedaj v nadaljnjem postopku gotovo ima dovolj časa za to,
               da to pripravi, če je to možno, če ima interes itn. Do takrat pa, seveda, ne umikamo
               mi tega zakona, zato ker nam ustava in zakon dopuščata, da sprejmemo takega, kot smo
               ga predlagali.</p>
               <p>Kar se pa tiče proceduralne zadeve, se mi zdi, da bi bila potrebna naslednja
               procedura po tej razpravi: da se odločimo o predlogu komisije, da je zakon primerna
               podlaga za drugo obravnavo, in da eventuelno še vedno - ker se mi zdi, da bi pa
               dodatna stališča bila potrebna - da komisija še enkrat razpravlja in pripravi dodatna
               stališča če jih ima.</p>
            </sp>
            <sp xml:id="SDZ2-Redna-20-2000-03-29.sp203">

               <speaker>PODPREDSEDNICA EDA OKRETIČ-SALMIČ:</speaker>

               <p>Še enkrat bi dala pojasnilo: stališča bi morala biti sprejeta pred zaključkom splošne
               razprave, zato je bil tudi ta proceduralni predlog komisije, da se ponovno komisija
               sestane in pripravi predlog stališč k predlogu zakona, h kateremu bi potem tudi
               poslanci lahko posredovali svoja dodatna stališča, torej - do zaključka splošne
               razprave. Tistega dodatnega predloga, ki ga je komisija posredovala, nismo
               izglasovali, zato teče procedura naprej, tako kot je pač predvideno, in v skladu s
               poslovnikom se opravi druga obravnava predloga zakona v besedilu, ki je bilo
               predloženo za prvo obravnavo, ker stališč nimamo oziroma jih ni. Gospa Beblerjeva,
               prosim.</p>
            </sp>
            <sp xml:id="SDZ2-Redna-20-2000-03-29.sp204">

               <speaker>DARJA LAVTIŽAR-BEBLER:</speaker>

               <p>Hvala lepa za besedo. Spoštovane kolegice in spoštovani kolegi! Danes je bilo tu
               slišati nekaj zelo zanimivih razprav. Predvsem so bile zanimive tiste razprave, ki so
               rekle, "ne glede na to, kaj pravi ustava, ne glede na to, kaj pravi 143. člen".</p>
               <p>Mislim, da se s tem v državnem zboru nikakor ne moremo strinjati. Naj spomnim, da smo
               takrat, ko smo sprejemali to ustavo, navkljub opozorilom in nesoglasju številnih,
               sprejeli takšno določbo 143. člena, ki je uzakonila oziroma v ustavo uvedla
               prostovoljno oblikovanje širših lokalnih skupnosti. Jepa tu zapisano tudi to, da
               kadar se pa prostovoljno takšna pokrajina ustanovi, potem pa lahko država v soglasju
               s takšno širšo lokalno skupnostjo nanjo prenese v njeno izvirno pristojnost urejanje
               zadev širšega pomena. Ampak sedaj zatrjujem zagotovo, da nikdar nismo imeli v mislih,
               da bi to pomenilo, da bi se neka pokrajina in zgolj ena konkretna pokrajina lahko
               ustanavljala z zakonom, z lastnim zakonom. In moram reči, da se nikakor ne strinjam s
               takšnim načinom odločanja, ko reče, recimo, tudi odbor, matično delovno telo, da je
               takšen zakon primerna podlaga za pripravo zakona v nadaljevanju. Namreč, po mojem ne
               more biti primerna podlaga, če niti ustavne podlage za to ni. In se mi zdi, da kot
               državni zbor vendarle nosimo tudi to odgovornost, da sprejemamo zakone, ki imajo
               sploh ustavno podlago, in da ne moremo sedaj govoriti o tem, komu so všeč Korošci,
               komu Štajerci in komu Gorenjci. Takrat, ko smo sprejemali ustavo, smo tudi mnogi
               opozarjali, in to opozorilo velja še danes, da evropska listina o lokalni samoupravi
               določa, da se osnovne lokalne skupnosti povezujejo v širše lokalne skupnosti. In če
               pogledamo po Evropi, vse normalne demokratične evropske države imajo tudi
               organizirano drugo raven lokalne samouprave.</p>
               <p>Vendar pa, tukaj potegniti paralelo tako, kot so jo nekateri poskušali med postopkom
               za ustanavljanje občin in - recimo - tem postopkom za ustanavljanjem pokrajin, češ da
               bi to pomenilo, če bi dopustili takšen način ustanavljanja pokrajin, da bodo nekatere
               regije pa ostale izven. Da se sploh ne bojo ustanovile kot regije. Pa moramo
               povedati, pač, da ta širša raven, po naši ustavi, se ustanavlja na prostovoljni bazi.
               Se pravi, da z zakonom ne moremo določiti, da bi bila pokrajina obvezna. Z zakonom
               lahko določimo - in to smo določili - da je občina obvezna oblika lokalne samouprave,
               za pokrajino tega ne moremo storiti.</p>
               <p>Jaz pač menim, da bi morala država oziroma državni zbor sprejeti nek krovni zakon o
               pokrajinah, ki bi določal tiste osnovne in minimalne pogoje za to, kaj pa je mogoče v
               primeru, da posamezne pokrajine, ki so se ustanovile na prostovoljni bazi - prenesti
               potem te pokrajine v izvirno pristojnost. In samo tako se mi zdi, da bi bil izpolnjen
               tudi dodatni pogoj, se pravi enakost pred zakonom. Ne moremo mi sprejemati enkrat
               zakon o Koroški regiji, drugič zakon o Gorenjski regiji, tretjič zakon o Mariborski
               regiji, ta slednji bi bil sploh zanimiv glede na sestavo tega državnega zbora. In
               potem za vsako od teh regij po nekih novih, posebnih kriterijih določati, kaj pa bo
               ta regija počela, tudi z vidika pristojnosti, ki jo sicer ima država. Tako da se mi
               zdi, da je tukaj preveč teh odprtih vprašanj, da bi lahko kar tako zamahnili z eno
               roko in rekli: ne glede nato, kaj pravi ustava, mi smo za pravno državo - tako nekako
               sem tudi prej slišala gospoda Demšarja. Pravne države ni brez spoštovanja ustave.
               Tako da so takšni, pač, pozivi tukaj popolnoma neumestni. Jaz zdaj ne vem, kako iz te
               zagate. Mislim pa, da je preveč odprtih sistemskih, osnovnih, izhodiščnih vprašanj,
               da bi smel danes državni zbor ugotoviti, da je ta zakon primerna podlaga za
               nadaljevanje priprave tega zakona za drugo branje.</p>
               <p>In zato bi tudi prosila, naj predstavniki vlade tukaj bolj jasno povedo. Ja, so
               povedali, da so proti. Ampak, glede na argumentacijo, ki je danes tukaj bila podana,
               naj povedo, zakaj in kako to ni mogoče in kaj je možno v prihodnje storiti. Ne moremo
               pa si dovoliti, da bi tako pomemben zakon sprejemali brez slehernih korektnih
               ustavnopravnih podlag. Hvala.</p>
            </sp>
            <sp xml:id="SDZ2-Redna-20-2000-03-29.sp205">

               <speaker>PODPREDSEDNICA EDA OKRETIČ-SALMIČ:</speaker>

               <p>Najlepša hvala. Prosim, gospod Tomažič želi razpravljati. Gospod Ribičič.</p>
            </sp>
            <sp xml:id="SDZ2-Redna-20-2000-03-29.sp206">

               <speaker>HERMAN TOMAŽIČ:</speaker>

               <p>Hvala lepa. V nasprotju s spoštovano kolegico menim, da ni niti enega samega
               sistemskega razloga proti temu, da sprejmemo danes ta zakon. Namreč, ta zakon ne
               rešuje in nima namena reševati sistemskega vprašanja regionalizacije Slovenije. Ta
               zakon je popolnoma v skladu z veljavno zakonodajo, tako z ustavo kot z zakonom o
               lokalni samoupravi, in torej nima nič sistemsko glede tega vprašanja v Sloveniji.
               Sistemsko naj reši to, kdor pač misli, da je treba to rešiti. Mi, Korošci hočemo svoj
               zakon o Koroški pokrajini in zato ni nobene sistemske ovire. Mi nimamo nobenega
               sistemskega zakona o Koroški - pač o regionalizaciji Slovenije, nimamo ničesar
               takega, kar bi reklo, da takega zakona ne more biti.</p>
            </sp>
            <sp xml:id="SDZ2-Redna-20-2000-03-29.sp207">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospa Bebler, replika. Se opravičujem, sem razumela, da želite... Prosim,
               dam besedo gospe Beblerjevi, nato gospod Ribičič.</p>
            </sp>
            <sp xml:id="SDZ2-Redna-20-2000-03-29.sp208">

               <speaker>DARJA LAVTIŽAR-BEBLER:</speaker>

               <p>Ja, jaz se z gospodom Tomažičem nikakor ne morem strinjati, ker sem mislila, da sem
               govorila o sistemskih ovirah za sprejem ravno tega zakona. Vi imate seveda lahko
               pokrajino, ste jo - denimo - ustanovili, ampak zaenkrat razpolagate samo s tistimi
               pooblastili in pristojnostmi, ki jih sicer imate kot posamezne občine. Vi lahko
               razpolagate samo s tistim, kar imate, ne morete pa zdaj v imenu države nase prelagati
               neke pristojnosti, ki vam ne gredo in vse ostalo sem prej razložila, mislim, da ravno
               to so sistemski ugovori. Zdaj pa...</p>
            </sp>
            <sp xml:id="SDZ2-Redna-20-2000-03-29.sp209">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Ribičič, replika.</p>
            </sp>
            <sp xml:id="SDZ2-Redna-20-2000-03-29.sp210">

               <speaker>DR. CIRIL RIBIČIČ:</speaker>

               <p>Spoštovani! Po moje gre za nekaj nesporazumov. Gotovo je, da je ustavna podlaga
               precej majava, 143. člen sam po sebi ne daje trdnih temeljev za ustanavljanje
               pokrajin. Res je tudi, da ni uspel poizkus vlade, da se sprejme zakon o pokrajinah,
               ki je dolgo časa bil v razpravi, potem pa temu ni sledil postopek sprejemanja. Res je
               pa tudi, da obstoji v zakonu o lokalni samoupravi posebno poglavje, ki se nanaša na
               pokrajine. V tem poglavju je ena določba bila sporna - ustavnopravno sporna - in smo
               to razrešili v državnem zboru. Šlo je za določbo, da so določbe tega poglavja
               nezavezujoče za pokrajine, da lahko urejajo stvari tudi drugače. To smo potem
               spremenili tako, da imamo v poglavju opokrajini v zakonu o lokalni samoupravi tiste
               minimalne normativne temelje za ustanovitev pokrajine. Pokrajina se na predlog, kot
               je bil tukaj sprejet, z dvotretjinsko večino v predlogu v občinskih svetih tistih
               občin, ki se želijo prostovoljno povezati na podlagi 143. člena in v skladu s
               poglavjem o pokrajinah v zakonu o lokalni samoupravi, lahko ustanovi. Seveda lahko
               nekdo misli, da je politično bolj pametno, da se vse pokrajine hkrati ustanavljajo,
               ali pa, da je treba sprejeti zakon o pokrajinah; ampakeno in drugo ima svoje
               pomanjkljivosti. To, da bi se hkrati ustanavljale vse pokrajine, je vprašljivo zaradi
               tega, ker je pač to povezovanje, ki je prostovoljno, odvisno od samostojne odločitve
               vsake občine. In to, da bi zakon o pokrajinah lahko kaj bistveno novega prinesel, to
               pa ni realno pričakovati, vsaj po mojem mnenju ne, zaradi 143. člena ustave. Dokler
               je ta člen ustave takšen, kot je, ne bo mogel zakon o pokrajinah - recimo - drugače
               urediti sestave pokrajinskega sveta, kot zdaj to ureja zakon o lokalni
               samoupravi.</p>
               <p>Tako, da veliko pričakovati ni mogoče od zakonodaje, dokler ne pride do ustavnih
               sprememb. Po drugi strani se mi pa zdi, da lahko nekaj pričakujemo od takšne
               pokrajine, ki bi nastala, ki bi bila - torej - dosledno skladno z zakonom o lokalni
               samoupravi, njegovim poglavjem o pokrajinah in z veljavno ureditvijo v 143. členu
               ustave in bi tukaj na podlagi izkušenj ugotovili, katere so prednosti in slabosti
               takšne organizacije. S tega vidika moram opozoriti, da je v zakonu zapisano tudi
               to,katere zadeve oziroma s katerih področij je država dolžna takšni pokrajini
               prenesti zadeve, če se pokrajina ustanovi. Ali se ustanovi ali ne, pa odločamo seveda
               tukaj v državnem zboru.</p>
               <p>Skratka, sistemskih slabosti je veliko, jaz se s kolegico Beblerjevo strinjam, da je
               sistemskih slabosti tukaj veliko. Prvič, že v ustavi, drugič, v zakonodaji itn.
               Vendarle pa ni mogoče trditi, da ni pravne podlage za sprejem odločitve o ustanovitvi
               pokrajine. Ta pravna podlaga je v ustavi in v zakonu dana in na tej podlagi je pač
               možno ustanoviti takšno pokrajino, kot jo ustava dopušča. Hvala lepa.</p>
            </sp>
            <sp xml:id="SDZ2-Redna-20-2000-03-29.sp211">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Henigman ima repliko, nato gospod Jakič, gospod Demšar, gospod
               Luci.</p>
            </sp>
            <sp xml:id="SDZ2-Redna-20-2000-03-29.sp212">

               <speaker>BENJAMIN HENIGMAN:</speaker>

               <p>Spoštovani zbor. Predlagatelji so svoje delo opravili. Svojim občinam so verjetno
               obljubili in občine so se s tem strinjale, da se poskuša ustanoviti nova oblika,
               višja oblika lokalne skupnosti. Svoje pa, seveda, ni opravila vlada, posredno pa tudi
               parlament. Vlada je sicer del tistega kar bi morala storiti, opravila s tem, ko je
               dala poročilo, da ta zakon nima osnove. Nima temelja. In je, kot tak, v bistvu
               nesistemski in povzroča zmedo. In ta zmeda se danes izkazuje tudi v tem parlamentu.
               Zakon, ki so ga vložili poslanci, je lahko pospešek vladi za sistemsko pripravo
               rešitve za udejanjanje 143. in 138. člena ustave. To ja, kaj drugega pa ne. Zato tudi
               očitno matično delovno telo ni vedelo, kaj bi tukaj storilo, razen, da je sprejelo
               sklep, ki ga je v - v narekovaju - "neodgovorno" podprla večina poslancev, ki ni
               spoštovala ustave in sistemskosti. Lahko se strinjamo, da ustava dovoljuje
               ustanovitev pokrajine, vendar ne prek nesprejetega sistemskega zakona v državnem
               zboru.</p>
               <p>Občine naj se dogovorijo, naj ustanovijo pokrajino in funkcionirajo. Vendar to ni
               osnova za sistemsko financiranje. In verjetno si take pokrajine občine ne želijo. Ta
               projekt je preuranjen in kot tak ni izvedljiv, ne glede na to, kakšno bo danes
               glasovanje. Krščanski demokrati smo o tem, jasno, razmišljali in smo se odločili, da
               tega predloga ne sprejmemo, zaradi tega, ker je ne izvedljiv v tej fazi. Lahko pa
               predlagatelji poskušajo drugače te stvari urediti, vendar menim, da preko ali pa mimo
               sistemskega zakona in vloge vlade ne bo šlo. Če bi v prispodobi rekel, bi rekel
               takole: da je predlog tak, da bi starši dovolili devetletnemu otroku - če imamo devet
               let staro ustavo - da si ta kupi nov avto, za katerega država oziroma starši nimajo
               denarja, hkrati pa vedo, da ta otrok ni polnoleten, ker je šele devet let star. Ta
               prispodoba mi je prišla na misel sedaj, ko poslušam to razpravo to popoldne. Se
               pravi, ne moremo - in vemo, da si v realnem življenju ne moremo dovoliti take prakse
               - in tega ne moremo storiti tudi kot poslanci državnega zbora.</p>
               <p>Podpiram pa, da vlada pripravi rešitve, da bomo prišli do pokrajin po sistemski plati
               in da bomo vse pokrajine ustanovili sočasno in dali ljudem na terenu možnost, da
               odločajo o stvareh, ki imajo določeno osnovo in tudi finančni vir, vse ostalo pa je
               samo razpravljanje brez končnih rešitev. Hvala.</p>
            </sp>
            <sp xml:id="SDZ2-Redna-20-2000-03-29.sp213">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Jakič ima repliko.</p>
            </sp>
            <sp xml:id="SDZ2-Redna-20-2000-03-29.sp214">

               <speaker>ROMAN JAKIČ:</speaker>

               <p>Gospa podpredsednica, spoštovane kolegice in spoštovani kolegi! Moram reči, da niti
               nisem na začetku želel sodelovati v tej razpravi, pa kljub vsemu me je še dodatno na
               koncu prepričala v repliko metafora mojega predhodnika.</p>
               <p>Sam bi imel drugačno metaforo, in sicer bi ob tej razpravi rekel, da se mi je
               porodilo oziroma sem se spomnil neke šale - nič se, seveda, sekirati, da bom vulgaren
               ali karkoli - ampak šala je šla približno takole. Ko se je Dante sprehajal po peklu
               oziroma po vseh krogih, je naletel na velike sode, kjer so se kuhali tisti, ki so
               zaslužni za pekel. Pri vsakem sodu sta stala dva, ki sta nazaj metala vse tiste, ki
               so hoteli priti ven. Nakar je prišel do soda, ob katerem sta dva od teh stražarjev
               mirno kartala. Vprašal je stražarja: "Kaj pa je to za en sod?" So rekli: "V tem sodu
               so Slovenci. Vsak, ki hoče iti ven, ga tisti, ki so notri, nazaj potegnejo."</p>
               <p>In točno to je zgodba, ki se mi je porodila. Namesto da bi šli z nekim pozitivnim
               sporočilom predlagatelju, v smislu, zakon je potreben - lahko tudi kritika vladi, da
               ni naredila sistemskega - ampak reči: primerna podlaga, pričakujemo pa, da bo
               predlagatelj razmislil tudi o oblikovanju drugih pokrajin in jih bo vnesel v drugo
               razpravo. V vsej zgodbi do danes poslušam, ni sistemski, nima osnove, je lahko
               iniciativa, je preuranjen - tu sem bil še najbolj... ker o tem, koliko je kaj
               preuranjeno, so v ZSMS govorili od 1980. leta naprej - ni izvedljiv, je zgolj
               promocija in tako naprej, rešujejo se parcialna vprašanja. Moram reči, da sem
               ponosem, da sem v tem državnem zboru reševal stvari po parcialni osnovi in so se
               izšle. Naj začnem s prvim parcialnim problemom, ki sem ga rešil, pa so tako govorili,
               da ni sistemski - ko smo zagotovili v državnem zboru subvencijo študentske prehrane,
               so rekli: ne, vsi rabijo prehrano, preuranjeno, gospod Jakič, premladi ste, 22 let
               ste stari, ste prišli v parlament, 1990, pa hočete rešiti študentsko problematiko. In
               nenazadnje tudi medicinske sestre, ki ste mi - hvala - tudi z vašo pomočjo smo jih
               uspeli rešiti za pripravništvo.</p>
               <p>Zato namesto da kritizirate in nazaj vlečete Hermana Tomažiča v sod, prosim, da
               dopustite, da kdo tudi ven spleza in poskusite plezati za njim. Hvala.</p>
            </sp>
            <sp xml:id="SDZ2-Redna-20-2000-03-29.sp215">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Demšar tudi želi repliko.</p>
            </sp>
            <sp xml:id="SDZ2-Redna-20-2000-03-29.sp216">

               <speaker>VINCENCIJ DEMŠAR:</speaker>

               <p>Ko sem prej omenjal, kako so me, sem pogosto slišal refren v tej dvorani: "to bomo mi
               celovito rešili. Gospod Jakič, sedaj začenjam malo z drugega konca. Repliko imam
               gospe Beblerjevi. Ampak tudi vam. Vi ste torej uspeli, tudi parcialno. Meni so vedno
               rekli: "to ne gre, celovito bomo reševali. Torej, sedaj ne vem, ali sem jaz še pod
               vlado ZSMS-a ali ne vem česa, da to tako pogosto tu slišim.</p>
               <p>Gospa Beblerjeva. Torej jaz sem za sigurno tisti, ki sem tu tudi že večkrat poudaril
               in upam, da mi ne boste našli, da sem kar koli predlagal v nasprotju ali od ustave,
               do zakonov ali našega poslovnika. Tu nisem bil nikoli proti. Ampak priznavam pa, da
               sem tu rekel - in tega prepričanja sem še - da so ti Korošci nekaj predlagali, kar ni
               v nasprotju z ustavo. Torej to potrdim, to ni v nasprotju z ustavo, pa ali je meni
               sedaj všeč to ali mi ni. Jaz sem prepričan, da niso. In na tak način se sklicevati in
               zapirati nekomu pot, se mi zdi nepošteno. Da ne bom koga spet razburil, če bom rekel:
               vlada ali koalicija, tisti bi bili morali svoje narediti, ne se pa sedaj skrivati za
               ustavo - po ustavi to ni možno. Oni, tisti, ki svojega dela niso opravili.</p>
               <p>Torej, tudi tega se spomnim, ko ste sprejemali to ustavo, da je bilo posebej parkrat
               rečeno, "vse kar ni prepovedano, je dovoljeno". In Korošci so točno to naredili. Kar
               je dovoljeno, so naredili in nič drugega. Hvala.</p>
            </sp>
            <sp xml:id="SDZ2-Redna-20-2000-03-29.sp217">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Gospod Luci ima tudi repliko. Nato gospod Tomažič še.</p>
            </sp>
            <sp xml:id="SDZ2-Redna-20-2000-03-29.sp218">

               <speaker>MIROSLAV LUCI:</speaker>

               <p>Hvala, gospa podpredsednica. Torej, kaj je protiustavno, kaj ni protiustavno, v tem
               se vrtimo in o tem govorimo tudi v drugih primerih, ne samo v tem. Da je to
               protiustavno, kar delajo Korošci, bi, po moje, že kdo odreagiral: ali vlada ali
               sekretariat za zakonodajo in pravne zadeve in še verjetno kdo drug, že na komisiji.
               Skratka, jaz se strinjam, da verjetno je to po ustavi in po zakonu. Seveda pa ni
               tistega zakona, ki bi prenašal še določene dejavnosti, torej, v lokalni samoupravi -
               te. Zato jaz ne vidim nič narobe, da bi to veliko željo teh občin - ne vem, koliko
               jih je zdaj, 9 ali 10 - za katero je vključenih veliko energije, saj so morali po
               vseh občinskih svetih sklepati in to sklepati tako svetniki liberalne demokracije,
               ljudske stranke, krščanskih demokratov, vsi skupaj enoglasno in tako je bilo tudi
               sprejeto, izglasovati to in potrditi to željo. In ne vem, zakaj zdaj nekateri liderji
               oziroma predstavniki določenih stranknasprotujete temu. Kako boste prišli na Koroško
               v jeseni in kako vas bodo tam pozdravili? Samo to pričakujete! Torej, Korošci imajo
               željo, imajo idejo, imajo vizijo, pripravili so zakon in jaz ne vem, zakaj - zdaj
               izgleda, kot da ste jih "razrajcali", naj probajo, glasovali boste pa proti. To je
               nekorektno. Ta igra - po mojem - je nekorektna, zato bi želel, da v kolikor se ne
               more državni zbor odločiti, da nima dovolj še zakonskih osnov ali da razčistimo še
               tisto, kar je proceduralni sklep, da se razpravana tej točki prekine, da se zopet
               sestane komisija za lokalno samoupravo in definitivno enkrat odloči: ali je ta zakon
               ustaven po ustavi, ali krši, ali ni v skladu z enim ali drugim zakonom. Skratka,
               proceduralno, da se prekine in da se gre na komisijo o lokalni samoupravi. Ta
               predlog, če je možno, bi predlagal, da gre na glasovanje.</p>
            </sp>
            <sp xml:id="SDZ2-Redna-20-2000-03-29.sp219">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. O takšnem predlogu smo, gospod Luci, že tudi glasovali. Gospod Tomažič,
               replika.</p>
            </sp>
            <sp xml:id="SDZ2-Redna-20-2000-03-29.sp220">

               <speaker>HERMAN TOMAŽIČ:</speaker>

               <p>Hvala lepa. Zdaj, kar nekajkrat je bilo omenjeno, na kakšni osnovi ni osnove, ni
               podlage, ni zakona. Zakon o lokalni samoupravi v svojih 72. do 87. členih zelo
               natančno in jasno opredeljuje, kako se ustanovi pokrajina. Sedaj pa tisto, kar je
               bilo posebej izpostavljeno, kako in na kakšen način naj zdaj država prenese svoje
               pristojnosti na pokrajino. Zakon govori tako: "Država lahko z zakonom poveri
               pokrajini izvrševanje posameznih zadev iz državne pristojnosti. Zadeve iz prejšnjega
               odstavka pokrajina opravlja kot državne zadeve po navodilih in s sredstvi države."
               Ja, saj mi nismo v svojem predlogu zakona ničesar vnaprej opredelili. To je razprava
               v drugi fazi, kjer bomo z državo dosegli te ali kakršne že dogovore o prenosu
               pristojnosti in sredstev ali pa eventualno tudi ne.</p>
               <p>Ko pa je govor o tem, kdo kaj in česa kdo ne podpira, potem pač moram še reči
               predvsem na replike oziroma na razprave s strani krščanskih demokratov, da so njihovi
               kolegi - regijski odbor za Koroško je podpisal deklaracijo o ustanovitvi Koroške
               pokrajine, pravzaprav ne samo njihovi kolegi, vse parlamentarne stranke z regijskega
               nivoja so podpisale to deklaracijo, in tako se bo pač treba v hiši dogovoriti, kdo
               kaj podpira in kdo česa ne.</p>
            </sp>
            <sp xml:id="SDZ2-Redna-20-2000-03-29.sp221">

               <speaker>PODPREDSEDNICA EDA OKRETIČ-SALMIČ:</speaker>

               <p>Gospod Per, prosim.</p>
            </sp>
            <sp xml:id="SDZ2-Redna-20-2000-03-29.sp222">

               <speaker>JANEZ PER:</speaker>

               <p>Hvala, gospa podpredsednica. Lep pozdrav! Poslanci smo pred veliko dilemo in prosil
               bi, da nekdo od vlade pove svoje stališče. Namreč, tega danes še nismo slišali in med
               nami je vroča debata, kako glasovati. Prosim, če bi lahko nekdo to zadevo malo
               pojasnil. Hvala</p>
            </sp>
            <sp xml:id="SDZ2-Redna-20-2000-03-29.sp223">

               <speaker>PODPREDSEDNICA EDA OKRETIČ-SALMIČ:</speaker>

               <p>Kolikor sem obveščena, je za zastopanje oziroma za posredovanje v tej razpravi
               pristojen samo minister za lokalno samoupravo, državni sekretarji v tem delu ne
               morejo pristopiti za govornico. Torej, če ni več razpravljalcev in ne želi nihče več
               razpravljati, zaključujem splošno razpravo.</p>
               <p>V razpravo dajem sklep matičnega delovnega telesa, in sicer ga imate v poročilu z dne
               15.3.2000: "Predlog zakona o Koroški pokrajini, prva obravnava, je primerna podlaga
               za pripravo predloga zakona za drugo obravnavo." Če predlagani sklep ne bo sprejet,
               je postopek zaključen, sicer pa se druga obravnava predloga opravi v besedilu, ki je
               bilo predloženo za prvo obravnavo. Želi kdo razpravljati? <stage>(Ne želi.)</stage></p>
               <p>Zaključujem razpravo o predlaganem sklepu in dajem sklep na glasovanje. Ugotovimo
               sklepčnost! <stage>(53 prisotnih.)</stage></p>
               <p>Kdo je za to, da je predlog zakona o Koroški pokrajini, prva obravnava, primerna
               podlaga za pripravo predloga zakona za drugo obravnavo? <stage>(33 poslancev.)</stage> Je kdo proti?
               <stage>(16 poslancev.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem tudi to točko dnevnega reda.</p>
               <p>Prehajamo torej na <title>35. TOČKO DNEVNEGA REDA, TO JE NA PRVO OBRAVNAVO PREDLOGA
                  ZAKONA O SPREMEMBI IN DOPOLNITVI ZAKONA O VARSTVU PRED POŽAROM.</title> Predlog
               zakona je v obravnavo zboru predložila vlada Republike Slovenije. Želi predstavnik
               vlade besedo? Besedo ima državni sekretar, podsekretar, se opravičujem, Miran
               Bogataj.</p>
            </sp>
            <sp xml:id="SDZ2-Redna-20-2000-03-29.sp224">

               <speaker>MAG. MIRAN BOGATAJ:</speaker>

               <p>Hvala. Spoštovana podpredsednica, spoštovani zbor. Zakon o varstvu pred požarom je
               bil sprejet koncem 1993. leta. V 58. člen smo tedaj uvedli tudi kategorijo požarnega
               sklada kot namenske prihodke in odhodke od dela požarnih premij. En del teh sredstev
               je namenjen tudi sofinanciranju določenih nalog varstva pred požarom v lokalnih
               skupnostih. S spremembami o komunalnem sistemu je prišlo do tega, da ni mogoče več
               spremljati pobiranje požarnih premij oziroma tega dela, ki ga imenujemo požarne
               takse, po posameznih lokalnih skupnostih. Zato v skladu tudi z opozorilom računskega
               sodišča, je vlada v lanskem letu vložila predlog za spremembo zakona, in sicer v 58.
               členu. Naknadno so bili spremenjeni oziroma sprejeti še zakon o javnih financah,
               zakon o javnih skladih in tudi zakon o izvrševanju proračuna v tekočem letu. Vsi ti
               zakoni dodatno vplivajo in zahtevajo preoblikovanje dela 58. člena. Vendar skladno s
               predlogom matičnega delovnega telesa bo vlada te uskladitve opravila pri pripravi
               zakona za drugo obravnavo in predlagamo, da se predlog sprejme kot primerna podlaga
               za nadaljevanje zakonodajnega postopka. Hvala.</p>
            </sp>
            <sp xml:id="SDZ2-Redna-20-2000-03-29.sp225">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Predlog zakona je obravnaval odbor za obrambo kot matično delovno telo.
               Prosim poročevalca, da predstavi mnenje odbora o predlogu zakona. Besedo ima
               predsednik odbora.</p>
            </sp>
            <sp xml:id="SDZ2-Redna-20-2000-03-29.sp226">

               <speaker>RUDOLF PETAN:</speaker>

               <p>Hvala za besedo, gospa podpredsednica. Torej odbor za obrambo je predlog obravnaval
               in ker je predlagano bilo tudi, da se zakon sprejme po skrajšanem postopku in ker
               odbor tega ni podprl, bom izpustil ta del in bom, pač, skušal obrazložiti, kaj se je
               dogajalo po tem sklepu in tako je tudi sklic - to se pravi, po normalnem
               postopku.</p>
               <p>Predstavnik predlagatelja je uvodoma članom odbora predstavil tudi cilje in načela
               predloženega predloga zakona, predlagane rešitve ter posledice njegovega sprejetja.
               Pri tem je poudaril, da se s predlagano spremembo in dopolnitvijo ukinja dolžnost
               zbiranja podatkov o vplačanih zavarovalnih premijah na območju posameznih lokalnih
               skupnosti in hkrati nalaga ministrstvu, pristojnemu za varstvo pred požarom, da
               določi merila za razpolaganje dela sredstev požarnega sklada lokalnim skupnostim v
               skladu z zakonom. S tem se omogoča ustreznejše razporejanje zbranih sredstev in s tem
               izvrševanje zakonsko določenih nalog tudi v manjših, gospodarsko slabše razvitih
               lokalnihskupnosti in prvenstveno tistih, kjer je gasilstvo, glede na požarno
               ogroženost, slabo razvito.</p>
               <p>V razpravi je tudi predlagal, da bi odbor sprejel amandma k 1. členu, s katerim bi se
               v drugem odstavku 58. člena črtal stavek: "S sredstvi požarnega sklada razpolaga
               odbor, ki ga imenuje vlada." V četrtem odstavku pa bi se besedilo spremenilo tako, da
               bi se del sredstev požarnega sklada po kriterijih, ki jih določi vlada, razdelil za
               izvrševanje nalog iz šeste in osme točke prvega odstavka tega člena v
               oblikitransfernih sredstev prvenstveno tistim lokalnim skupnostim, ki znatno
               zaostajajo za potrebami glede na požarno ogroženost. Natančnejša merila za dodelitev
               tega dela sredstev požarnega sklada lokalnim skupnostim pa bi določilo ministrstvo.
               Predlagano je bilo tudi črtanje petega in šestega odstavka navedenega člena. Podan je
               bil predlog, da bi državni zbor sprejel priporočilo, da merila za razdeljevanje dela
               sredstev požarnega sklada uprava Republike Slovenije za zaščito in reševanje,
               ministrstvo za obrambo usklajuje z Gasilsko zvezo Slovenije.</p>
               <p>In da mogoče skrajšam, bi samo še prebral, kakšen sklep je bil sprejet na odboru:
               "Odbor za obrambo predlaga državnemu zboru Republike Slovenije, da sprejme naslednje
               sklepa: Predlog zakona o spremembi in dopolnitvi zakona o varstvu pred požarom - prva
               obravnava - je primerna podlaga za pripravo predloga zakona za drugo obravnavo." In
               drugi: Predlagatelj naj pripravi predlog zakona za drugo obravnavo ob upoštevanju
               naslednjih stališč: predlagatelj naj predlog zakonaza drugo obravnavo uskladi z
               zakonom o javnih financah in z zakonom o izvrševanju proračuna Republike Slovenije za
               leto 2000. Predlagatelj naj v predlog zakona za drugo obravnavo vključi okvirna
               merila in kriterije za dodeljevanje sredstev požarnega sklada." In tretje stališče:
               "Pri pripravi predloga zakona za drugo obravnavo naj upošteva mnenje sekretariata za
               zakonodajo in pravne zadeve." In predlagam, da sprejmete ta dva sklepa in seveda
               tudi, da potrete stališča. Hvala lepa.</p>
            </sp>
            <sp xml:id="SDZ2-Redna-20-2000-03-29.sp227">
               <speaker>PODPREDSEDNICA EDA OKRETIČ-SALMIČ:</speaker>
               <p>Hvala lepa. Želi besedo predstavnik sekretariata za zakonodajo? <stage>(Ne želi.)</stage> Želijo
               besedo predstavniki poslanskih skupin? <stage>(Ne želijo.)</stage> Besedo dajem poslankam in
               poslancem. Pisnih prijav nismo prijeli. Zato tisti, ki bodo razpravljali, njihovo
               razpravo omejujem na pet minut. Ni razprave. Zaključujem splošno razpravo.</p>
               <p>Prehajamo na razpravo o predlaganih sklepih in stališčih matičnega delovnega telesa.
               Najprej dajem v razpravo prvi sklep matičnega delovnega telesa, ki se glasi: "Predlog
               zakona o spremembi in dopolnitvi zakona o varstvu pred požarom - prva obravnava - je
               primerna podlaga za pripravo predloga zakona za drugo obravnavo." Želi kdo besedo?
               <stage>(Ne želi.)</stage> Ker ne želi nihče razpravljati, dajem predlagani sklep na glasovanje.
               Ugotavljam navzočnost! Morda je bilo nekoliko prehitro, ker nas je veliko več v
               dvorani. Ugotavljam navzočnost! <stage>(33 poslancev.)</stage> Nekatere kolegice in kolegi se nam
               pridružujejo. Ugotovimo prisotnost! <stage>(37 prisotnih.)</stage> Tudi tokrat nas ni dovolj.
               Nadaljujemo ob 17.10 uri.</p>
               <stage>(Seja je bila prekinjena ob 17.00 uri in se je nadaljevala ob 17.09 uri.)</stage>
            </sp>
            <sp xml:id="SDZ2-Redna-20-2000-03-29.sp228">

               <speaker>PODPREDSEDNICA EDA OKRETIČ-SALMIČ:</speaker>

               <p>Smo pri 35. točki dnevnega reda, to je pri prvi obravnavi predloga zakona o spremembi
               in dopolnitvi zakona o varstvu pred požarom. Smo pri glasovanju o predlaganem sklepu.
               Tretjič ugotavljam prisotnost! <stage>(54 prisotnih.)</stage></p>
               <p>Kdo je za predlagani sklep, da je predlog zakona o spremembi in dopolnitvi zakona o
               varstvu pred požarom, prva obravnava, primerna podlaga za pripravo predloga zakona za
               drugo obravnavo? <stage>(45 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je predlagani sklep sprejet.</p>
               <p>Prehajamo na razpravo o stališčih, ki jih je pripravilo matično delovno telo. Kdo
               želi besedo? Nihče ne želi razpravljati, zaključujem razpravo in prehajamo na
               glasovanje. Na glasovanje dajem predlog stališč v celoti. Ugotovimo prisotnost! <stage>(59
               prisotnih.)</stage></p>
               <p>Kdo je za predlagana stališča v celoti? <stage>(59 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da so predlagana stališča v celoti sprejeta.</p>
               <p>S tem zaključujem to točko dnevnega reda.</p>
               <p>Prehajamo na naslednjo točko, na <title>36. TOČKO DNEVNEGA REDA - OBRAVNAVA PREDLOGA ZA
                  SPREJEM OBVEZNE RAZLAGE PRVEGA ODSTAVKA 35. ČLENA ZAKONA O LOKALNI SAMOUPRAVI.</title> Predlog za sprejem obvezne razlage je v obravnavo zboru predložil poslanec Ivo
               Hvalica. Želi predlagatelj besedo? /Oglašanje iz klopi./ Gospod Hvalica, tokrat nismo
               ničesar preskakovali in prosim, imate besedo. Besedo ima gospod Ivo Hvalica.</p>
            </sp>
            <sp xml:id="SDZ2-Redna-20-2000-03-29.sp229">

               <speaker>IVO HVALICA:</speaker>

               <p>Ali je tukaj kakšen velikan bil prej ali kaj? Kdo je bil tu?</p>
            </sp>
            <sp xml:id="SDZ2-Redna-20-2000-03-29.sp230">

               <speaker>PODPREDSEDNICA EDA OKRETIČ-SALMIČ:</speaker>

               <p>To se kar samo dviga gor pa dol.</p>
            </sp>
            <sp xml:id="SDZ2-Redna-20-2000-03-29.sp231">

               <speaker>IVO HVALICA:</speaker>

               <p>Ne, nič se samo ne dviga, nobena stvar. /Smeh v dvorani./ Kolegice in kolegi,
               podpredsednica je rekla nekaj nespodobnega, pa sem... /Smeh./</p>
               <p>Predlog obvezne razlage, spoštovane kolegice in kolegi, ki ga imate pred sabo,
               poenostavljeno pove to, da je v zakonu o lokalni samoupravi določeno drugačno
               glasovanje, kot ga imamo v državnem zboru. Na primer, če v državnem zboru, ko nas je
               običajno 60 prisotnih, izglasujemo, torej kvorum imamo, nek amandma, kar je zelo
               pogostna številka 25 proti 20, je to sprejeto. Adekvatno temu, če vzamem mojo mestno
               občino, kjer je 32 svetnikov, nas je pa običajno le nekaj več kot dve tretjini -
               recimo, da nas je 30 - in če glasuje 15 svetnikov za, 15 svetnikov za in 10 proti,
               sklep ni sprejet. To se dogaja že dolgih 5 let. To je absurd brez premire. Ker v
               zakonu o lokalni samoupravi piše, da je sklep sprejet z večino prisotnih glasov. To
               je nonsens. V materialu ste dobili tudi pravno mnenje Mira Cerarja, ki sem ga jaz
               prosil za pomoč. Zadeva je star že več kot eno leto, ampak kakorkoli. Jaz vem, da je
               obvezna razlaga tega člena zakona o lokalni samoupravi s predlogom, kot ga jaz dajem
               - bi rekel - na nek način mogoče tudi čudna, zato sem jaz pripravljen od tega -
               razlage - odstopiti; s tem, da bi - od predloga te razlage odstopiti - s tem, da bi
               oziroma da bom oziroma sem že amandmiral sedanji zakon o lokalni samoupravi.</p>
               <p>Jaz sem amandmiral ustrezno, tako smo se tudi dogovorili na komisiji za lokalno
               samoupravo. Jaz obžalujem, da tu ni predsednika, ker bi znal to povedati, mnenje
               članov komisije za lokalno samoupravo je bilo to, da so moji pomisleki, da so moji
               ugovori zopet različen način glasovanja, ki je še recediv prejšnjega skupčinskega
               sistema, da so upravičeni, da je pa to boljše urediti z amandmajem zakona.</p>
               <p>Zato jaz od tega mojega predloga obvezne razlage odstopam. Med dokumenti, ki so vam
               prispeli na klop za obravnavo zakona oziroma za spremembo zakona o lokalni
               samoupravi, boste to zadevo našli, je obrazložena in tam se boste tudi po... -
               odločili tako, kot veste, da se je treba odločiti. Jaz mislim, da ne more biti dveh
               različnih načinov glasovanja v državi. Državni zbor in tudi naš poslovnik implicite
               velja tudi za - pogojno rečeno - nižje stopnjeodločanja in jaz mislim, da moramo to
               zadevo, torej, v naši državi urediti.</p>
               <p>Na vsak način jaz s tem predlagam vodstvu državnega zbora, da zaključi to točko, ker
               sem to zadevo vsebinsko in smiselno prenesel na spremembe zakona o lokalni
               samoupravi. Hvala lepa.</p>
            </sp>
            <sp xml:id="SDZ2-Redna-20-2000-03-29.sp232">

               <speaker>PODPREDSEDNICA EDA OKRETIČ-SALMIČ:</speaker>

               <p>Torej, ker je ta točka že na seji državnega zbora, bomo samo prekvalificirali naslov
               in vodili razpravo v tej smeri, kot jo je predlagal gospod Hvalica, da se predlog
               umika. Torej, da se predlog za sprejem obvezne razlage prvega odstavka 35. člena
               zakona o lokalni samoupravi umika iz zakonodajnega postopka. /Pojasnjevanje iz
               klopi./ Ne. Predlog za umik predloga za sprejem obvezne razlage prvega odstavka 35.
               člena zakona o lokalni samoupravi. Umik predloga. To je umik predloga. Ampak, mi
               moramo peljati proceduro v tej smeri naprej. O tem bo pač odločil tudi državni
               zbor.</p>
               <p>Predlog je obravnavala tudi komisija za lokalno samoupravo kot matično delovno telo.
               Želi besedo poročevalec komisije? <stage>(Ne želi.)</stage> Govorimo o umiku. Želi besedo
               predstavnik vlade? <stage>(Ne želi.)</stage> Želi predstavnik sekretariata? <stage>(Ne želi.)</stage> Želijo besedo
               predstavniki poslanskih skupin? <stage>(Ne želijo.)</stage> Besedo dajem poslankam in poslancem.
               Tudi tu ni razprave. Zaključujem splošno razpravo. Na glasovanje dajem predlog za
               umik predloga za sprejem obvezne razlage prvega odstavka 35. člena zakona o lokalni
               samoupravi iz zakonodajnega postopka. Ugotavljam navzočnost! <stage>(57 prisotnih.)</stage></p>
               <p>Kdo je za umik? <stage>(55 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sprejet. S tem zaključujem to točko dnevnega reda.</p>
               <p>Prehajamo na naslednjo točko dnevnega reda <title>37. TOČKA - OBRAVNAVA PREDLOGA
                  ZAKLJUČNEGA RAČUNA PRORAČUNA REPUBLIKE SLOVENIJE ZA LETO 1997.</title> Predlog
               zaključnega računa proračuna Republike Slovenije za leto 1997 je v obravnavo zboru
               predložila vlada Republike Slovenije. Želi predstavnik vlade besedo? Prosim! Besedo
               ima državni sekretar v ministrstvu za finance, gospod mag. Cvikl.</p>
            </sp>
            <sp xml:id="SDZ2-Redna-20-2000-03-29.sp233">

               <speaker>MAG. MILAN MARTIN CVIKL:</speaker>

               <p>Hvala, za besedo. Poslanke in poslanci, najprej en lep dober večer. Dovolite mi, da
               na kratko predstavim zaključni račun proračuna za leto 1997.</p>
               <p>Gre za zaključni račun proračuna Republike Slovenije, ki je bil izvrševan v zelo
               specifičnih razmerah. Kot je znano, je bil sam državni proračun za leto 1997 sprejet
               v mesecu decembru leta 1997 in je seveda zaradi tega bil tudi na neki način
               obremenjen s samim izvrševanjem. V teku leta 1997 so bili sprejeti zaradi izvrševanja
               aktivnosti države ustrezni ukrepi, tako da je seveda končni rezultat izvrševanja
               proračuna vletu 1997 bil takšen, da je v globalnem obsegu, proračun skupaj z drugimi
               bilancami javnih financ, dosegel v bruto domačem proizvodu 43,2%, kar je znatno pod
               povprečjem držav Evropske unije takratnega leta. Takrat je to bilo 49% povprečje
               držav Evropske unije. Odhodki ob koncu leta pa niso bili doseženi v planirani višini,
               predvsem zaradi tega, ker postopkov za uporabo sredstev ni bilo mogoče v celoti
               izvesti, tudi upoštevaje določbe zakona o javnih naročilih, ki se je pričel
               uporabljati v maju leta 1997.</p>
               <p>Jaz bi rad v tej uvodni predstavitvi tudi pojasnil nekatere aktivnosti, ki so bile
               izvedene zaradi v reviziji s strani računskega sodišča opozorjenih nepravilnosti.
               Tukaj je potrebno povedati, da je predvsem v nadaljnjih letih, v letih 1998 in 1999
               prišlo do določenih sprememb glede uporabe sredstev tekoče proračunske rezervacije
               oziroma splošne proračunske rezerve, kot jo sedaj imenuje zakon o javnih financah. S
               tem je v veliki meri seveda zmanjšana neustreznost oziroma nepravilnosti, na katera
               opozarja računsko sodišče, zaradi česar je za izvrševanje proračuna dalo mnenje s
               pridržkom.</p>
               <p>Dalje je potrebno povedati, da je v zvezi z izplačili iz proračuna tudi zaradi
               opozoril, povezanih z zaključnim računom leta 1997 in leta 1996, ministrstvo za
               finance v letu 1998, v prvih mesecih leta 1998, pričelo z vzpostavitvijo enotnega
               sistema vodenja računovodstva, ki operativno tehnično zagotavlja tudi delovanje
               notranjih finančnih kontrol, saj neposredni uporabniki ne morejo pripraviti odredb za
               izplačilo iz proračuna, če seveda predhodni postopki niso izvedeni.</p>
               <p>Dalje je prav tako glede prevzemanja obveznosti v breme proračuna, ki je v
               pristojnosti neposrednih uporabnikov, potrebno povedati, da je tako ministrstvo za
               finance leta 1997, leta 1998 kot 1999 v izogib omenjenim nepravilnostim izdalo
               navodilo o zaključku proračunskega leta, s katerim se opozarja na zakonske roke in se
               je v polni meri onemogočalo izpolnjevanje, če hočete, pogodb, ki bi bile sklenjene po
               zakonskih rokih. V tej zvezi je seveda tudi pomembno da so bili opredeljeni ustrezni
               roki za predložitev dokumentacije v računovodske službe uporabnikov in pa drugi
               elementi.</p>
               <p>Na kratko je mogoče reči, da vsi napori ministrstva za finance, ki so seveda vidni
               tudi v samem proračunu, sprejetemu za leto 2000, sledijo temu, da se procedure
               izvrševanja državnega proračuna v maksimalni meri seveda natančneje opredelijo in da
               se s tem poudari vloga finančne kontrole. Tako na eni strani notranje finančne
               kontrole in revizije pri neposrednih uporabnikih ter seveda računovodske kontrole in
               pa ustrezna določitev odgovornosti predstojnikov neposrednih uporabnikov za zakonito
               in učinkovito razpolaganje s proračunskimi sredstvi, kar pa tudi potem vključuje
               določene avtomatske blokade v sistemih.</p>
               <p>Potrebno je povedati, da samo gradivo zaključnega računa za leto 1997 je nekoliko
               drugačno od zaključnega računa za leto 1996. Velik poudarek je v poglavju B, IV, dan
               na vsebinsko obrazložitev izvrševanja proračuna posameznih proračunskih uporabnikov
               za leto 19997, kjer ministrstvo za finance za pripravo zaključnega računa ustrezno
               poudarja vsebino aktivnosti posameznih uporabnikov. V tej smeri je seveda tudi sam
               zakon o javnih financah, kot je poznano z določbami glede zaključnega računa, šel
               korak naprej. Mogoče je seveda tukajpovedati, da tako za zaključni račun leta 1998,
               ki je že skoraj pri koncu revizije, kot za sam zaključni račun leta 1999, za katerega
               se trenutno v ministrstvu za finance in pri neposrednih proračunskih uporabnikih
               pripravljajo teksti ustreznih zadolžitev je podan poudarek na izvrševanju vsebine
               nalog, ki so zapisane v zaključnem računu, pardon, v državnem proračunu posameznega
               leta.</p>
               <p>V tej smeri seveda menimo, da dejstvo, da praktično v letu 2000 obravnavamo predlog
               zaključnega računa za leto 1997 in da je hkrati že pripravljen oziroma praktično
               revidiran zaključni račun za leto 1998 in da računamo, da bomo v nekaj mesecih tudi,
               bi rekel, da bo lahko računsko sodišče izvedlo revizijo zaključnega računa za leto
               1999, prihajamo v stanje, ko bo mogoče ob obravnavi proračuna za naslednjo obdobje
               praktično že poznati vsebino revizije iz samega zaključnega računa proračuna
               preteklega leta. S tem menimo, da zaključni računi proračuna Republike Slovenije
               dobivajo svojo vsebinsko vlogo kot tista ključna informacija o izvrševanju nalog, za
               katere je proračunska avtoriteta državni zbor opredelil denarna sredstva v
               proračunu.</p>
               <p>Če zaključim. Zaključni račun proračuna Republike Slovenije za leto 1997 odraža
               posebnosti leta 1997 in vsebinsko ustrezno pojasnjuje izvrševanje proračuna za leto
               1997. Kot je znano, je zaradi tega računsko sodišče v svoji reviziji dalo ustrezno
               mnenje tako na same računovodske podatke kot na izvrševanje proračuna. Hvala
               lepa.</p>
            </sp>
            <sp xml:id="SDZ2-Redna-20-2000-03-29.sp234">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Predlog zaključnega računa je obravnaval odbor za nadzor proračuna in
               drugih javnih financ kot matično delovno telo. Prosim poročevalca, da predstavi
               mnenje odbora o predlogu zaključnega računa. Besedo ima predsednik odbora, gospod
               Horvat.</p>
            </sp>
            <sp xml:id="SDZ2-Redna-20-2000-03-29.sp235">

               <speaker>FRANC (FERI) HORVAT:</speaker>

               <p>Hvala za besedo gospa podpredsednica. Spoštovane kolegice in kolegi, državni
               sekretar. Odbor je obravnaval kot matično delovno telo predlog zaključnega računa
               skupaj s poročilom računskega sodišča. Poročilo je v tretjem zvezku oziroma v četrtem
               zvezku Poročevalca, številka 84/3. Ker ste poročilo dobili v pisni obliki, ga ne bom
               bral, ampak mi dovolite nekaj besed.</p>
               <p>Kljub temu da je dejansko letos proračunsko leto 1997 odmaknjeno že časovno kar
               precej in bo že kmalu končana revizija predloga zaključnega računa za leto 1998 in se
               bo začela revizija zaključnega računa za leto 1999, je vendarle vredno posvetiti
               določeno pozornost tudi temu zaključnemu računu, predvsem glede na ugotovitve
               računskega sodišča. Na vrsto teh ugotovitev je že odgovarjal gospod državni
               sekretar.Jaz bi se omejil samo na nekatere ključne ugotovitve odbora, ki so pa zelo
               podobne ali pa skoraj identične ugotovitvam ob obravnavi zaključnega računa za leto
               1996.</p>
               <p>Kot vidite iz poročila računskega sodišča, je kot običajno ob takih revizijah izdalo
               dve mnenji, in sicer pozitivno mnenje o računovodskih izkazih in mnenje s pridržkom o
               izvrševanju proračuna. In seveda je to tisti del mnenja in poročila računskega
               sodišča, o katerem je vredno tudi tukaj razpravljati oziroma temu posvetiti
               pozornost. Če naštejem nekaj teh glavnih pomanjkljivosti, ki jih ugotavlja računsko
               sodišče in o katerih je razpravljal tudi odbor, so te pomanjkljivosti naslednje:
               Prvič - še vedno precej prerazporejanja sredstev med proračunskimi postavkami in
               porabniki. Drugič - razporejanje sredstev tekoče proračunske rezerve v nasprotju
               oziroma ne povsem v skladu z zakonom o izvrševanju proračuna. Res, da je k enemu in
               drugemu precej prispevalo tudi to, kar je že državni sekretar omenil, tudi dosti
               pozno sprejemanje proračuna za to leto. Dalje - izplačila brez ali s pomanjkljivo
               dokumentacijo. Četrtič - pomanjkljivosti pri sklepanju pogodb, večkrat brez
               potrebnega soglasja. In pa petič - neupoštevanje rokov plačil. So še nekatere
               pomanjkljivosti, ki so podrobneje zapisane v poročilu odbora in pa predvsem v
               poročilu računskega sodišča, in jih ne bi tukaj ponavljal.</p>
               <p>Naj ob koncu povem še to, da se je odbor seznanil z informacijo članice računskega
               sodišča, ki vodi projekt revizije predloga zaključnega računa, o novem načinu
               revizije, ki jo dela računsko sodišče že pri zaključnem računu za leto 1998, in sicer
               bolj temeljita, bolj celovita revizija pri večini porabnikov javnih sredstev oziroma
               sredstev proračuna in pa ob sodelovanju večine sektorjev računskega sodišča in tudi
               ob vključevanju zunanjih sodelavcev. Tako lahko pričakujemo pri naslednji obravnavi
               predloga zaključnega računa in predvsem pri obravnavi poročila računskega sodišča
               tudi bolj temeljito oceno, zlasti v tem delu, ki se nanaša na izvrševanje
               proračuna.</p>
               <p>Tako je odbor tudi podprl ta novi način revizije zaključnih računov, predvsem s
               ciljem, da to ne bo le formalnost, ampak da bo dejansko potem tudi lahko na tej
               osnovi potekala kakovostna razprava tukaj in da bo seveda na tej podlagi potem tudi
               vlada še kvalitetneje, na osnovi tudi novega zakona o javnih financah, pripravljala
               proračune za naslednja leta.</p>
               <p>Odbor predlaga tudi v svojem poročilu, da državni zbor sprejme sklep, da sprejema
               zaključni račun proračuna Republike Slovenije za leto 1997. Hvala.</p>
            </sp>
            <sp xml:id="SDZ2-Redna-20-2000-03-29.sp236">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa, gospod predsednik odbora. Želi besedo predstavnik sekretariata za
               zakonodajo? Želijo besedo predstavniki poslanskih skupin? Prosim, v imenu poslanske
               skupine gospod Zmago Jelinčič, nato gospod Špiletič, gospod Rejc.</p>
            </sp>
            <sp xml:id="SDZ2-Redna-20-2000-03-29.sp237">

               <speaker>ZMAGO JELINČIČ:</speaker>

               <p>Hvala lepa, gospa predsedujoča. Danes naj bi sprejeli zaključni račun proračuna
               Republike Slovenije za leto 1997. Najprej o letnici sami. Če se ne motim, smo leta
               2000 in danes naj bi sprejemali proračun iz leta 1997 oziroma zaključni račun. In
               drugo, mi naj bi sprejeli zaključni račun. Jaz bi razumel, da mi potrdimo zaključni
               račun. Razumem, da se z njim seznanimo, ne pa, da ga sprejmemo. Konec koncev ni bil
               državni zbor tisti, ki je trošil sredstva zato, da bomo mi sprejeli zaključni račun.
               To za začetek.</p>
               <p>Potem pa moram povedati, da slovenska nacionalna stranka ne bo potrdila sprejema
               zaključnega računa, kajti računsko sodišče je odkrilo kar nekaj nepravilnosti, celo
               take, ki se že ves čas in vsa leta ponavljajo. Zakaj se ponavljajo? Verjetno z
               določenim namenom, ker se nekatere stvari zapeljejo v čudne vode, nepravilno je,
               računsko sodišče ugotovi nepravilnost, vendar nič zato, bomo zopet naslednje leto
               napisali, da se že vsa leta dogajajo nepravilnosti. Konec koncev, saj smo na njih že
               navajeni in te nepravilnosti so iz leta v leto večje, vendar zaradi tega, ker državni
               zbor z levo roko to sprejme, pač po tistem, "dajmo še eno zadevo porihtati", se to
               dogaja naprej in naprej. Denarja je vedno manj, proračunska luknja je vedno večja, mi
               pa enostavno ne storimo ničesar.</p>
               <p>Računsko sodišče je reklo - piše celo tako: "Gre za nepravilnosti, ki se vsa leta
               ponavljajo in se bodo verjetno tudi še v naslednjih letih ponavljale." To se pravi...
               mislim, kaj potem sploh sprejemamo, kaj sploh delamo s tem?! Totalen nesmisel! Če že
               računsko sodišče samo ugotavlja, da je to Sizifovo delo in da je nesmiselno početi
               karkoli. In dalje: "Pri nekaterih," glede nepravilnosti, seveda, "gre za neznanje
               oziroma neusposobljene kadre, ki delajo s proračunskimi sredstvi, pri drugih pa tudi
               za neodgovorno oziroma samovoljno izvajanje proračuna." In sedaj vas vprašam, ali mi
               lahko kdo, kdorkoli tukaj pove, katerega neustreznega, nesposobnega uradnika državne
               uprave so že odpustili iz službe zaradi takšnih ugotovitev računskega sodišča -
               nikogar! In dalje vas vprašam, ali je morda komu znan primer, da je kakšna
               neodgovorna oseba, ki je samovoljno izvajala proračun, bila poklicana na odgovornost
               in kaznovana - niti ena! Res pa je, da imajo te osebe, ki v veliki meri izvajajo
               proračun, krasne dohodke - državni sekretarji okrog milijon tolarjev mesečnih
               dohodkov, ministri še več kot milijon tolarjev mesečnih dohodkov, vsi mediji in vsi
               skupaj se pa spravljajo na poslance, ki imajo več kot dvakrat manj mesečnih
               prejemkov!</p>
               <p>In kaj se bo sedaj tu zgodilo? Državni zbor bo za to - "dajmo to še poriniti skozi" -
               glasoval za in zopet bo pokrita cela vrsta nepravilnosti in goljufij na strani vlade
               in vladnih služb. Zato slovenska nacionalna stranka tega zagotovo ne bo podprla.
               Hvala lepa.</p>
            </sp>
            <sp xml:id="SDZ2-Redna-20-2000-03-29.sp238">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. V imenu poslanske skupine, gospod Špiletič, proceduralno. Prosim, besedo
               ima gospod Špiletič.</p>
            </sp>
            <sp xml:id="SDZ2-Redna-20-2000-03-29.sp239">

               <speaker>BOGOMIR ŠPILETIČ:</speaker>

               <p>Hvala za besedo. Mislim, da če si vlada vzame to pravico, da vsako leto ob
               predložitvi zaključnega računa proračuna krši 226. člen poslovnika, ki jasno določa,
               da vlada predloži zaključni račun državnega proračuna najkasneje za junijsko sejo
               državnega zbora, menim, da tega, da bi zopet prišlo do kršenja določil poslovnika
               državnega zbora, ta državni zbor ne sme dopustiti. Ravno ob pričetku te točke in v
               razpravi ob tej točki smo priča kršenju določil poslovnika.</p>
               <p>227. člen opredeljuje, kako državni zbor obravnava zaključni račun proračuna. Piše
               naslednje, citiram: "Delovna telesa dajo svoja poročila z mnenji in stališči o
               zaključnem računu državnega proračuna matičnemu delovnemu telesu. Matično delovno
               telo na podlagi poročil drugih delovnih teles ter svojih stališč in predlogov
               pripravi skupno poročilo k zaključnemu računu državnega proračuna." Iz poročila
               matičnega delovnega telesa je jasno in nedvoumno razvidno, da nobeno delovno telo v
               državnem zbor ni obravnavalo oziroma ni podalo poročila k zaključnem računu proračuna
               v skladu z 227. členom poslovnika državnega zbora.</p>
               <p>Jaz menim, gospa predsedujoča, da ste dolžni ugotoviti, da je bil ta 227. člen v tem
               primeru kršen in da ne obstajajo pogoji za nadaljevanje te točke. Korektno bi bilo,
               da točko prekinete, da seveda delovna telesa obravnavajo zaključni račun proračuna v
               skladu z 227. členom in da potem nadaljujemo razpravo o tej točki.</p>
            </sp>
            <sp xml:id="SDZ2-Redna-20-2000-03-29.sp240">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala lepa. Tolmačenje glede tega je že pri obravnavi predloga proračuna za leto 1996
               bilo sprejeto in ugotovljeno v tem delu konteksta 227. člena - v kolikor sem
               seznanjena - so pa delovna telesa, ostala delovna telesa bila pozvana, da se
               vključijo in da se opredelijo do predloga zaključnega računa proračuna Republike
               Slovenije za leto 1997. Skratka, v tem kontekstu ničesar ne kršimo. Zato nadaljujemo
               z delom. Proceduralno, še enkrat. Prosim, gospod Špiletič!</p>
            </sp>
            <sp xml:id="SDZ2-Redna-20-2000-03-29.sp241">

               <speaker>BOGOMIR ŠPILETIČ:</speaker>

               <p>Prvič, menim, da ni mogoče z navadno večino spreminjati poslovnika, ki ga sprejme dve
               tretjini poslancev. Vendar, gospa predsedujoča, to je vaše mnenje in jaz se mu moram
               pač podrediti.</p>
               <p>Predlagam pa proceduralno, da obravnavo nadaljujemo v skladu z drugim odstavkom 228.
               člena, in sicer, da obravnavamo proračun po delih, vsebinsko, tako kot je delo
               razdeljeno po odborih oziroma delovnih telesih državnega zbora. Prosim, da daste to
               na glasovanje.</p>
            </sp>
            <sp xml:id="SDZ2-Redna-20-2000-03-29.sp242">

               <speaker>PODPREDSEDNICA EDA OKRETIČ-SALMIČ:</speaker>

               <p>Torej, predhodno, kar ste posredovali, je bilo dano tolmačenje v zvezi s tem. Ta vaš
               predlog, ki ste ga ravnokar posredovali, da se predlog zaključnega računa proračuna
               Republike Slovenije obravnava po delih, dajem na glasovanje. Po delih proračuna.
               Ugotavljamo navzočnost! Ugotavljamo navzočnost! <stage>(43 prisotnih.)</stage> Še enkrat. Torej
               drugič ugotavljamo navzočnost! Predlagam, da se vsi navzoči tudi prijavimo in
               najavimo navzočnost v dvorani. <stage>(44 prisotnih.)</stage> Zbor ni sklepčen, nadaljujemočez 10
               minut. Torej ob 17.54.</p>
               <stage>(Seja je bila prekinjena ob 17.43 uri in se je nadaljevala ob 17.53 uri.)</stage>
            </sp>
            <sp xml:id="SDZ2-Redna-20-2000-03-29.sp243">

               <speaker>PODPREDSEDNICA EDA OKRETIČ-SALMIČ:</speaker>

               <p>Nadaljujemo s sejo zbora. Smo pri 37. točki dnevnega reda, to je pri obravnavi
               predloga zaključnega računa proračuna Republike Slovenije za leto 1997. Gospod
               Špiletič je dal proceduralni predlog, da se razprava o zaključnem računu proračuna
               Republike Slovenije za leto 1997 opravi po delih. Smo pri tretjem glasovanju.
               Ugotovimo prisotnost! <stage>(61 prisotnih.)</stage></p>
               <p>Kdo je za predlog? <stage>(25 poslancev.)</stage> Je kdo proti? <stage>(37 poslancev.)</stage></p>
               <p>Ugotavljam, da proceduralni predlog ni sprejet.</p>
               <p>V imenu poslanske skupine želi razpravljati gospod Rejc. Prosim.</p>
            </sp>
            <sp xml:id="SDZ2-Redna-20-2000-03-29.sp244">

               <speaker>IZIDOR REJC:</speaker>

               <p>Hvala za besedo, gospa podpredsednica. Gospe in gospodje! Naša poslanska skupina je
               tudi pogledala ugotovitve revizije oziroma računskega sodišča oziroma tudi odbora, ki
               to področje pokriva. Treba je vedeti, da je leto 1997 prvo leto, bi rekel, po
               volitvah in da je tudi bilo leto dvanajstin ob samem proračunu. Tedaj smo
               tudisprejemali to osnovno zakonodajo o računovodstvu in seveda o tem, kako se naj
               celoviti sistem poenoti in kako naj bo preglednost in enotnost zajemanja
               podatkov.</p>
               <p>Menim, da imajo gotovo pred mano prav, ko govorijo o tem, da je treba temeljiteje
               pogledati v sam proračun. Res pa je tudi, da smo pravkar obravnavali tudi zaključni
               račun proračuna za leto 1996 in nismo imeli kakšnih posebnih zadržkov. Leto 1997 je
               gotovo, žal, ker smo v letu 2000, prvo leto nove koalicije ali pa zadnjega sklica
               državnega zbora.Prav bi bilo, da bi tudi proračun leta 1998 bil čimprej pregledan in
               seveda, da bi ga imeli pred sabo.</p>
               <p>Glede sprejemanja oziroma obravnavanja po posameznih področjih je gotovo prav, da bi
               tudi posamezni odbori, ki interes imajo za to, da bi ga pregledali in ugotovili in
               dali svoje mnenje. Menim, da bi se morali pa res enkrat temeljiteje pogovoriti o tem,
               kako bomo ta zaključni račun proračuna za vsako leto sprejemali. Doslej smo morda
               imeli preveč, bom rekel temu, tako bi rekel, mimohodni pogled oziroma mimogrede smo
               ga sprejemali in seveda tudi sprejeli. Ker je pa sedaj na delu računsko sodišče in ki
               mu verjamemo, da napravi delo čimbolj kvalitetno in pa tudi sprejeli smo kup zakonov,
               ki finančno poslovanje v državi in v proračunu ureja, pa menim, da bo potrebno
               proračunu dati ustrezno pomembnost, ob sprejemanju proračuna za posamezno leto pa
               tudi zagotoviti delo posameznim odborom, če seveda bodo ta interes pokazali. Drugače
               pa menim, da v naši poslanski skupini, da se bi, ne glede na to, kako je bilo in
               kakšne so ugotovitve, da se ta zaključni račun potrdi ali pa povedano po ocenah
               računskega sodišča, s pridržkom.</p>
            </sp>
            <sp xml:id="SDZ2-Redna-20-2000-03-29.sp245">

               <speaker>PREDSEDNICA EDA OKRETIČ-SALMIČ:</speaker>

               <p>Hvala lepa. Ali želi predstavnik katere poslanske skupine še besedo? <stage>(Ne želi.)</stage>
               Besedo dajem poslankam in poslancem. Pisnih prijav nismo prejeli. Razprave
               prijavljenih poslancev omejujem na 5 minut. Ni razprave. Zaključujem splošno
               razpravo.</p>
               <p>V razpravo dajem sklep matičnega delovnega telesa, ki se glasi: Državni zbor
               Republike Slovenije sprejema zaključni račun proračuna Republike Slovenije za leto
               1997. Odpiram razpravo o predlogu sklepa. Kdo želi besedo? Nihče ne želi
               razpravljati. Zaključujem razpravo. Prehajamo na glasovanje. Na glasovanje dajem
               predlagani sklep. Ugotavljam navzočnost! <stage>(56 prisotnih.)</stage></p>
               <p>Kdo je za predlagani sklep? <stage>(40 poslancev.)</stage> Je kdo proti? <stage>(11 poslancev.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Ker je ura 18, manjka minuta, prekinjam tudi sejo državnega zbora. Nadaljujemo jutri
               ob 10. uri, in sicer z obravnavo 39. točke dnevnega reda, to je poslovnika državne
               revizijske komisije za revizijo postopkov oddaje javnih naročil. Zbor bo nato prešel
               na obravnavo 9.b točke in nato na 33. točko, to so tudi vse točke dnevnega reda, ki
               so pripravljene in jih bo možno jutri obravnavati.</p>
               <p>Vsem želim prijeten večer. <stage>(SEJA JE BILA PREKINJENA 29.3.2000 OB 18.00 URI.)</stage>
               </p>
            </sp>
         </div>
      </body>
   </text>
</TEI>

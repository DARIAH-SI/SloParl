<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ2-Redna-08-1998-02-25">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|D54DEA96184D76DCC12565BB004D94ED</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=D54DEA96184D76DCC12565BB004D94ED</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ2-Redna-08-1998-02-25.DZ" n="08">
               <name>Redna</name>
               <date when="1998-02-25"/>
            </setting>
         </settingDesc>
         <particDesc>
            <listOrg>
               <org xml:id="SDZ2-Redna-08-1998-02-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 8. seje</stage>
            <stage type="date">(25. februar 1998) </stage>
            <stage type="chairman"> Sejo je vodil Janez Podobnik, predsednik državnega zbora.</stage>
            <stage type="time"> Seja se je pričela ob 10.16 uri. </stage>


            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Spoštovane kolegice in kolegi, gospe in gospodje, pričenjam nadaljevanje 8. seje
               državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Pavel Rupar, Herman Tomažič, Vladimir Čeligoj, Ivo Hvalica,
               Franc Čebulj, Jožef Zimšek <stage>(ki je tukaj)</stage>, Branko Janc, Jelko Kacin, Jožef Košir <stage>(je
               med nami)</stage>, za dopoldanski del seje Janez Kramberger, Miroslav Luci, Ciril Pucko, za
               popoldanski del Peter Hrastelj, Branko Kelemina, Darinka Mravljak in Bogomir
               Špiletič.</p>
               <p>Prosim, da ugotovimo prisotnost v dvorani! 66 poslank in poslancev. Državni zbor je
               sklepčen in lahko odloča.</p>
               <p>Na sejo sem vabil predstavnike Vlade Republike Slovenije in jih lepo pozdravljam.</p>
               <p>Današnje nadaljevanje 8. seje bomo pričeli s prekinjeno obravnavo 6. točke dnevnega
               reda, to je predloga odloka o razpisu referenduma in določitvi referendumskih območij
               za ustanovitev občin ter za določitev oziroma spremembo njihovih območij in razpisu
               referenduma za spremembo imen in sedežev občin in predloga sklepa. Zatem bomo prešli
               na obravnavo 7. točke, to je predloga zakona o ratifikaciji območnega sporazuma o
               srednjefrekvenčnih pomorskih mobilnih in letalskih radionavigacijskih storitvah, in
               nato po dnevnem redu dalje.</p>
               <p>Obveščam vas tudi, da bo državni zbor jutrišnje dopoldansko nadaljevanje pričel s
               prekinjeno obravnavo 2. točke dnevnega reda, to je obravnavo strategije Republike
               Slovenije za vključevanje v Evropsko unijo in predloga sklepov in stališč k
               strategiji. Do takrat bo tudi pripravljeno gradivo s strani matičnega odbora oziroma
               komisije.</p>
               <p>Prehajamo na prekinjeno <title>6. TOČKO DNEVNEGA REDA - OBRAVNAVA PREDLOGA ODLOKA O
                  RAZPISU REFERENDUMA IN DOLOČITVI REFERENDUMSKIH OBMOČIJ ZA USTANOVITEV OBČIN TER
                  ZA DOLOČITEV OZIROMA SPREMEMBO NJIHOVIH OBMOČIJ IN RAZPISU REFERENDUMA ZA
                  SPREMEMBO IMEN IN SEDEŽEV OBČIN IN PREDLOGA SKLEPA.</title>
               </p>
               <p>K razpravi so še prijavljeni - po poslovniški določbi torej k petminutni razpravi -
               še trije poslanci: gospod Mežan, gospod Čebulj in gospa dr. Vencelj Helena.</p>
               <p>Besedo ima gospod Mežan, prosim.</p>
            </sp>
            <sp who="SDZ2:MežanJanez">

               <speaker>JANEZ MEŽAN:</speaker>

               <p>Hvala lepa. Spoštovani predsednik, kolegice in kolegi, spoštovani predstavniki vlade,
               lepo pozdravljeni! Želim uspešen današnji dan! Sicer nimam razprave, ker sem razpravo
               že imel prejšnji teden, imam pa neke vrste replike oziroma neke vrste vprašanje na
               odgovor gospoda ministra Grafenauerja - v petek na koncu, okoli 14.00 ure je to bilo
               - ko je utemeljeval, zakaj vlada podpira samo 20 morebitnih novih občin.</p>
               <p>V svoji razpravi sem ugotovil, da sta iz tiste predhodne opredelitve 22 občin edino
               Šmarjeta in Mirna Peč izpadli, čeprav - po mojem mnenju - izpolnjujeta vsaj toliko
               pogojev, kot jih izpolnjuje večina iz tiste kvote 20. Edini pogoj, ki ga ne
               izpolnjujeta, je število prebivalcev. Tega pa ne izpolnjuje kar 14 predlaganih
               morebitnih novih občin od 20. Zato bi rad zelo jasen odgovor na vprašanje, ki se
               glasi takole: Zakaj sta Šmarjeta in Mirna Peč izpadli iz vladnega predloga? Delni
               odgovor je bil sicer že dan v petek, ki pa ne drži - po mojem mnenju oziroma za to so
               dokazi, da ne drži. Ta odgovor je bil; da ljudje niso najbolj navdušeni v teh dveh
               morebitnih novih občinah za to, da bi občini bili; vsaj za Mirno Peč lahko trdim, da
               se na štirih zborih krajanov ni nihče izrekel proti. Res pa je, da se jih je nekaj
               vzdržalo. Drugi primer je pa Šmarjeta, kjer Bela Cerkev sicer nasprotuje vključitvi k
               Šmarjeti, vendar pa mislim, da ne nasprotuje, da ne bi bila nova občina, čeprav po
               zadnjih informacijah, ki sem jih dobil od predsednika krajevne skupnosti, je tam tudi
               stanje že drugačno. Sklicujem se pač na to. Prosim za jasen odgovor, zakaj sta ti dve
               občini izpadli iz tiste kvote 22, ki jih je vlada podpirala v predhodnem mnenju.
               Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Mežan. Predlagam, da dobijo najprej besedo poslanci in potem na
               vprašanja, ki ste jih postavili, lahko odgovorijo prisotni predstavniki vlade. Gospod
               Čebulj, ki je prijavljen, se je danes opravičil, prav tako gospa dr. Helena
               Hren-Vencelj. Besedo dajem prijavljenemu gospodu Potočniku.</p>
            </sp>
            <sp who="SDZ2:PotočnikFranc">

               <speaker>FRANC POTOČNIK:</speaker>

               <p>Spoštovane dame in gospodje! Večkrat je bilo slišati, da so marsikateri predlogi za
               referendumska območja sad želja posameznikov, da to ni volja ljudi in da zaradi tega
               tudi predlogi niso prišli v vladni predlog. Podprl bom tiste predloge, ki
               izpolnjujejo pogoj iz 13. člena zakona o lokalni samoupravi in da ne bi ta trditev
               obveljala kar tako, da so ta referendumska območja plod domišljije posameznikov,
               predlagam, da se vendarle na teh območjih omogoči, da se preveri voljo ljudi in da
               potem vidimo, ali je res to, kar trdijo nekateri z vlade ali ne.</p>
               <p>In še to bi predlagal; glede na to, da je ogromno teh predlogov amandmajev in da se
               bo verjetno pred odločanjem o njih še opredelila vlada, da nam pri svojem poročilu -
               ne samo da se napiše: <q>"Vlada podpira ali zavrača"</q> - ampak tudi, da v svojem poročilu
               vlada zapiše, katere od osmih alinej 13. člena zakona posamezni predlog ne
               zadovoljuje oziroma pogoji, katere od teh alinej niso izpolnjeni za ustanovitev
               občine. Seveda, kot je že predhodnik omenil, večina teh predlogov ne izpolnjuje
               tistega pogoja 5 tisoč prebivalcev, vendar tudi ti vladni, dve tretjine od vladnih
               predlogov tudi tega kriterija ne izpolnjuje, zato pa je tukaj 13.a člen, ki dopušča
               izjeme. Seveda bi tudi bilo potrebno s tem v zvezi tudi na ta člen se naslanjati ob
               tem, ko bo vlada oziroma predstavniki vlade pisali svoje mnenje. Skratka,
               proceduralno predlagam, da vlada ob tem, ko bo dala svojo podelitev do teh pobud,
               tudi napiše, katera alinea 13. člena, ki govori o pogojih, kakršne morajo posamezna
               območja izpolnjevati, da so lahko občina, ne izpolnjuje. Tako da ne bomo teh sto ali
               več listov, ki jih je na mizi, sproti iskali, prelagali - niti toliko prostora na teh
               klopeh ni. In seveda, s tem bi nam vlada zelo olajšala delo, za njo pa to ne bi bila
               prevelika naloga. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Potočnik! Ali je to tudi vaš <title>proceduralni predlog?</title>
               </p>
            </sp>
            <sp who="SDZ2:PotočnikFranc">

               <speaker>FRANC POTOČNIK:</speaker>

               <p>To je moj proceduralni predlog.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala. Če je to proceduralnipredlog, potem po poslovniku se o njemu takoj glasuje.
               Jaz sem razumel razpravo gospoda Potočnika predvsem v tem smislu, da nekako s tem
               zavezuje vlado, kako bo pripravila gradivo za nadaljno razpravo in predlagam, da o
               tem tudi glasujemo, ampak ko bo potrebno, ko se bomo odločali.</p>
               <p>Sprašujem poslanke in poslance, ali še kdo želi razpravljati? <stage>(Da.)</stage></p>
               <p>Gospod Peterle, prosim. Gospod Lešnik, gospod Džuban. Še vidim razpravo, prosim ja.
               Hvala.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Spoštovani gospod predsednik, poslanke in poslanci! Rad bi opozoril samo na dvoje. Na
               tisto, kar menim, da bi moralo biti pri tem odločanju izhodišče tako državnega zbora
               kot vlade, ki je predloge pripravila. Prvo je to, da upoštevamo voljo ljudi in da ne
               sodimo na podlagi takšnih ali drugačnih informacij, kakšna je večinska volja. Mi
               moramo kot parlament omogočiti, da se ljudska volja izrazi pa, ali bo na tistem
               območju potem občina ali ne.</p>
               <p>Drugič: mislim, da moramo skrbeti za to, da bodo enotni kriteriji uporabljeni povsod
               oziroma da ne bo za neko območje veljalo takšno število kot primerno, nekje pa neko
               drugo in da ne bo to odvisno od tega ali je v tistem območju takšna volja neke
               stranke, ali nekega poslanca, ali nekega funkcionarja, ampak da bomo lahko mirne
               vesti za vsak predlog rekli, da izhaja iz istih podlag oziroma pravne podlage.</p>
               <p>Ugotovil sem kar precej razlik v odnosu vlade do različnih pobud in tisto, kar je
               prej gospod poslanec Mežan omenjal, me skrbi, da vlada kar reče; da nekje ni prave
               volje. Mene ne zanima, kakšna je prava volja, ampak zanima me to, da se bo volja
               sploh lahko izrazila. Zato podpiram vse pobude, do katerih je prišlo, da bi se na
               referendumih volja sploh lahko izrazila. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Peterle. Besedo dajem gospodu Koširju.</p>
            </sp>
            <sp who="SDZ2:KoširJožef">

               <speaker>JOŽEF KOŠIR:</speaker>

               <p>Hvala lepa, gospod predsednik. Spoštovane poslanke in poslanci.</p>
               <p>Oglašam se zaradi vloženega amandmaja, ki je bil pri formiranju oziroma spremembah
               območja občine, sicer za področje Rogle.</p>
               <p>Oblikovanje občin, ki je bilo pred 4 leti oziroma leta 1994 in je temeljilo na
               obstoječi situaciji razvoja, ki ga je pač dosegelo posamezno področje. Oblikovanje in
               sprememba v najmanjših enotah, to je na naselju, pri katerem pa naj bi se tudi
               upoštevali zgodovinski, geografski in gospodarska situacija tega področja. Govoril
               bom na temo na tem področju, kjer je danes Rogla in spada v občino Zreče je odločal
               državni zbor že dvakrat. In je odločal in imamo tudi sklep ustavnega sodišča.</p>
               <p>Tretje kar je, bi omenil to: ko se pogovarjamo o zgodovinskih dogodkih, je to del
               področja bivše občine Skomarje, ki je bila ustanovljena leta 1849 in je bila prisotna
               vse do leta 1933, in sicer je to področje Skomarje, ki je danes v občini Zreče kot
               krajevna skupnost. Od leta 1953 in naprej so potem nastale nove občine, v katere so
               priključili in razdelili del naselij Skomarje, pa tudi potem Roglo, k občini Vitanje.
               Geografski položaj občine Vitanje je ne samo, da je dokazan, s strani občine in tudi
               s strani inštituta, ko smo delali analize glede samega geografskega naziva Zreško
               Pohorje in je jasen dokaz iz te analize in tega elaborata, da je to geografski vrh
               občine Zreče.</p>
               <p>Glede gospodarske situacije na Rogli je bila prisotna po vojni, planinska koča, ki je
               bila ves čas in tudi last planinskega društva Zreče, ki je tudi organiziralo in vse
               skupaj peljalo potem na celem področju sedanjega naselja Rogle, ki je bilo formirano
               leta 1973. Celotni razvoj infrastrukture se je razvijal v štirih referendumskih
               obdobjih, ko smo zbirali samoprispevek - ne 2%, ampak 3% - in tako se je potem
               razvilo celo Zreško Pohorje; - s čimer sta lastnika Gorenje in Zreče vlagala skupen
               denar, skupno tudi z delom denarja, ki je prišel iz države za infrastrukturo. To so
               ceste, elektriko, telefonska omrežja in celotno infrastrukturo. Ta del je šel v
               celoti iz prispevkov iz občine Zreče. O tem bi govoril okoli gospodarskega razvoja.
               Današnja situacija narekuje k temu, da je to, sicer v amandmaju piše, ampak je jasno
               prikazano, ta enotna ponudba na Pohorju znotraj prostora, ki ga predstavljajo: kmečki
               turizmi, Unior center, Terme Zreče in Rekreacijsko turistični center Rogla. In bi
               tudi tukaj naredili veliko škodo s cepljenjem in z pogledi na nadaljnji razvoj in
               obstoj turizma, ki še v veliki meri rabi dosti denarja za razvoj ne samo za iskanja
               dobička. Zanj mislimo, da je velik, ampak je ogromno dela, če hočemo, da obdržimo to,
               kar sploh danes je nastalo in to kar danes še lahko razvijamo znotraj vseh
               prostorov.</p>
               <p>Gospodarska povezava med občinami, in to v amandmajih piše, je še danes prisotna. Ne
               le danes, ampak je prisotna že 25 let. S tega področja se je razvilo z vlaganjem
               gospodarstva zreškega gospodarstva, kjer je začel razvijati ta del v obratu Vitanje,
               Obrat v Slovenskih Konjicah - obratu v Lenartu, obratu v Starem trgu. Skratka, nikjer
               nismo imeli zaprto, tako kot nekje namenja ta amandma in opisuje.</p>
               <p>Mislim, da stvari bo potrebno tudi pri drugih oblikovanjih občin res gledati
               gospodarsko in pogledati, da že dejansko infrastruktura in vse ostalo pokrito. In
               tam, kjer je človek nekaj vložil, naj se mu prizna, da je njegovo. Tu mislim na
               občane občine Zreč.</p>
               <p>Zato menim, da je ta amandma ne utemeljen z vseh treh vidikov: tako zgodovinskega,
               geografskega in gospodarskega. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospodu Koširju. Besedo ima gospod Lešnik, za njim gospod Džuban.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Gospod predsednik! Kolegice in kolegi! Ne bom govoril - bi rekel - s svojimi
               besedami, ampak bom uporabil besede ljudi, ki so mi v ponedeljek zvečer povedali, to
               v krajevni skupnosti, ki se zavzema za to, da pride v ta odlok o referendumu, vendar
               pod določenimi pogoji. Pravijo tako: <q>"Sedanji zakon o občinah in zakon o financiranju
               občin nas dobesedno sili v samostojno občino. Če bi pred sklepanjem o referendumskih
               območjih sprejeli dopolnjen zakon o občinah in dopolnjen zakon o financiranju občin
               takšen, o kakršnih se že govori, bi nas verjetno postavili na trdna tla. In vprašanje
               je, ali bi še vztrajali pri svojem predlogu za izločitev iz sedanje občine in
               zahtevali svojo občino. Zato, gospod poslanec predlagajte, da parlament najprej
               sprejeme dopolnitve obeh zakonov, še prej kot odlok o razpisu referenduma in
               določitve referendumskih območij."</q></p>
               <p>Osebno predlog podpiram in vladi predlagam, da naj o tem razmisli in morda predlog
               odloka umakne in da v razpravo zakon o občinah in zakon o financiranju občin v
               prihodnje. Mislim, da to mnenje ni osamljeno. Bilo je sicer izrečeno izven tistega
               konteksta pogovora, ki smo ga v tej krajevni skupnosti imeli in po končanem pogovoru.
               Zdi se mi pa, da ljudje v vodstvih krajevnih skupnostih - bila sta predsednik in
               tajnik - mislijo zelo realno. Dejstvo namreč je, da te ugodnosti, ki so samo
               navidezne in jih verjetno jutri več ne bo, dobesedno silijo krajevne skupnosti v to,
               da se zavzemajo za samostojne občine. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospodu Lešniku. Besedo ima gospod Džuban, za njim gospod Avšič.</p>
            </sp>
            <sp who="SDZ2:DžubanGeza">

               <speaker>GEZA DŽUBAN:</speaker>

               <p>Hvala lepa, gospod predsednik. Spremljamo dogajanje v zadnjih dneh o spremembi zakona
               o ustanovitvi občin in določitvi njihovih območij.</p>
               <p>Zanimivi so pogledi posameznih poslanskih skupin poslancev, sugestij, ki prihajajo v
               ta naš zbor. Na eni strani se mi izrazito pojavljajo hotenja, da spoštujemo
               kriterije, kateri so nam naloženi na različne načine; od sugestij ustavnega sodišča,
               enega, drugega ali tretjega zakona. Na drugi strani - močna podpora referendumov, ki
               naj odloči o volji prebivalstva. Če se to zgodi, za kar se bojim, da se bo v tem
               državnem zboru zgodilo, da se razpiše referendum, na katerem naj ugotovimo volji
               prebivalstva, mislim, da bo moralna zaveza vseh nas, da ta referendum jemljemo kot
               dokončni in ne posvetovalni in da ustanovimo občine na mnogih lokacijah, o katerih
               nismo dogovorili oziroma slepo v predlogih, pobudah, ki še zmeraj prihajajo na naše
               klopi.</p>
               <p>V diskusijah je bilo tudi rečeno, da leta 1994 nismo storili napak, ko smo
               ustanavljali občine na takšen in drugačen način, čeprav takrat nismo imeli še
               določenih zakonskih aktov, ki bi določali tudi postopek, mogoče točnejše kriterije.
               Jaz pa trdim, da kljub vsemu smo storili napake in to velike napake. Napake smo
               naredili v tistem delu, ko nismo vedeli, kaj početi z določenimi območji krajevnih
               skupnosti in smo jih na silo združili. Danes ne želijo na primeren način skupnega
               življenja in so prisotni stalni spori, prerekanja in hotenja razdvojiti te občine.
               Danes ne bom govoril, kot mnogi pred mano, za katere primere gre. Vložil sem dva
               amandmaja, o katerih bom govoril takrat, ko bomo - in če bomo - o njih odločali.</p>
               <p>Tukaj je pa bistveni del mojega vprašanja. O čem v tem državnem zboru v naslednjih
               dneh odločati? Mi imamo na mizi vladni predlog 20-ih novih občin, ki bi naj bile na
               osnovi nekaterih kriterijev zakonskih določil. Temu predlogu se je pridružil predlog
               komisije devetih iz paketa nekih 40-ih in nekaj; paket, o katerem smo določali na
               slepo - ne mi zameriti, vmes tudi brezglavo. Namreč, tistih 40 in nekaj predlogov, ki
               smo jih imeli na mizi po vrstnem redu, brez upoštevanja tistega desnega dela, ki je
               razčlenjeval, ocenjeval in še kaj, kako odločati glede na način oziroma evforijo, ki
               je tukaj prisotna - pa tudi tam je bila - smo odločali in odločili mimo nekih pravil.
               Teh devet rešitev, ki so skregane z vsako logiko, z vsemi kriteriji, je prešlo v nek
               predlog, ki je skupaj z vladnim predlogom nastal - predlog 29 predlogov, ki bi naj
               prišel na državni zbor. Znotraj tega imamo tudi rešitve za občine, če gredo te skozi,
               imajo kvalifikacije vse ostale, ki so na mizi. Mene ne skrbijo rešitve, ko govorimo o
               tem, da damo možnost enemu ali drugemu naselju, da se odloči, kako se izloči in
               priključi neki drugi, ker tukaj ne ustvarjamo nekega stanja, da bi na silo nekaj
               počeli, pač pa, kako odločati o teh predlogih, ki jih bomo imeli na mizi oziroma
               vprašujem vodstvo državnega zbora, kako bo tehnika glasovanja v naslednjih dneh o
               predlogih, ki rušijo vse to, kar govorimo. Znotraj predloga 20-ih plus 9 so rešitve,
               ki silijo v to, da odločamo o vseh. Oziroma da ne bi v paketu odločali tudi o tem, da
               ustanovimo občino tam, kjer so minimalni ali nobeni pogoji, izločimo pa avtomatsko
               tiste, ki pa imajo pogoje znotraj zakonskih določil, kriterijev, ki so nastavljeni za
               te naše občine.</p>
               <p>Mislim, da bo zelo pomembna priprava teh materialov znotraj komisije, ki bo morala
               ravnati nekoliko drugače, kot na zadnji seji, ki bi morala upoštevati neke kriterije,
               dejanske probleme, ki so. Žal jih poznamo samo posamezniki - tisti, ki v teh okoljih
               živimo. Meni je težko odločati o nekaterih zadevah na Dolenjskem, Primorskem,
               Gorenjskem in še kje, ker jih ne poznam, razen številk, ki so na papirju in nekaterih
               pomembnih odločitev, ki so s strani občinskega sveta, zbora občanov, zakonov,
               postopkov itd.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Gospod Džuban, čas je potekel.</p>
            </sp>
            <sp who="SDZ2:DžubanGeza">

               <speaker>GEZA DŽUBAN:</speaker>

               <p>Hvala lepa za opozorilo.<stage>(Smeh.)</stage> Torej, za mene bo zelo pomembno in tudi pričakujem
               odgovor vodstva državnega zbora, kako bo potekala točka dnevnega reda v naslednjih
               korakih in da ne bi zaradi nekih proceduralnih zadev naredili veliko napako;
               vključili tisto, kar ne sodi med te občine, in izločili tiste, ki imajo neke osnovne
               pogoje. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolegice in kolege, prosim, da se držite poslovniške določbe o petih
               minutah. Glede vprašanja gospoda Džubana o sami tehniki glasovanja številnih
               dopolnil, predlagam, da dokončni odgovor pri tem dobimo tudi ob pomoči komisije za
               lokalno samoupravo, ki je tudi na to temo sklicana za jutri dopoldne. Replika, gospod
               Peterle.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Hvala. Gospod poslanec Džuban je govoril tukaj o možnih napakah. Mislim, da ključna
               in edina resna napaka, ki se nam tu lahko zgodi, je ta, da ne upoštevamo volje ljudi
               oziroma da jim ne omogočimo, da se odločajo za občino ali proti njej. Seveda, s tem
               povezana je napaka, ki se ji reče: ne upoštevati občine kot temelja demokratične
               ureditve naše države. Prepričan sem, da se bo ta slika slovenske samoupravne ureditve
               slej ko prej približala sliki nekdanje ureditve po občinah, ker je več ali manj
               povsod čutiti voljo, kjer so ljudje že v taki samoupravni skupnosti nekoč živeli, da
               želijo živeti tudi danes. In ker je kriterij številčnosti po zakonu kombiniran s
               kriterijem posebnih okoliščin v obmejnih, goratih in drugačnih območjih, skoraj
               nikjer ne moremo reči <q>"ne"</q> na podlag zakona, kjer je volja, da se volja ljudi preveri
               na referendumu.</p>
               <p>Če velja za Savinjsko dolino možnost zelo majhnih občin, velja tako lahko tudi za
               Dolenjsko oziroma mora veljati to povsod drugod po Slovenskem. In mi moramo paziti
               tukaj, da ne bomo merili po različnih vatlih. Imam tudi repliko na to, kar je rekel
               poslanec Lešnik. On me je s svojim nastopom spomnil na to, da lahko vsaka koalicija
               vpliva na število občin, tako da s finančno palico ureja zadeve. In če je volja, da
               so velike občine, potem bo zakon tak, da dobi več večja občina, če bo drugačna
               koalicija ali pa drugačna volja, se lahko zgodi, da bo favorizirana manjša občina.
               Mislim, da bi morali taki politiki reči <q>"ne"</q>, ampak na podlagi zakona dovoliti, da se
               ljudje odločajo. Parlament in vlada morata pa to voljo upoštevati in ne
               diskriminirati večje ali manjše občine glede na trenutne politične potrebe oziroma
               odnos, do lokalne samouprave.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Naslednji bo razpravljal gospod Avšič. Gospod Partljič, ali ste se vi
               prijavili za razpravo? <stage>(Ne.)</stage> Se opravičujem. Gospod Veber. Aha, se opravičujem,
               gospod Veber je imel repliko - prosim! - repliko na razpravo gospoda Peterleta.</p>
            </sp>
            <sp who="SDZ2:VeberJanko">

               <speaker>JANKO VEBER:</speaker>

               <p>Lep pozdrav vsem! Vsi se zelo sklicujemo na to, da dajmo upoštevati voljo ljudi, ko
               bomo razpisali odloke in da se bomo o tem odločali. Ampak vsi pa pozabljamo na to, da
               je volja ljudi že danes povsem jasna: sploh nobenega dvoma ni, ali se izplača
               odločiti <q>"za"</q> ali <q>"proti"</q> občini. Povsem jasno je, da bo na podlagi zdajšnjega načina
               financiranja nor tisti, ki bo glasoval proti. Tako da sklicevati se na voljo ljudi,
               je nekako neumestno, kajti ta volja ljudi je že umetno ustvarjena z napakami,
               nepravilnostmi, na katere je v bistvu opozarjal tudi gospod Džuban in ki pripravljajo
               oziroma izničijo pravzaprav neko realno možnost odločanja ljudi.</p>
               <p>Če pogledamo samo dejstvo - vsi se pogovarjamo o novih občinah, o majhnih občinah,
               nihče pa, ali pa zelo malo, pa spregovori o večjih občinah oziroma tistih občinah, iz
               katerih se te ali odcepijo ali nastanejo znotraj posamezne občine. Če na hitro
               pogledate vse te nove predloge, vsi utemeljujejo, izpolnjujemo vse pogoje. Takoj
               tisti dan, ko bo ta občina ustanovljena, naslednji dan bo župan tekel na ministrstvo:
               nimamo nič, dajte nam nekaj, kajti nimamo ničesar, mi smo majhni, nič nimamo! Ko
               gremo deliti premoženje med bivšo občino s to novo, ugotovimo, da stara občina ni
               vlagala v novo nič, da je to grda, zanikrna občina, čeprav je v istem dokumentu, ko
               je prosil za to ustanovitev občine, lepo napisano, da izpolnjujejo vse pogoje, razen
               večinoma števila prebivalcev.</p>
               <p>Torej gre za en kup dejansko nejasnosti, ki ne omogočajo realnega odločanja, realnega
               načrtovanja. Mislim, da to ni zgled niti za vlado ali pa predvsem za vlado - to je
               zelo slaba slika za vlado, ki ni znala naresti iz posnetka obstoječega stanja resne
               analize, in da je to pravzaprav nekako prenesla zdaj v parlament, da se tukaj
               <q>"kupčkamo"</q> z dvigom rok in odgovornost prenašamo na voljo ljudi. Torej: nihče ne bo
               odgovoren za stanje, ki bo nastalo po tem. Tako se obnašamo.</p>
               <p>Mislim, da je to višek neresnosti sprejemanja zakonodaje, tako z naslova vlade kot
               tudi v državnem zboru. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala. Šest replik. Prvi, gospod Mežan, gospod Lešnik, gospod Pungartnik, gospod
               Potočnik, gospod Henigman in gospod Demšar.</p>
            </sp>
            <sp who="SDZ2:MežanJanez">

               <speaker>JANEZ MEŽAN:</speaker>

               <p>Hvala lepa. Imam ugovor na gospoda Vebra. Pravi, da je volja ljudi že vnaprej jasna
               na referendumih in da je nor tisti, ki bo glasoval proti. To najbrž ne more držati,
               vsaj za občino Koper, kjer smo poslušali kar dolgo razpravo, da so ljudje na zborih
               enoglasno proti temu, da bi se ta občina drobila. To je eno.</p>
               <p>Potem imam pa še repliko za predhodne razpravljavce v tem smislu. Tudi sam sem
               govoril v svoji razpravi o tem, da se zadeva zamrzne in da si vzamemo, recimo, še en
               mandat in zadeve res na terenu raziščemo: združimo tam, kjer se hoče združevati,
               razdružimo tam, kjer se hočejo razdruževati in priti do tiste idealne ali
               najoptimalnejše možnosti, ko se bo lahko neka lokalna skupnost razvijala kar
               najbolje. Vendar pa to, da sedaj govorimo ljudem: spremenili bomo zakon, kaznovali
               tiste manjše občine, kar jih je kar precej, s tem da jim bomo odvzeli denar, do zdaj
               so se pa dobro razvile - in če so imele še sposobnega župana, še boljše razvijale: to
               se pravi, tisti, ki so se dobro razvijali, jih bomo zdaj kaznovali. Proti taki logiki
               seveda sem. Mislim, da tako ne bi smeli početi. In še nekaj. Če je občina razvita, če
               je občina bogata, je najbrž bogata in razvita celotna država. Iz česa pa je
               sestavljena država? Iz občin, iz ničesar drugega. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Mežan. Replika, gospod Lešnik. Dovolite mi pripombo, ker bo jutri tudi
               zanesljivo matično delovno telo o teh stvareh razpravljalo, predlagam, da poskušamo
               biti v razpravah čim bolj jedrnati. Prosim, gospod Lešnik.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Hvala lepa. Repliciram kolegu Peterletu. Zdi se, da se nisva razumela, ali pa me ni
               razumel. Sploh nisem govoril v svojem imenu. Povedal sem samo tisto, kar so mi v
               ponedeljek zvečer ljudje v krajevni skupnosti, ki je med tistimi devetdesetimi ali
               kolikimi, ki naj bi še po odloku prišle v to referendumsko območje, in se sploh nisem
               zavzemal ne za velike in ne za majhne občine.</p>
               <p>Pa še to bom povedal. V svojem življenju sem preživel dvanajst različnih
               reorganizacij občin, gospod Peterle, mogoče štiri ali pa pet manj. Lahko jih
               naštejem, pa vas s tem ne bi rad moril. Ne me napačno razumeti, ne napačno naprej
               razlagati, če bo vsaka krajevna skupnost občina, če bo toliko občin, kot je minister
               rekel, da jih je bilo - mislim, da je tisti podatek uporabil iz časa stare
               Jugoslavije - ko je bila vsaka katastrska občina svojo občina, da jih bomo imeli
               3000, bomo jih pa imeli 3000. Vendar, če ljudje sami razmišljajo in potem predlagajo:
               določite financiranje, določite pravice, določite tisto, o čemer smo tudi govorili že
               v petek, kaj profesionalni župan, neprofesionalni župan - dobro, se strinjam, tajnik
               mora biti to je nekdo rekel - tajnik mora biti profesionalen in je bil tudi v vsem
               obdobju teh minulih 60 let. Želim samo to reči, gospod Peterle, skušajmo se pravilno
               razumeti. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Peterle vam je prikimal. Gospod Pungartnik. Za njim gospod
               Potočnik.</p>
            </sp>
            <sp who="SDZ2:PungartnikCirilMetod">

               <speaker>CIRIL METOD PUNGARTNIK:</speaker>

               <p>Spoštovani predsednik, spoštovane poslanke, poslanci! Kar naprej poslušamo: <q>"volja
               ljudstva"</q>. Jaz bi pa vendarle spregovoril o tem, da smo mi dolžni v tem zboru
               verjetno spoštovati tudi voljo tega zbora. In ne bi smeli danes pozabiti, kaj smo na
               tisti nočni seji ob štirih zjutraj, ko smo bili verjetno že kar utrujeni, sprejeli.
               Sprejeli smo sklepe in to zelo pomembne, ki jih v tej razpravi, ki jo zdajle vodimo
               na tej seji, ni še noben hotel na dan privleči. Mi smo takrat jasno sprejeli sklep:
               ničesar, nobenih referendumskih območij, dokler nista izpolnjena dva pogoja -
               sprememba zakona o lokalni samoupravi in dopolnitev - ali kako bi rekel - popravek
               zakona o financiranju občin. Zdaj se sprenevedamo. Ali smo zdaj tisti, ki lastnih
               sklepov, ki smo jih dolžni vendarle spoštovati ali pa razveljavljati<gap n="..."/>? Potem pa
               prosim, predsednik, dajmo na vago to, dajmo tiste sklepe ven, jih preberimo, se dajmo
               osvestiti, kaj smo takrat sprejemali - mislim, da smo dokaj soglasno tisto sprejeli -
               potem pa najprej recimo: razveljavimo te sklepe, ker niso več aktualni, čeprav so v
               praksi zelo aktualni. Še enkrat poudarjam, da so aktualni in moram reči, da sem za
               vse to, sem za nove občine. Samo, naj tisti ljudje jasno vedeti; imamo pravico do
               občine, dobili bomo tak denar pa ne drugačen, ne pa tukaj, ko je to, ne samo kot
               <q>"štrumpantel"</q>, to je kot žvečilni gumi, ki ga lahko napihuješ, kolikor hočeš. In v
               taki situaciji bo vedno <q>"povuci - potegni"</q>, kar pa ni niti za ta zbor ne vem kako
               dobro, še manj pa potem za teren. Da pa ne govorim o tem, kaj se dogaja pri
               financiranju teh malih občin, ki jih je treba pokazati kot legitimacijo uspešnih
               občin. Ko pogledate analizo, so te male občine dobile iz državnih sredstev na
               prebivalca po dvakrat, trikrat toliko kot pa tiste občine, ki so ostale ali prejšnje
               občine. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospodu Pungartniku. Replika gospod Potočnik, za njim gospod Henigman.</p>
            </sp>
            <sp who="SDZ2:PotočnikFranc">

               <speaker>FRANC POTOČNIK:</speaker>

               <p>Spoštovani! Gospod Veber je rekel, da se pač ljudje ne bodo realno odločali. Ne vem.
               Realistično mogoče in tako naprej. Sam ne dvomim, da smo v tem državnem zboru
               pametni. Prepričan sem pa, da nismo edini pametni v tej državi in da moramo
               spoštovati ustavno pravico, da o lokalni samoupravi odloča čim več občanov oziroma
               državljanov, seveda tistih, ki to želijo, in da mi jim to možnost moramo dati.
               Financiranje je, kakršno je in tudi ne vemo, kakšno bo jutri. Dejstvo tudi je, da
               občine niso neka stalna stvar. Slišali smo že, da je bilo veliko sprememb na tem
               področju in prav gotovo, če bodo ljudje ugotovili, da jim takšna občina, za katero so
               se odločili, v neki prihodnosti ne bo več všeč, bodo iskali tudi druge rešitve. To je
               v ustavi zapisano.</p>
               <p>Strinjam se, da je treba tudi voljo zbora oziroma sklepe zobra spoštovati. Potrebno
               je upoštevati tudi zakon, v tem primeru zakon o lokalni samoupravi in v tem posebej
               13. in 13.a člen, ki pač govorita o tem, kakšne pogoje mora posamezno območje
               izpolnjevati, da lahko postane samostojna občina.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Potočniku. Replika gospod Henigman, za njim gospod Demšar in še
               gospod Veber in gospod Peterle. Tudi gospod Juri se bo oglasil.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>Hvala za besedo. Repliciram, sicer nerad, gospodu Vebru pa tudi vsem ostalim, ki
               govorijo o financiranju občin in o največji zakonski zagati pri ustanavljanju
               občin.</p>
               <p>Mislim, da je treba zaključiti to razmišljanje, koliko nas stanejo občine. Ker, če bi
               tako razmišljali potem - sem že v svoji uvodni razpravi rekel - bi moralo imeti
               občino Slovenija. Ker bi mi ugotavljali, da se ta ne samofinancira, bi mogli imeti
               občino Bruselj v Evropi. Mislim, da to ne zdrži nobene elementarne logike. Poglejte
               ustavo, ki je temeljni akt, ki govori o lokalni samoupravi. In govori, da je
               financiranje lokalne samouprave določena z zakonom in da tista področja, ki se ne
               samofinancirajo, jih financira širša skupnost, se pravi, država. Se pravi, da tukaj s
               to razpravo presegamo logiko ustavo. Žal, tako je. Potem ne bi smeli imeti -
               oprostite, ker bom uporabil dva primera - občine Jesenice in občine Kidričevo. Zato,
               ker na Jesenicah kar naprej dajemo sredstva za železarstvo. In če bi ekonomsko ali
               finančno gledali to področje, verjetno tudi tam ne more biti občine, ker toliko
               sredstev samo ena tovarna <q>"požre"</q> - ali pa Talum v Kidričevem.</p>
               <p>Kolega Janko, izhajam iz področja, ki vemo, kakšno je: ribniško - kočevsko. In veš,
               da debatirati o občinah na Kočevskem na tak način, kot si zdaj predstavil, ni dobro
               za ljudi, ki tam živijo. Ni dobro za samo Kočevje, ni dobro za Kočevsko Reko, ni
               dobro za Kostelj in še za koga drugega zraven. So pa težave pri zakonih, to se pa
               strinjam. Ampak zakone mora predlagati vlada, ampak zakoni ne bodo taki, da imamo
               potem samo tiste občine, ki se same financirajo. Nikakor to ne more biti tako.</p>
               <p>Nimamo zakona o regionalnem razvoju. Ustava je bila sprejeta, točno govori v 71.
               členu, da so posebej varovana kmetijska zemljišča in posebej so varovana področja,
               kjer so gospodarsko, kulturno, socialno, ogrožena gorska področja.</p>
               <p>Tudi tam izhaja, da bi morali imeti tak zakon, ki bi poleg ustanovitev občin lahko
               zelo bistveno prispeval k hitrejšemu in skladnejšemu razvoju Slovenije. Pa tega še
               ni. In mislim, da če bomo ustanovili oziroma dali možnost ljudem, da se sedaj na
               referendumu odločijo - ker to ni kar tako, da bomo mi namesto njih, tako kot prvič,
               po poizvedovalnem referendumu - če se sedaj odločijo za svojo referendumsko območje
               pozitivno, da smo dolžni, da tam ustanovimo občino. V skladu z zakonodajo, ki je
               veljavna.</p>
               <p>Niti enega predloga nisem zasledil, da ne bi imeli 13. in 13.a člen izpolnjenega.
               Seveda ni števila prebivalcev povsod 5 tisoč. Saj je tudi v sedanjih občinah, ki smo
               jih ustanavljali leta 1994, če se ne motim, bil kriterij 5 tisoč. Pa pojdite vprašat,
               če bi na primer občino, ki ima 3 tisoč ali 4 tisoč prebivalcev, ukinili. Niti
               slučajno. Pa ni razlog samofinanciranje, razlog je tudi neka elementarna demokracija:
               da o svojih stvareh na lastnem področju poskušajo odločati sami. Ne bom rekel, da
               sami odločajo, ampak poskušajo odločati. Lažje, kot nekdo v centru, ki je 15, 20
               kilometrov oddaljen. Naj nas to vodi pri tem, ko bomo odločali o referendumskih
               področjih. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospodu Henigmanu. Gospod Demšar.</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Hvala lepa in lep pozdrav. Ker to tako hitro teče, bom tudi hitro pri stvari.</p>
               <p>139. člen, gospod Veber, posebej omenja občino in še nekatere centre; tudi o lokalni
               samoupravi. O občini tam piše, da je to naselje, ki je povezano s skupnimi potrebami
               in interesi. Torej, to tam piše in sedaj, če so ti ljudje izrazili interes, potem je
               to v skladu z ustavo.</p>
               <p>V nadaljevanju verjamem, da poznate tudi dobro, kaj piše, da se občina ustanovi po
               poprej opravljenem referendumu, v istem 139. členu. In sedaj ne vem, zakaj bi se bali
               volje ljudi. Zakaj bi se bali volje ljudi? Tudi mi smo bili izvoljeni na osnovi
               glasov ljudi, tako kot so se ljudje odločali. In zakaj taka bojazen? Verjamem, da ima
               tu vsakdo še zraven neke svoje politične interese. Eni so za velike občine, eni za
               manjše. Sklicujemo se na različne stvari, ampak tega pa ne razumem, zakaj se bi bali
               te volje ljudi. Če bi ljudje rekli <q>"ne"</q>, pa bo <q>"ne"</q>. Ker ti primeri so tudi leta 1994
               bili. Tega ni bilo tako malo, ko je bil predlog za novo občino in ljudje se za tisto
               novo občino niso odločili.</p>
               <p>Zato mislim, da je to tudi malce - vsaj tako, kot sam te stvari razumem - malce
               protiustavno na tak način govoriti. V osnovnem aktu naše države, v ustavi je to
               posebej napisano. Če to ne bi bilo tako pomembno, potem tega v ustavo tudi ne bi
               napisali.</p>
               <p>O tem, kako majhne občine dobijo tudi po dvakrat več denarja kot pa velike. Lepo
               prosim, ali lahko kdo postreže s točnim podatkom. Jaz imam ves čas v spominu, da so
               nekatere občine imele indeks 90, tudi samo 86, druge - Ljubljana 145. Tako je bilo
               razmerje v indeksih. Zelo dvomim, da so se ti indeksi tako bistveno spremenili. Zato
               tu reči, da majhne občine dobijo dvakrat več kot velike, torej to je pa popolnoma -
               ne vem, kaj bi rekel - bom lepo rekel, to je velika napaka, da ne rečem temu česa
               drugega. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Demšar. Pozdravljam delegacijo quebeške pokrajine, ki je na obisku v
               državnem zboru; njen predsednik in člani delegacije so samo na kratko prišli v našo
               sejno sobo - lepo jih pozdravljam! <stage>(Aplavz.)</stage> Hvala lepa.</p>
               <p>K repliki se je prijavil gospod Veber, za njim gospod Peterle in gospod Juri, potem
               pa razpravlja še gospod Avšič.</p>
            </sp>
            <sp who="SDZ2:VeberJanko">

               <speaker>JANKO VEBER:</speaker>

               <p>Rad bi pojasnil. Mi smo se popolnoma napak razumeli. Ne gre za to, da sem proti
               občinam. Daleč od tega, daleč od tega! Opozoril sem na to, da posredno vplivamo z
               zdajšnjim načinom financiranja in nespoštovanjem zakonodaje in ustave na voljo
               ljudi.</p>
               <p>Če bi vlada bila korektna pri spoštovanju vseh teh sklepov, ki so že bili sprejeti,
               bi prišla z drugačnim predlogom. Ker pa tega ni, nimamo organizirane države - in če
               ni organizirane države, se izplača to izkoristiti. Zato je bila tista moja dikcija
               <q>"nor je tisti, ki bo proti občini"</q>. Zato, ker je tak kaos najenostavnejše
               izkoristiti, kajti če bi bil red, bi vedeli, zakaj v eno občino, zakaj v dve, zakaj v
               tri - danes pa govorimo samo zato, ker je to volja ljudi. O.K., prav, strinjam se,
               tega ne spodbijam. Ampak mi vplivamo neposredno na voljo ljudi z zdajšnjim
               nespoštovanjem zakona o financiranju občin. Nekdo naj mi utemelji, zakaj mora ali pa
               dobi manjša občina dejansko trikrat več, gospod Demšar, ne dvakrat, trikrat več kot
               pa neka večja! Nekdo mi naj da ta odgovor! Trdim, da je v stanju večja občina enako
               in racionalnejše skrbeti za zdajšnjo površino, kjer ni novih občin, ob sredstvih, ki
               jih bi dobila na to območje, kot se sicer zlivajo v te manjše. Torej, ob isti masi
               denarja je racionalnejša poraba sredstev v večjih občinah na tem območjih, prav
               gotovo, kajti nimamo deset županov - imamo enega župana, nimamo deset tajnikov,
               nimamo deset tajnic, nimamo, ne vem, petdeset svetnikov ali pa stopetdeset svetnikov
               - to je vse strošek, ki bi odpadel, če bi bila večja občina. In na to opozarjam!</p>
               <p>Ne gre za to, da bi nasprotoval novim občinam, gospod Henigman in vsi ostali, ki ste
               tako razumeli. Daleč od tega, daleč od tega! Nek Kostel, Kočevska Reka, kjer se danes
               v Kočevju odločajo - jaz jih popolnoma razumem. Ampak <q>"štos"</q> je v tem, ker jim zaradi
               zdajšnjega načina financiranja kot občina Kočevje ne morem pomagati. Pa mi naj nekdo
               odgovori, zakaj pa ne dobim 300% več sredstev za to območje, kjer veljajo enake
               razmere kot v sosednji občini Osilnica?! Nekdo mi naj to razloži, pa bom razumel ta
               princip sprejemanja lokalne samouprave! Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Veber. Replika, gospod Peterle, za njim gospod Juri.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Spoštovani! Recimo, da sprejmemo terminologijo gospoda poslanca Pungartnika, ki je
               vpeljal tukaj <q>"štrumpatelj"</q> logiko in <q>"čikgumi"</q> logiko. Ampak, vprašam, kdo
               <q>"nateguje"</q> to gumo v eni in drugi smeri, kdo jo uvaja, kdo ziblje barko na temo
               financiranja? Svetoval bi - ne zamenjujte ljudstva pri tem vprašanju, ker ljudstvo
               spoštuje zakone, kakor so bili sprejeti, na podlagi zakonov se racionalno obnaša, ima
               ustavo, ki dopušča, da se lokalna samouprava razvije še naprej in to voljo tukaj
               uveljavlja. In ne preprečujmo te volje, da se izrazi v eni ali drugi smeri. Sam moram
               reči, da nisem glasoval ob 4.00 zjutraj za tiste pogoje, ki so po mojem nepravični,
               celo bi rekel protiustavni, kajti mislim, da nimamo pravice pogojevati nastajanja
               novih občin s tem, da vložimo spremembe dveh zakonov oziroma se prej o tem odločimo,
               potem pa proces zopet lahko steče. Mislim, da ta hiša ni imela te pravice tako
               blokirati samega procesa. To je moje mišljenje. In še nekaj bi poudaril. V teh novih
               občinah se je več ali manj zgodil hitrejši razvoj kot prej, ravno zaradi logike
               manjših občin. Velike občine, o katerih je gospod poslanec Veber govoril, da so bolj
               racionalne. Bolj so racionalne oziroma ta racionalnost se kaže v veliki skrbi za
               centre v takih občinah. Zato so občine v prejšnji rundi, četudi so bile prestrašene,
               da bodo dobile malo denarja, šle v to, da bodo same o sebi odločale. Zato govorim o
               potrebi po podpori, temeljni demokraciji, kakor je to v normalni demokraciji
               normalno. Pojdite pogledat, kakšen razvoj se je zgodil v teh občinah: Šentilj,
               Podčetrtek, pa če hočete Osilnica na Kočevskem. Malo ljudi, velika volja, veliko
               napredka. V Šentilju so rekli, da v 40 letih nismo toliko naredili, kot smo naredili
               zdaj v štirih letih in tako naprej. Ta proces bi podpiral, ne pa s finančno pipo
               kaznoval uspešnih, država pa da za občine enako število denarja, ali so velike ali so
               majhne.</p>
               <p>Pa še nekaj bi rekel. Te manjše občine, ki so bile prej v slabšem položaju kot
               območja znotraj večjih občin, pripadajo v pretežni meri ali pa v veliki meri
               območjim, ki jih poznamo kot manj razvita območja, podeželska območja ali demografsko
               ogrožena območja. In tudi če bi bilo res, da dobijo veliko več, kot tako imenovane
               velike občine, ne bi bilo nič narobe. Bilo bi pravično, ker te občine potrebujejo
               hitrejšo dinamiko razvoja, da bodo razlike znotraj Slovenije manjše.</p>
               <p>Zato seveda še naprej podpiram, da smo tukaj korektni v skladu z ustavo in z zakoni
               in da ne blokiramo procesa izražene ljudske volje.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Juri, za njim gospod Pukšič.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Hvala. Mislim, da se vrtimo že v začaranem krogu in ponavljamo več ali manj zgodbe iz
               prvotnih razprav. Mislim pa, da sem dolžan nekaj replik kolegu Peterletu, ki je pred
               menoj govoril.</p>
               <p>Se strinjam, mislim, da bomo vsi soglašali, da je prav, da male občine - tiste, ki so
               se na novo ustanovile - so v tem času cvetele. Moramo ustvariti sistem, ki bo
               omogočal nadaljnjo cvetenje takih občin. Sem pa proti temu, da zaradi tega oškodujemo
               tiste občine, ki proizvajajo prihodke. Če tukaj opažamo upadanje razvojne dinamike in
               zlasti upadanje investicij, upadanje dinamike odpiranja novih delovnih mest, si sami
               režemo vejo, s katero bomo lahko jutri nadaljevali razvoj v razvojno šibkih občin. In
               tu je problem našega sistema.</p>
               <p>Kolega Henigman je povedal, čemu ni Bruselj oziroma Belgija ena sama občina oziroma
               Slovenije ena sama občina. Drugje imamo tudi tako razdelano lokalno samoupravo. Ampak
               v celoti je sistem avtopropoziven. Sistem omogoča oplajanje vloženega truda in dela.
               Pri nas pa analiza financiranja v zadnjih treh letih, priznajmo si ali ne, kaže na
               to, da gremo v nasprotno smer; da upadajo prihodki, da ni obnove prihodkovnih virov.
               In v tem je ta problem. Mi imamo iz leta v leti nižjo postavko prihodkov in seveda
               večje črpanje v državni blagajni, ki se pa ponovno ustvarja s prihodki, ki se
               ustvarjajo v občinah, v podjetjih, v številu delovnih mest itn. Tako da ne smemo se
               pri teh stvareh sprenevedati in moramo ljudem povedati, v kaj gredo. Ne gre za to, da
               bomo mi spreminjali sistem financiranja zaradi tega, da bi ščitili eno kategorijo
               občin, pa kaznovali drugo. Ampak bomo morali spremeniti sistem financiranja zato, da
               bomo začeli krepiti finančno avtonomijo in ne jo nadalje slepiti. Mi smo zdaj na poti
               odmika od načela finančne avtonomije lokalne samouprave. V trenutku, ko ugotavljamo,
               da se povečuje finančna izravnava - torej, povečuje se delež denarja iz državne
               blagajne občinam - pomeni, da se odmikamo, oddaljujemo od načela finančne
               avtonomije.</p>
               <p>Hočeš nočeš, mi do teh popravkov sistema financiranja bomo morali priti. Kajti
               mislim, da je nam vsem za to, da uvedemo sistem, ki ne bo deficitaren in ki ne bo se
               dalje v to deficitalnost pogrezal. V tem je prav - nedvomno - ali bi nam uspelo čim
               prej sistem financiranja spremeniti. Da pa ljudem, preden bodo šli na referendume,
               kjerkoli bomo odločili, da se to razpiše, da povemo, kaj jih jutri čaka. Da tisti, ki
               so danes nosilci te želje in te potrebe - morda tudi upravičene - vedo, kaj se bo
               jutri zgodilo. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospodu Juriju. Replika gospod Pukšič, za njim gospod Veber.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa za besedo. Imam kar nekaj replik. Poglejte, po treh letih in pol delovanja
               lokalne samouprave ni bilo niti enega predloga za združevanje manjših občin v kakšne
               večje asociacije, v kakšne večje občine. Poglejte, če bi dobili predlog združevanja -
               množičnega združevanja, potem bi se vprašali oziroma bi trdili, s trdilnimi stavki,
               češ; leta 1994 je bila napačno peljana politika o lokalni samoupravi. Danes, ko tega
               predloga za združevanje ni in ko je predlog za ustanavljanje še večih, na večih
               območjih novih občin, pa zopet govorimo, da je tu nekaj narobe. To človek pravzaprav
               težko razume. Ni nekaj narobe; torej, leta 1994 je bilo končno nekaj dobrega
               narejenega, narobe je pa tisto, kar je rekel prej gospod Džuban, da se je leta 1994
               združevalo nekatere krajevne skupnosti, ki nikoli niso šle skupaj. To pa je narobe
               in, takšne zadeve, takšne anomalije je nujno treba popraviti, kar smo tudi dolžni, in
               to možnost sedaj imamo.</p>
               <p>Glejte, ko govorite o spoštovanju<gap n="..."/> <stage>(Nemir v dvorani.)</stage></p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Prosim za mir v dvorani!</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Govorite o spoštovanju zakonodaja - ja. Samo, če sama vlada ne upošteva zakonodaje,
               ki jo sprejme ta državni zbor, potem je pač to - milo rečeno - čudno, da je temu
               tako. Nekdo pravi, zakaj so male občine dražje od velikih občin; spomnil se bom samo
               razprave gospe Mravljakove. Ali ni najdražja za to Slovenijo neposeljenost,
               poraščenost in tako dalje? Navaden primer, občina s 5.000 prebivalci, poglejte, z 80,
               90 kvadratnimi kilometri površin, s 60, 70 kilometri lokalnih cest, dvakrat toliko
               krajevnih in tako dalje, je seveda popolnoma nekaj drugega, kot če teh 5.000 ljudi
               spravimo za vsakega eno stanovanje 100 kvadratnih metrov na površino 100 krat 125
               metrov, pa deset <q>"štukov"</q> naredimo - samo eno cev rabimo za pritok, pa eno cev za
               odtok vode in je stvar opravljena! Ja, ljubi bog, pa ja <q>"valjda"</q> ni interes v tem!
               Res pa je, da se bo na ta način nadaljevalo izseljevanje, zaraščanje<gap n="..."/> Skratka, to
               pa pomeni propad, krčenje naše države - to vendarle ni združljivo.</p>
               <p>Lahko povem iz lastnega primera. Iz bivše občine Ptuj je nastalo devet občin; danes
               sta tu notri v vladnem predlogu še dva, to pomeni enajst. Nobeni od teh občin, od
               Zavrča do Juršenc <stage>(?)</stage>, ki jih je 2.200, ne pride na pamet, da bi se združili nazaj z
               mestno občino Ptuj. Jasno, koliko več se je naredilo na teh območjih. Tako kot je že
               prej nekdo rekel, to so v glavnem demografsko ogrožena območja, to so območja, kjer
               je brezposelnost prek 20%, 25% in tako dalje. Ampak, glejte, tudi proizvodnja in
               proizvajanje in ustvarjanje delovnih mest na teh območjih je možno, seveda če bomo
               imeli ta področja zasedena. V kolikor pa bomo vse skupaj peljali v nek centralizem,
               pa temu, jasno, ni tako. In od ukinjanja, ker torej ni bilo resnično nobenega
               predloga - ne o ukinjanju, ne o združevanju - in govoriti, da ne bo to volja ljudi.
               Seveda, kaj pa drugega, kot to! Če je lokalna samouprava tista, ki bo urejala prav
               tista področja, ki se tičejo teh ljudi, ki na tem področju živijo, potem imajo to
               pravico, da odločajo, v kakšni skupnosti bodo živeli in če tisti kriterij 5.000 ni
               bil spoštovan, potem mislim, da bi bilo najbolj korektno do vseh teh ustanovljenih in
               do predloga, ki ga je vlada predlagala, ki ga je komisija predlagala, do vseh ostalih
               38 - takoj bom zaključil stavek - bi bilo najbolj korektno spremeniti tisti člen, v
               kateremu piše 5.000 prebivalcev. Naj ne bi bilo to kot eno izmed osnovnih meril. Naj
               bodo ostala merila, kjer je, in šola in tisto in tretje in četrte in tako dalje, ne
               pa 5.000, ker je to zelo različno in zelo diskutabilno, ali teh 5.000 da ali teh
               5.000 ne. Če se to že v tako veliki meri ne spoštuje, potem dajmo ta člen spremeniti,
               saj se da to po skrajšanem postopku. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospodu Pukšiču. Replika gospod Veber. Ali se odpoveduje? Se ne
               odpoveduje. Za njim gospod Avšič, ki je prekategorizirano razpravo v repliko dal, da
               bo prišel do besede. Prosim, gospod Veber.</p>
            </sp>
            <sp who="SDZ2:VeberJanko">

               <speaker>JANKO VEBER:</speaker>

               <p>Bom kratek. Jaz bom samo repliciral gospodu Peterletu glede tega, da večja občina
               vlaga samo v centre. To ni res. Tudi, če pogledate vlogo Kostela, ki utemeljuje
               ustanovitev občine, boste lahko prebrali <q>"izpolnjujemo te in te pogoje"</q>. Ti vsi
               pogoji so izpolnjeni zato, ker je zdajšnja občina vložila ta sredstva v ta kraj. Še
               posebej me je seveda vzpodbudilo k repliki ravno to, da smo v letu 1995 v to območje
               dali 200 milijonov za novo osnovno šolo. In ravno za to osnovno šolo na tem obmejnem
               demografsko ogroženem območju, gospod Peterle, ste bili vi proti, da se tam gradi.
               Zato sem se še s toliko večjo vnemo oglasil za to repliko. Ne gre za to! Ne gre za
               to, da občine ne vlagajo tam. Gre za to, da te velike občine dobijo premalo
               razvojnega denarja, da bi ta prostor obvladovale na račun malih, ki ga porabijo v
               bistvu tudi nenamensko za mnoge stvari. Kajti, ministrstva so dodelila sredstva malim
               občinam, ne na podlagi razdelitve premoženjske bilance, ne na podlagi nekih jasnih
               kriterijev, ampak na pamet. Vzele so pa starim občinam. In to je tisto, kar ni v
               redu, in kar je treba v bistvu preprečiti, da se zgodi in da se dogaja še naprej.
               Mislim, da so ti problemi tako jasni in tako transparentni v tem območju in dejansko
               mi je nerazumljivo, da delamo še en korak tako na pamet, ko pa vemo, da se da zadevo
               drugače izpeljati, bolj premišljeno, bolj jasno in seveda tako, da imamo vsi nek
               občutek, da je to dobro in kvalitetno dolgoročno za to državo. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Veber. Replika gospod Avšič, za njim gospod Lešnik in nato gospod
               Peterle in gospod Petan. Potem pa predlagam, da gremo naprej z razpravo.</p>
            </sp>
            <sp who="SDZ2:AvšičJože">

               <speaker>JOŽE AVŠIČ:</speaker>

               <p>Hvala lepa. K repliki sem se prijavil zaradi tega, ker o tem, o čemer bi naj
               razpravljal, ste nekateri že govorili. Zlasti pa me je vzpodbudil k repliki gospod
               Peterle, ki je omenjal nek sklep državnega zbora, kot da je celo protiustaven.
               Verjetno bi kdo v tem državnem zboru reagiral takrat, ko smo ga sprejeli ali kdaj
               kasneje, če bi bil v resnici protiustaven. Prepričan sem, da ni.</p>
               <p>Gospod Ciril Pungartnik pa je pozval, da bi nekdo ta sklep le potegnil ven, da bi
               videli, kaj v njem v resnici piše. Ker ni nikogar, sem se jaz odločil, da ga bom
               prebral, imam ga tu pred seboj. Sprejeli smo ga na 14. izredni seji 27.9. in glasi:
               <q>"Državni zbor Republike Slovenije poziva Vlado Republike Slovenije, da v čim krajšem
               času predloži v obravnavo predlog zakona o spremembah in dopolnitvah zakona o
               financiranju občin in predlog zakona o spremembah in dopolnitvah zakona o lokalni
               samoupravi, ki ju je potrebno nujno uveljaviti pred odločitvijo o referendumskih
               območjih in razpisom referendumov."</q> Ta sklep je ta državni zbor sprejel. Verjetno
               niti ni pomembno, kdo je bil za in kdo je bil proti. Pomembno je, da je bil sprejet
               in da ga tako kot marsikaj drugega ne mislimo spoštovati. Kajti to, da sedaj
               razpravljamo o predlogu za razpis referenduma za nove občine in ki naj bi ga tudi
               sprejeli, govori o tem, da lastnega sklepa ne bomo spoštovali. Marsikatera razprava v
               teh dneh je bila in je usmerjena k razpravi o financiranju. Če bi imeli zakon o
               financiranju spremenjen, in če bi bilo prezentno, kakšno bo financiranje novih občin
               oziroma občin v Sloveniji po novem, potem bi lahko na voljo ljudi vplival podatek
               tudi o tem, kaj lahko pričakujejo od novoustanovljene občine. Nihče ne bi mogel
               kriviti ne nas poslancev, ne tistih skupin, ki navdušujejo za nove občine, če bi bilo
               financiranje izpod pričakovanj, ki so dane zelo velika. Velika so zaradi tega - o
               čemer ste že nekateri govorili - zaradi financiranja kakršno je pač bilo in je bilo
               izrazito naklonjeno malim občinam. Kdor ne verjame tega, ali ne ve, da so bile res
               razlike od 1:3, si naj vzame tiste Poročevalce državnega zbora, v katerih so
               objavljene analize financiranja za dve ali tri leta. Saj imamo vse podatke v svojih
               poslanskih pisarnah. In ni potrebno en drugega pobijati, da nekdo ima prav in kdo
               nima prav. Podatki so in ne lažejo. Razlike obstajajo in to ogromne, in to zaradi
               tega, ker je pač bil sistem in je sistem financiranja nedorečen ali pa se slabo
               izvaja. Sklicevanje na voljo ljudi po ustavi je v redu, vendar mislim, da je zakon o
               lokalni samoupravi takšen kakršen je in ob pogojih za ustanavljanje občin tudi
               ustaven in je podlaga za naše sklepanje in ni samo 5.000 prebivalcev oziroma izjemoma
               po 13.a členu manj edini pogoj, pač pa so tudi pogoji in če bi bili vsi ti pogoji
               izpolnjeni, potem v prihodnje verjetno ni potrebno pričakovati pritiskov na državni
               proračun za nove zdravstvene domove, za nove knjižnice, za še kaj, kar so tudi pogoji
               za ustanovitev občine. Pa če si pogledamo analizo za nazaj, pa tudi tokratni državni
               proračun, ki bo prišel v obravnavo, so tudi zdravstveni domovi, pa tudi kakšna šola,
               ki jo občina zato, ker je prej ni imela, mora imeti vsebovano v tem proračunu. To so
               posledice, o katerih se seveda bomo morali srečati tudi v prihodnje.</p>
               <p>Jaz bi, predsednik, prosil samo nekaj. V kolikor bomo nadaljevali sklepanje o novih
               občinah, potem se naj nekdo vsaj potrudi, pa ponudi temu državnemu zboru v predlog
               razveljavitev sklepa, ki smo ga sprejeli in ki bi lahko, če bi ga izvedli, onemogočil
               sklepanje o gradivu, ki ga imamo pred seboj. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Avšič. Replika, gospod Lešnik.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Spoštovani predsednik! Jaz se opravičujem, ampak je zgleda, kolega Peterle, neka
               smola je danes. Ne vem, zakaj. Najprej bi vas vprašal, kateri Šentilj ste mislili?
               Ali moj Šentilj? Ne, Šentiljev je namreč v Sloveniji več in če ste mislili Šentilj v
               Slovenskih goricah, kolega Peterle, 50 let ga poznam tako kot svoj žep. Lepo vas
               prosim! <stage>(Peterle iz dvorane!)</stage> Vem, no, jaz vam bom pa povedal, ker 50 let poznam
               Šentilj, ker sem bil 4 leta podpredsednik občine in 4 leta predsednik občine, v
               telegrafskem stilu vam bom naštel, kaj smo napravili. V 50 letih, poudarjam, ni bilo
               kilometra asfalta, ni bilo ene nove šole, ni bilo vrtca, ni bilo telefonov, ni bilo
               vodovoda, ni bilo ničesar, vse to danes je. Oprostite, da sem tako glasno rekel. Pa
               vam bom rekel - nova šola v Šentilju, nova šola v Sladkem vrhu, obnovljena in
               prizidana šola na Veliki, nova šola na Ceršaku, vrtec novi v Šentilju, vrtec novi na
               Sladkem vrhu, na Ceršaku, to so namreč krajevne skupnosti, ki sodijo v občino Šentilj
               in nekaj vam bom še povedal, da ne bom našteval pa moril. Lepo vas prosim, drugič,
               kadar gre za 8. volilni okraj, 8. volilne enote, vprašajte me, ker imam, verjeli ali
               ne, vse v malem prstu. Samo v času od leta 1986 do leta 1990 smo zgradili 50
               kilometrov cest, pa nismo dobili denarja od avtoceste in ga tudi od nikogar nismo
               izsiljevali, tako kot ga zdaj nekateri, ko s spremembo namembnosti, ko imam jaz polne
               žepe, ali veste, potem jaz tudi lahko delam, ampak delali smo v popolnoma drugačnih
               pogojih. Častna reč, oglasil sem se samo zato, ker me je zbodlo pri srcu, s tem ste
               me pa v resnici prizadeli, ne bom več našteval o trgovinah, o ne vem čem, nič ne bom
               našteval, jaz vas povabim, fino se bova imela, za roko vas bom peljal in vse vam bom
               pokazal, kaj je bilo po letu 1945 narejeno. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Lešnik. Jaz bi predlagal poslankam in poslancem, da imate v
               mislih, da razpravljamo o odloku o razpisu referenduma in o sklepu. To sta dva akta,
               ki ju je predlagala komisija, in da se torej držimo dnevnega reda. Replika, gospod
               Peterle.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Spoštovani! Začel bom pri koncu. Lepo se zahvaljujem spoštovanemu poslancu, gospodu
               Lešniku, za povabilo. Predlagam, da imava v vašem Šentilju skupen poslanski večer,
               ali je prav? V redu, hvala. To, kar sem pa v Šentilju povedal, so mi pa tamkajšnji
               ljudje na nekem zboru povedali in so bili veseli, seveda, tega, kar se je že prej
               naredilo, pa še tega, kar se je potem hitreje delalo.</p>
               <p>Zdaj pa nazaj k repliki gospodu poslancu Juriju. On je nekako vzpostavil tukaj
               razlikovanje med občinami, ki ustvarjajo prihodke in nekimi občinami, ki tega očitno
               ne počnejo. Občina ni prihodkovni okvir, prihodke ustvarjajo ljudje iz vseh občin na
               delovnih mestih, takšne in drugačne sorte. Tako, da mislim, da bi prišli v težave, če
               bomo občine kot okvir za ustvarjanje prihodka postavljali. Ustvarjajo jih ljudje, naj
               bodo iz velikih ali malih občin.</p>
               <p>Kar zadeva financiranje, ki je bilo tudi omenjeno. Glejte, jaz sem za spremembo
               financiranja, vendar ne kot palica proti politični volji za več ali manj občin. Jaz
               sem za to, da občine dobijo še več denarja, ampak ne zato, ker so občine, temveč
               zato, ker mislim, da je finančna politika, ki bi morala potem rezultirati v boljšem
               razvoju tudi v manjših občinah, zanič, ker mislim, da je nastalo preveč skladov, kjer
               so partijski fevdalci ene ali druge stranke, in moraš po kolenih tja priti, če hočeš
               kaj dobiti. Če bi pa občine razpolagale z denarjem za razvoj malega podjetništva,
               obrtništva ali še česa drugega, kar je danes po skladih centralizirano in je pretežno
               v Ljubljani, garantiram, da bi občinski sveti ravnali s tem denarjem bolj primerno,
               bolj razvojno naravnano, kot gre to preko skladov. V tem smislu sem za več
               razpolaganja z denarnimi sredstvi preko občin.</p>
               <p>Potem k temu, kar je rekel gospod Veber - meni je žal, da je poslanec uporabil proti
               meni tako, bi rekel, nizko potezo, ki bi rad, da jo dokumentira tako ali drugače. Jaz
               nisem glasoval proti tisti šoli, sem se pa oglasil takrat, ko sem slišal, da je močno
               predimenzionirana in da je <q>"koštala"</q> državo veliko več, kot bi bilo treba, če bi bila
               dimenzionirana z ozirom na število šolarjev, ki tam prebivajo. To je bila moja
               kritika in na njej vztrajam; šola naj pa tam bo, občina tudi, da bo tudi več ljudi in
               več šolarjev.</p>
               <p>Tisto, da se je kaj dogajalo na pamet, pa menim, da takrat nismo na pamet delali,
               ampak smo odgovorno odločali in, bi rekel, s temi odločitvami omogočali poživitev
               Slovenije.</p>
               <p>Potem pa je gospod Avšič tukaj citiral sklep. Glejte, sprašujem, ker tam piše tako,
               da je nujno treba uveljaviti spremembe zakona pred določitvijo referendumskih območij
               - kaj pa, če ne bodo uveljavljene spremembe obeh zakonov? Ali potem končamo s
               procesom odločanja na referendumu? Je konec novih občin vsaj do naslednjih volitev,
               ker očitno enim ne pašejo nove občine, ali kako se bodo te stvari odvijale. Torej,
               jaz menim, da ni bilo prav, da smo sprejeli tak sklep, ker smo zadržali izvajanje
               zakonov, ki veljajo.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika, gospod Petan, za njim gospod Mežan, gospod Juri in gospod
               Avšič.</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>Hvala, gospod predsednik. Spoštovane kolegice in kolegi! Torej, tudi jaz mislim,
               tista misel, ki je bila tu izrečena, da bodo oškodovane občine, ki same ustvarjajo
               prihodke, ki dovolj producirajo, da same sebe preživljajo in še nekaj ustvarjajo z
               akumulacijo. Mislim, da gre nekaj mimo teh okvirov, ki so splošno znani. Namreč, v
               teh občinah je tudi velika dnevna migracija, tudi z drugih občin, iz tistih velikih
               občin, da ne bo pomote, da bi zdaj govorili o tistih malih, ki so nastale kasneje in
               se ljudje dnevno vozijo in svojo delovno silo prodajajo na trgu in so pač
               delojemalci. Zato se mi ne zdi logično, da bi sedaj te občine si vzele pravice in
               nekako, da bi obstalo pravilo sedaj je tako in nič se ne more več spremeniti. Vi
               boste delali, vi se boste vozili v naš kraj, vi boste kot neki sužnji, mi bomo pa
               sužnjelastniki. To pretiravam, ampak zaradi popestritve tega razmišljanja. Zato sem
               se tudi oglasil, ker vem, da tako razmišljanje ne vodi v pravo smer, ker navsezadnje
               se pa potem vrne v drugi obliki. Navsezadnje se ljudje tudi naveličajo stalno voziti
               v tisti center in enostavno pridejo v tisti center, pa rečejo: <q>"Dobro, fantje,
               gospodje, zdaj smo pa tu!"</q> Potem pridejo zahteve ravno s teh občin; pritiski so na
               stanovanja, pritiski so na šole, pritiski so na celotno infrastrukturo, sedaj pa
               država, dajmo denar, ker so ti ljudje prišli in mi jih moramo nekako sprejeti, ker so
               tu v službi. To se pravi, da tu nekaj ne gre skupaj. In pa navsezadnje, tudi danes je
               že bilo rečeno, da je verjetno najdražje tisto poraščeno in neposeljeno ozemlje v
               Sloveniji, medtem, ko se nam centri dušijo v kriminalu in pa v podobnem, da ne
               naštevam, ker je samo 5 minut časa.</p>
               <p>Kar se pa tiče tega, kakšno zakonodajo tu obravnavamo. Navsezadnje, da nas pa to
               vpraša poslanec največje koalicijske vladne stranke, je pa malo čudno. Navsezadnje,
               tu pač moramo obravnavati zakonodajo, ki nam jo vlada pripravi. Vemo, da imamo kup
               točk, ki jih moramo preložiti zato, ker vlada še ni pripravila zakonodaje in zato je
               to, milo rečeno, od poslanca največje vladne stranke malce res čudno.</p>
               <p>Kar se pa tiče financiranja, bi pa rekel, da se še vedno in mislim, da sem že
               nekajkrat povedal ob teh razpravi, zakaj razpravljamo vedno in se bojimo, da bo
               občine dobile denar? Občinam bi morali nameniti več denarja. In sigurno je tisti
               denar v majhnih občinah bolj oplemeniten kot pa tisti v velikih. Iz izkušenj vem, da
               običajno 1 tolar v veliki občini nastane potem 0,8, pri majhnih pa običajno kar 2 ali
               pa še mogoče več. Tisto osnovno, kar je pomembno, občinam naj se vrne lasntina, da
               bodo lahko gospodarili, pa bodo tudi v manjših občinah, tudi z lastnimi prihodki kaj
               pridobili. Pa še to, mimogrede. Tudi, če bo v kakšni majhni občini nastala nova
               knjižnica, bog daj, da bi nastala, da bi Slovenci mogoče kdaj prebrali še kakšno
               knjigo in tega se ne bi smeli bati. To bi morali celo vzpodbujati. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika gospod Mežan, za njim gospod Juri.</p>
            </sp>
            <sp who="SDZ2:MežanJanez">

               <speaker>JANEZ MEŽAN:</speaker>

               <p>Hvala lepa. Najprej bi rad čisto nekoliko protestiral na cinične nasmehe in
               odmahovanja z roko gospoda Anderliča, ko govorimo nekateri tukaj gor za govornico o
               eventualnih novih občinah. On tudi prihaja iz območja Šmarjete, ki je tudi izpadla iz
               te kvote, pa prosim naj pride in naj pove tudi svoje mnenje, kaj on misli o morebitni
               novi občini Šmarjeta.</p>
               <p>Druga stvar ni toliko replika oziroma ugovor, je bolj mnenje. Mislim, da smo
               ugotovili, da manjše občine dobijo več oziroma preveč kot večje, tistega razvojnega
               denarja. To je bilo nekaj ugotovljeno razmerje 1:3. Jaz predlagam in imam naslednji
               resni predlog. Pustimo manjšim občinam, tako kot je ugotovil gospod Juri, naj cveti
               njihov razvoj in ugotovimo oziroma ugotavljajmo, kjer bomo dobili ta razvojni denar
               za večje občine. Ugotovimo kje!</p>
               <p>Jaz mislim, da bi se to dalo narediti, da bi se dalo najti ta denar in se bomo potem
               tako manjše kot večje občine razvijale enakomerno naprej. To mislim, da bi bil resen
               predlog. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Replika gospod Juri, za njim gospod Avšič, nato gospod Anderlič.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Repliciram kolegu Peterletu. Privoščim mu, da bi enkrat postal župan, seveda pa
               prisiljen oblikovati nek občinski proračun za neko določeno leto, kar je bistveno
               drugače od oblikovanja državnega proračuna, pa bi razumel na kaj sem mislil, ko sem
               govoril, da so občine tudi skupnosti, ki ustvarjajo prihodek. Pa bom dal zelo
               plastičen in konkreten primer.</p>
               <p>Če v občini ti zmanjkuje iz naslova zagotovljene porabe ali lastnih prihodkov denar
               za komunalno opremljanje zemljišča, pomeni, da ti trgu ne ponudiš ničesar, kar bi
               omogočilo ustanovitev novega podjetja in z ustanovitvijo novega podjetja na tistem
               zemljišču, odprtje novih delovnih mest. Mislim, da se tega zavedamo. Ker tisti denar,
               ki ga imaš, ga moraš zakonsko najprej preusmeriti v šole, zdravstvo, v šport po
               določenih merilih.</p>
               <p>In seveda, ko tukaj spoznamo, da ta poraba se povečuje in onemogoča investicije v
               tiste sektorje, ki nedvomno pomenijo oplajanje prihodkov, potem smo zavestno seveda
               šli na pot, ki onemogoča ali pa otežuje lokalni skupnosti, občini, da postane
               neposreden subjekt v prenovi prihodkovnih virov.</p>
               <p>In mislim, da se župani tega zavedajo. Težko se je sprenevedati, reči: <q>"Ljudje
               ustvarjajo prihodke."</q> To vemo. Ampak vemo, zakaj je koncentracija delovnih mest v
               določenih mestih, da ni to rapršeno, vemo, kaj koncentracija delovnih mest pomeni za
               bruto družbeni proizvod na glavo prebivalca, za bruto dodano vrednost na zaposlenega
               v gospodarstvu itn<gap n="..."/></p>
               <p>Tako, da to je tudi<gap n="..."/> Mislim, da bo sama analiza - bi prosil, da si jo še enkrat
               zelo skrbno pogledamo - kaže na trende. In nedvomno mislim, da bomo tukaj vsi
               soglašali, se oddaljujemo od načela finančne avtonomije. Težko je pritrditi temu, da
               smo še vedno trdno na tem svetu. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Kolegice in kolegi! Razprave o financiranju občin so zelo pomembne.
               Vsekakor pa bodo vsebina zakona - spremembe zakona o financiranju občin, ki bodo
               obravnavane na naslednji seji državnega zbora. Danes imamo na dnevnem redu drugo
               vsebino.</p>
               <p>Besedo ima gospod Avšič.</p>
            </sp>
            <sp who="SDZ2:AvšičJože">

               <speaker>JOŽE AVŠIČ:</speaker>

               <p>Čisto na kratko bom repliciral gospodu Peterletu v zvezi s sklepom, ki sem ga
               citiral. Ne gre za to, da ta sklep nekaj razveljavlja oziroma postavlja nek moratorij
               v izvajanju obstoječega zakona.</p>
               <p>Gre za to, da sklep imamo in da ga je treba razveljaviti. Vendar jaz sem bil takrat
               predlagatelj tega sklepa, ne mislim predlagati njegovo razveljavitev. Samo, če hočemo
               nadaljevati s to razpravo in na koncu tudi sprejeti odlok o novih občinah, bi ta
               sklep po mojem moral biti razveljavljen. Ali pa se seveda strinjamo s tem, da
               sprejemamo sklepe, ki jih ne izvajamo in bo stalna praksa tudi naprej.</p>
               <p>Hkrati s tem, če razveljavimo ta sklep, to pomeni, da bodo razprave, ki bodo tekle o
               pripravah na referendum za ustanovitev novih občin osnovane na veljavnem zakonu o
               financiranju in ne na novih pogledih na financiranje lokalnih skupnosti. To je in nič
               drugega. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa gospodu Avšiču. Replika, gospod Anderlič.</p>
            </sp>
            <sp who="SDZ2:AndreličAnton">

               <speaker>ANTON ANDERLIČ:</speaker>

               <p>Ne vem, kaj je obsedlo gospoda Mežana, da vidi privide o tem, kaj jaz govorim oziroma
               kaj maham in kje o nekem cinizmu govori<gap n="..."/> Res bi rad prosil, da to pojasni. Kajti ne
               vem, če je sposoben, da gleda v notranjost človeka, kaj si kdo misli in kaj počne ob
               njegovem govorjenju.</p>
               <p>To, da me kdo poziva, kaj moram jaz storiti, da se moram izjasniti ali ne, to je pač
               moja stvar. In tako, kot je njegova stvar tukaj, da nekaj govori, tako je tudi moja
               stvar, da povem kaj si mislim, ali pa ne povem kaj si mislim o teh stvareh. To, da se
               je treba kaj boriti ali ne, jaz upam, da ta žargon ni več potreben v tem državnem
               zboru. Borili so se v gozdovih, in potem tisti, ki so imeli puške v rokah<gap n="..."/> Danes pa
               seveda tukaj se nekaj podpira, se za nekaj zavzema ali pa ne vem kaj. Saj se ni treba
               za nič boriti. Argumente dajte na mizo tako, kot jih dajemo tudi drugi.</p>
               <p>Jaz bom svoje povedal ob glasovanju o tem predlogu in to je v tem trenutku zadosti.
               Kajti, konec koncev, tukaj smo slišali veliko argumentov za, proti, in tudi nekaj
               megle, kot bi rekel gospod Peterle, in predvsem z njegove strani je je bilo kar
               precej, ampak nič hudega, to gre zraven. Jaz bom spoštoval tisto, kar bo izglasovano
               v tem državnem zboru, tako kot sem vedno. Zato, gospod Mežan, me ne vleči za jezik,
               če vam jaz te možnosti ne dam - in vam je ne dajem. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Anderlič. Splošna razprava o predlogu odloka in sklepa se počasi
               zaključuje. Sprašujem gospoda ministra oziroma predstavnike vlade, ali želijo besedo?
               <stage>(Ne želijo.)</stage> Gospod Trofenik.</p>
            </sp>
            <sp who="SDZ2:TrofenikVili">

               <speaker>VILI TROFENIK:</speaker>

               <p>Hvala za besedo. Lepo pozdravljeni! Predlagam, da državni zbor sprejme <title>proceduralni predlog,</title> in sicer v tem smislu, da prekinemo razpravo o tej
               točki in glede na bogato razpravo in nekatera stališča, podana v razpravi, ter
               obilico vloženih amandmajev, omogočimo komisiji za lokalno samoupravo, da se opredeli
               tako do stališč kot do amandmajev, in da potem tvorno nadaljujemo z zasedanjem.
               Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Proceduralni predlog gospoda Trofenika dajem na glasovanje. Ugotovimo
               prisotnost! Ja, se opravičujem! Glejte, gospod Potočnik je tudi predlagal sklep, ki
               ni zgolj proceduralne narave, ampak je tudi napotilo oziroma je vsebinske narave.
               Zato predlagam, da se, če je potrebno, do njega opredelimo kot državni zbor. Sicer pa
               lahko to velja kot usmeritev vladi. Gospod Potočnik, ali vztrajate, da najprej
               glasujemo o vašem sklepu? Torej, gospod Potočnik je najprej, že prej v razpravi,
               predlagal naslednji predlog sklepa, ki je tudi <title>proceduralne</title> narave:</p>
               <p><q>"Vlada naj pri pripravi stališč o vloženih dopolnilnih na predlog odloka o razpisu
               referenduma in določitvi referendumskih območij za ustanovitev občin,"</q> s celim
               imenom, <q>"poslancem pisno pojasni, katerih pogojev iz 13. člena zakona o lokalni
               samoupravi posamezno referendumsko območje ne izpolnjuje."</q></p>
               <p>To je brez dvoma - če mi dovolite kratek komentar - ta predlog sklepa bi tudi olajšal
               delo komisiji na jutrišnji seji. Tak predlog sklepa dajem na glasovanje. Ugotovimo
               prisotnost! <stage>(54 prisotnih.)</stage></p>
               <p>Kdo je za predlog sklepa, kot ga je predlagal gospod Potočnik? <stage>(49 poslancev.)</stage> Je kdo
               proti? <stage>(Nihče.)</stage></p>
               <p>Ugotavljam, da je bil predlog gospoda Potočnika sprejet.</p>
               <p>Sedaj pa dajem na glasovanje še <title>proceduralni</title> predlog gospoda Trofenika, da
               se prekine razpravo in da se o vseh amandmajih in vsebinskih ter drugih dilemah še
               enkrat seznani matično delovno telo in to na jutrišnji seji. Ugotovimo prisotnost!
               <stage>(56 prisotnih.)</stage></p>
               <p>Kdo je za proceduralni predlog gospoda Trofenika? <stage>(55 poslancev.)</stage> Je kdo proti?
               <stage>(Nihče.)</stage></p>
               <p>Ugotavljam, da sta oba predloga sklepov sprejeta.</p>
               <p>To pomeni, da državni zbor prekinja 6. točko do predloga oziroma dokler se o
               vprašanjih in dilemah, predvsem pa o amandmajih ne opredeli matično delovno telo.</p>
               <p>Prehajamo na naslednjo, <title>7. TOČKO DNEVNEGA REDA - PREDLOG ZAKONA O RATIFIKACIJI
                  OBMOČNEGA SPORAZUMA O SREDNJEFREKVENČNIH POMORSKIH MOBILNIH IN LETALSKIH
                  RADIONAVIGACIJSKIH STORITVAH.</title> Prosim za pozornost. Smo pri tistih točkah
               dnevnega reda, ki so ratifikacije. Predstavniki vlade pravkar prihajajo v državni
               zbor, jih lepo pozdravljam k tem točkam. Predlog tega zakona je v obravnavo zboru
               predložila Vlada Republike Slovenije. Ali želi predstavnik vlade besedo? <stage>(Ne želi.)</stage>
               Predlog zakona je obravnaval odbor za mednarodne odnose, kot matično delovno telo.
               Predsednik in podpredsednik sta se opravičila odbora. Želi besedo predstavnik
               sekretariata? Predstavniki poslanskih skupin? <stage>(Ne želijo.)</stage> Besedo dajem poslankam in
               poslancem. Razpravo zaključujem. Ker k predlogu zakona do začetka obravnave ni bil
               predložen noben pisni amandma, predlagam zboru, da skladno z drugim odstavkom 213.
               člena poslovnika državnega zbora sklene, da bo glasoval le o predlogu zakona v
               celoti. S tem v zvezi želim opozoriti državni zbor, da navedeni predlog sklepa ne bo
               sprejet, če mu bo nasprotovala najmanj tretjina navzočih poslancev. Želi v zvezi s
               tem kdo razpravljati? <stage>(Ne želi.)</stage> Dajem na glasovanje predlog sklepa, da skladno z
               drugim odstavkom 213. člena poslovnika bomo glasovali le o predlogu zakona v celoti.
               Ugotovimo prisotnost! <stage>(44 prisotnih.)</stage> Ponovili bomo ugotavljanje prisotnosti.
               Ugotovimo prisotnost! <stage>(48 prisotnih.)</stage></p>
               <p>Kdo je za predlog sklepa? <stage>(35 poslancev.)</stage> Je kdo proti? <stage>(1 član.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo prisotnost! <stage>(52
               prisotnih.)</stage></p>
               <p>Kdo je za predlog zakona v celoti? <stage>(42 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem smo zaključili 7. točko dnevnega reda.</p>
               <p>Prehajamo na <title>8. TOČKO DNEVNEGA REDA - PREDLOG ZAKONA O RATIFIKACIJI NAIROBIJSKE
                  POGODBE O VARSTVU OLIMPIJSKEGA SIMBOLA.</title> Predlog zakona je v obravnavo
               predložila Vlada Republike Slovenije. Predstavnik vlade ne želi besede. Predstavnik
               odbora za mednarodne odnose ne želi besede. Predstavniki sekretariata? Predstavniki
               poslanskih skupin? Poslanke in poslanci? Razprave ni. Najprej glasujemo o predlogu
               sklepa, da bomo glasovali o zakonu v celoti. Ugotovimo prisotnost! <stage>(46
               prisotnih.)</stage></p>
               <p>Kdo je za predlog sklepa? <stage>(41 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Dajem na glasovanje predlog zakona v celoti. Ugotavljamo prisotnost! <stage>(46
               prisotnih.)</stage></p>
               <p>Kdo je za predlog zakona v celoti? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>9. TOČKO DNEVNEGA REDA - PREDLOG ZAKONA O RATIFIKACIJI SPORAZUMA MED
                  VLADO REPUBLIKE SLOVENIJE IN AVSTRIJSKO ZVEZNO VLADO O SPREMEMBI SPORAZUMA O
                  PLANINSKEM TURISTIČNEM PROMETU NA MEJNEM OBMOČJU.</title>
               </p>
               <p>Predlog zakona je v obravnavo zboru predložila Vlada Republike Slovenije. Predstavnik
               vlade ne želi besede. Predstavnik odbora za mednarodne odnose? Poročevalec?
               Predstavnik sekretariata? Predstavniki poslanskih skupin? Poslanke in poslanci?
               Razprave ni.</p>
               <p>Prehajamo na glasovanje, da glasujemo o predlogu zakona v celoti. Ugotavljamo
               prisotnost! <stage>(45 prisotnih.)</stage> Ponovno ugotavljamo prisotnost! Ugotavljamo prisotnost!
               <stage>(49 prisotnih.)</stage></p>
               <p>Kdo je za predlog sklepa? <stage>(44 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona v celoti. Ugotavljamo prisotnost! <stage>(49
               prisotnih.)</stage></p>
               <p>Kdo je za predlog zakona v celoti? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>10. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  EVROPSKE KONVENCIJE O OBVESTILIH O TUJEM PRAVU.</title>
               </p>
               <p>Želi besedo predstavnik vlade? Predstavnik odbora? Predstavnik sekretariata?
               Predstavniki poslanskih skupin? Poslanke in poslanci? Razprave ni. Prehajamo na
               glasovanje o proceduralnem predlogu, da glasujemo o zakonu v celoti. Ugotavljamo
               prisotnost! <stage>(45 prisotnih.)</stage> Še enkrat bomo ugotovili prisotnost! Ugotavljamo
               prisotnost! <stage>(48 prisotnih.)</stage></p>
               <p>Kdo je za predlog sklepa? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona v celoti. Ugotavljamo prisotnost! <stage>(48
               prisotnih.)</stage></p>
               <p>Kdo je za predlog zakona v celoti? <stage>(45 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>11. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  SODELOVANJU MED VLADO REPUBLIKE SLOVENIJE IN VLADO VELIKEGA VOJVODSTVA LUKSEMBURG
                  V IZOBRAŽEVANJU, KULTURI IN ZNANOSTI.</title> Želi besedo predstavnik vlade? <stage>(Ne
               želi.)</stage> Predstavnik odbora? Predstavnik sekretariata? Predstavniki poslanskih skupin?
               Poslanke in poslanci? Razprave ni.</p>
               <p>Prehajamo na glasovanje o predlogu sklepa, da glasujemo o zakonu v celoti. Ugotovimo
               prisotnost! <stage>(50 prisotnih.)</stage></p>
               <p>Kdo je za predlog sklepa? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona v celoti. Ugotovimo prisotnost! <stage>(52
               prisotnih.)</stage></p>
               <p>Kdo je za predlog zakona v celoti? <stage>(39 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem to točko dnevnega reda.</p>
               <p>Prehajam na <title>12. TOČKO DNEVNEGA REDA - OBRAVNAVA PREDLOGA ZAKONA O RATIFIKACIJI
                  PROTOKOLA O NADALJNJEM ZMANJŠEVANJU EMISIJ ŽVEPLA H KONVENCIJI O PREKOMEJNEM
                  ONESNAŽEVANJU ZRAKA NA VELIKE RAZDALJE OD LETA 1979.</title> Želi besedo predstavnik
               vlade? Opozorilo v gradivu. Vlada naj pojasni, kako bo omenjeni protokol upoštevala
               pri sestavi proračuna do leta 2010. Želi besedo? <stage>(Ne želi.)</stage> Predlog zakona je
               obravnaval odbor za mednarodne odnose. Predstavnik vlade ne želi besedo. Poročevalec
               odbora? Predstavnik sekretariata? Predstavniki poslanskih skupin? Poslanke in
               poslanci? Gospod Sovič želi besedo. Seveda pa bo gospod Sovič to vprašal, kar sem že
               jaz vprašal. Prosim, gospod Sovič.</p>
            </sp>
            <sp who="SDZ2:SovičBoris">

               <speaker>BORIS SOVIČ:</speaker>

               <p>Hvala. Cenjene dame, spoštovani! Mislim, da bi bilo dejansko zelo korektno pri tej
               točki dobiti informacijo s strani vlade o tem, kako misli respektirati te obveznosti.
               Ta mednarodni akt, ki ga zdaj obravnavamo, je seveda za našo državo izjemno pomemben.
               Slovenija je po ekoloških parametrih relativno umeščena v kontekst parametrov, ki jih
               imajo druge evropske države. Velika izjema je edino žveplov dioksid. Na tem področju
               so emisije v Sloveniji približno dvakrat večje, če bi jih računali na prebivalca, kot
               v Evropski zvezi. Zato so obveze, ki jih naša država s tem mednarodnim aktom
               sprejema, izjemno pomembne in so vgrajene v nacionalni energetski program, pa tudi v
               strategijo o energetiki, ki jo je ta državni zbor že sprejel. Jaz mislim, da bi bila
               zaradi tega zelo koristna informacija s strani vlade, kako namerava v naslednjem
               obdobju to respektirati. V letošnjem letu sicer je in vsak, ki je proračun pogledal,
               je to videl, na boljši način kot lani vključeno to področje. So predvidene
               investicije, tako v, predvsem v Šoštanju, ki so s tega vidika zelo relevantne, vendar
               bilo bi zelo dobro videti, kakšna bo pravzaprav politika oziroma kakšne so namere
               vlade tudi za naprej. Vi se boste spomnili, da smo zelo pogosto priča razprav v tem
               državnem zboru, ko posamezni poslanci, ki so zelo finančno državotvorno recimo
               naravnani, vsaj mislijo, da so, na mnogih točkah na nek način osporavajo te
               obveznosti, ki jih država s tem in ostalimi meddržavnimi sporazumi sprejema.</p>
               <p>Zato bi po eni strani rad podprl sprejem tega akta, ker mislim, da je za našo državo
               zelo pomemben, da se umešča v ta evropski kulturni krog, po drugi strani pa bi tudi
               jaz pričakoval, da bo Vlada Republike Slovenije bolj natančno povedala, kakšno
               politiko bo vodila v tej smeri, da bi v celoti respektirala obveznosti, ki iz tega
               izhajajo. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Sovič. Besedo ima državni podsekretar, gospod Mahnič.</p>
            </sp>
            <sp who="SDZ2:MahničBorut">

               <speaker>BORUT MAHNIČ:</speaker>

               <p>Hvala za besedo. Spoštovani gospod predsednik, spoštovane poslanke, spoštovani
               poslanci! Želel bi obvestiti državni zbor, da je minister za okolje in prostor, dr.
               Gantar na poti v državni zbor. Glede na to, da je bilo postavljeno vprašanje in glede
               izvajanja te konvencije, gospod Sovič, in da je bilo tudi v sklepu odbora za
               mednarodne odnose, bo minister Gantar lahko o tem podal informacijo. Glede na to, da
               ga pa še ni tukaj, bi predlagal, da se ta točka do takrat prekine, pa da se nadaljuje
               z naslednjimi točkami, ki so tudi ratifikacije mednarodnih pogodb.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Mahnič. Predlagam torej, da prekinemo 12. točko dnevnega reda, da
               se nam pridruži tudi minister za okolje in prostor, dr. Gantar, ki bo pojasnil
               oziroma odgovoril na vprašanje.</p>
               <p>Prehajamo torej na <title>13. TOČKO DNEVNEGA REDA - OBRAVNAVA PREDLOGA ZAKONA O
                  RATIFIKACIJI RESOLUCIJE, KI JO JE SPREJELA GENERALNA SKUPŠČINA MEDNARODNEGA
                  INŠTITUTA ZA UNIFIKACIJO ZASEBNEGA PRAVA, S KATERO SE SPREMINJA IN DOPOLNJUJE 20.
                  ČLEN OSNOVNEGA STATUTA.</title>
               </p>
               <p>Predlog tega zakona je v obravnavo predložila Vlada Republike Slovenije, ki ne želi
               besede. Poročevalec odbora? <stage>(Ne želi.)</stage> Predstavnik sekretariata? Predstavniki
               poslanskih skupin? Poslanke in poslanci? Razprave ni.</p>
               <p>Prehajamo najprej na glasovanje o sklepu, da glasujemo o predlogu zakona v celoti.
               Ugotovimo prisotnost! <stage>(51 prisotnih.)</stage></p>
               <p>Kdo je za predlog sklepa, da glasujemo o zakonu v celoti? <stage>(44 poslancev.)</stage> Je kdo
               proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Tako dajem na glasovanje predlog zakona v celoti. Ugotovimo prisotnost! <stage>(48
               prisotnih.)</stage></p>
               <p>Kdo je za predlog zakona v celoti? <stage>(38 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>14. TOČKO DNEVNEGA REDA. NA PREDLOG ZAKONA O RATIFIKACIJI SPORAZUME
                  MED VLADO REPUBLIKE SLOVENIJE IN VLADO REPUBLIKE MADŽARSKE O VOJAŠKEM SODELOVANJU
                  NA PODROČJU LETALSTVA IN ZRAČNE OBRAMBE</title>. Predlog zakona je v obravnavo zboru
               predložila vlada Republike Slovenije. Predstavnik vlade ne želi besedo. Želi besedo
               predstavnik odbora? <stage>(Ne želi.)</stage> Predstavnik sekretariata? Predstavniki poslanskih
               skupin? Poslanke in poslanci? Ni razprave.</p>
               <p>Prehajamo najprej na glasovanje, da glasujemo o predlogu zakona v celoti. Ugotavljamo
               prisotnost! <stage>(42 poslancev.)</stage> Ponovili bomo ugotavljanje prisotnosti. Ugotavljamo
               prisotnost! Gospod Henigman, prosim. <stage>(49 poslancev.)</stage></p>
               <p>Kdo je za predlog sklepa? <stage>(40 poslancev.)</stage> Je kdo proti? <stage>(Nihče.)</stage></p>
               <p>Predlog sklepa je sprejet.</p>
               <p>Tako dajem na glasovanje predlog zakona v celoti. Ugotavljamo prisotnost! <stage>(46
               poslancev.)</stage></p>
               <p>Kdo je za predlog zakona v celoti? <stage>(38 poslancev.)</stage> Je kdo proti? <stage>(Nihče.)</stage></p>
               <p>Predlog zakona je v celoti sprejet. In s tem zaključujemo to točko dnevnega reda.</p>
               <p>Prehajamo na <title>15. TOČKO DNEVNEGA REDA - NA PREDLOG ZAKONA O RATIFIKACIJI SPORAZUMA
                  O SODELOVANJU NA OBRAMBNEM PODROČJU MED VLADO REPUBLIKE SLOVENIJE IN VLADO
                  REPUBLIKE ITALIJE.</title> Želi besedo predstavnik vlade? <stage>(Ne želi.)</stage> Želi besedo
               predstavnik odbora? Predstavnik sekretariata? Predstavniki poslanskih skupin?
               Poslanke in poslanci? Ni razprave.</p>
               <p>Zaključujem razpravo in prehajamo najprej na glasovanje, da glasujemo o predlogu
               zakona v celoti. Ugotavljamo prisotnost! <stage>(49 poslancev.)</stage></p>
               <p>Kdo je za predlog tega sklepa? <stage>(35 poslancev.)</stage> Je kdo proti? <stage>(Nihče.)</stage></p>
               <p>Predlog sklepa je sprejet.</p>
               <p>Tako dajem na glasovanje predlog zakona v celoti. Ugotavljam prisotnost! <stage>(45
               poslancev.)</stage> Ponavljamo ugotavljanje prisotnosti! Še gospodu Mozetiču predlagam, da se
               priglasi. <stage>(52 poslancev.)</stage></p>
               <p>Kdo je za predlog zakona v celoti? <stage>(43 poslancev.)</stage> Je kdo proti? <stage>(Nihče.)</stage></p>
               <p>Predlog zakona je v celoti sprejet. S tem zaključujemo to točko dnevnega reda.</p>
               <p>Prehajamo na <title>16. TOČKO DNEVNEGA REDA NA PREDLOG AKTA O NOTIFIKACIJI NASLEDSTVA
                  KONVENCIJE O MEDNARODNI HIDROGRAFSKI ORGANIZACIJI.</title>
               </p>
               <p>Želi besedo predstavnik vlade?Predstavnik odbora? Predstavnik sekretariata?
               Predstavniki poslanski skupin? Poslanke in poslanci? Zaključujem razpravo.</p>
               <p>Prehajamo na glasovanje o sklepu, da glasujemo o predlogu akta v celoti. Ugotavljam
               prisotnost! <stage>(52 poslancev.)</stage></p>
               <p>Kdo je za predlog takega sklepa? <stage>(42 poslancev.)</stage> Je kdo proti? <stage>(1 poslanec.)</stage></p>
               <p>Predlog sklepa je sprejet.</p>
               <p>Tako dajem na glasovanje predlog akta v celoti. Ugotavljamo prisotnost! <stage>(48
               poslancev.)</stage></p>
               <p>Kdo je za predlog akta v celoti? <stage>(37 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog akta v celoti sprejet. S tem zaključujem to točko dnevnega
               reda.</p>
               <p>Prehajam na <title>17. TOČKO DNEVNEGA REDA - PREDLOG ZAKONA O RATIFIKACIJI SPORAZUMA O
                  DOPOLNITVI SPORAZUMA MED VLADO REPUBLIKE SLOVENIJE IN VLADO REPUBLIKE HRVAŠKE O
                  UKINITVI VIZUMOV.</title> Želi besedo predstavnik vlade? Predstavnik odbora?
               Predstavnik sekretariata? Predstavniki poslanskih skupin? Poslanske in poslanci?
               Prehajamo na glasovanje o sklepu, da glasujemo o predlogu zakona v celoti. Ugotovimo
               prisotnost. <stage>(50 prisotnih.)</stage></p>
               <p>Kdo je za predlagani sklep? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Tako lahko glasujemo o predlogu zakona v celoti. Ugotovimo prisotnost! <stage>(46
               prisotnih.)</stage></p>
               <p>Kdo je za predlog zakona v celoti? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujemo 17. točko dnevnega reda.</p>
               <p>Prehajamo na <title>18. TOČKO DNEVNEGA REDA - PREDLOG ZAKONA O RATIFIKACIJI KONVENCIJE
                  MED REPUBLIKO SLOVENIJO IN REPUBLIKO AVSTRIJO O IZOGIBANJU DVOJNEGA OBDAVČEVANJA V
                  ZVEZI Z DAVKI NA DOHODEK IN PREMOŽENJE.</title> Predlog zakona je v obravnavo zboru
               predložila Vlada Republike Slovenije. Ali želi predstavnik vlade besedo? <stage>(Ne želi.)</stage>
               Želi besedo predstavnik odbora? <stage>(Ne želi.)</stage> Predstavnik sekretariata? <stage>(Ne želi.)</stage>
               Predstavniki poslanskih skupin? Poslanke in poslanci. Ni razprave. Jo zaključujem.
               Prehajamo na glasovanje o predlogu sklepa, da glasujemo o zakonu v celoti. Ugotovimo
               prisotnost! <stage>(53 prisotnih.)</stage></p>
               <p>Kdo je za predlagani sklep? <stage>(39 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlagani sklep sprejet.</p>
               <p>Glasujemo o predlogu zakona v celoti. Ugotovimo prisotnost! <stage>(54 prisotnih.)</stage></p>
               <p>Kdo je za predlagani zakon v celoti? <stage>(41 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog akta v celoti sprejet.</p>
               <p>Prehajamo na <title>19. TOČKO DNEVNEGA REDA - OBRAVNAVA PREDLOGA ZAKONA O SPREMEMBI
                  ZAKONA O RATIFIKACIJI KONVENCIJE O PRANJU, ODKRIVANJU, ZASEGU IN ZAPLEMBI
                  PREMOŽENJSKE KORISTI, PRIDOBLJENE S KAZNIVIM DEJANJEM.</title> Predlog zakona je v
               obravnavo predložila Vlada Republike Slovenije. Predstavnik vlade? Predstavnik
               odbora? Predstavnik sekretariata? Predstavniki poslanskih skupin? Gospod Janša v
               imenu poslanske skupine Socialdemokratov.</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>Spoštovani gospod predsednik, kolegice in kolegi! Navidezno gre pri tem zakonu za
               povsem banalno zadevo, za to, da v zakonu besedico <q>"in"</q> zamenjamo z besedico <q>"ali"</q>.
               Po obrazložitvi, ki jo je dala vlada k temu predlogu zakona, naj bi bila ta besedica,
               ki je bila v prejšnjem tekstu narobe zapisana kot <q>"in"</q> in ne kot <q>"ali"</q> razlog za to,
               da Slovenija ni mogla deponirati listine o ratifikaciji omenjene konvencije in note,
               s katero bi se pravno-formalno pridružili vsem tistim državam, ki so konvencijo o
               preprečevanju pranja denarja že ratificirale. Zakon z napačno besedico <q>"in"</q> je
               državni zbor sprejel 26. junija 1997, se pravi junija bo že eno leto. Zdaj je vlada
               rabila več kot pol leta, da je ugotovila, da je ena besedica narobe. V vsem tem času
               pa, seveda, pravno-formalno ta ratifikacija ni nič veljala, te države ni obvezovala,
               ker te ratifikacije nismo deponirali. Kaj sledi iz tega? Iz tega sledi, da Slovenija
               s tem podaljšuje neznansko, vsem nerazumljivo zamudo pri ratifikaciji te konvencije o
               pranju, odkrivanju, zasegu in zaplembi premoženjske koristi, pridobljene s kaznivim
               dejanjem, kar po drugi strani seveda tudi pomeni, da se pri nas pravno-formalno ne
               uporablja. Mi smo na to, da Slovenija ni ratificirala te konvencije, opozorili prvič,
               mislim, da leta 1993, potem ponovno leta 1994, nekajkrat leta 1995, leta 1996 pred
               volitvami v javni izjavi in končno je lani potem prišlo do ratifikacije te
               konvencije. Zdaj pa tukaj vidim, da tudi to ni pomagalo; mi smo konvencijo
               ratificirali, je pa nismo deponirali, ker pravijo gospodje v vladi, da besedica <q>"in"</q>
               ni bila prav napisana in da bi moralo ostati <q>"ali"</q>. Se pravi, da se deponira oziroma
               da se priloži prevod v slovenskem in angleškem jeziku, da pa bi moralo pisati v
               slovenskem ali v angleškem jeziku. Dejansko torej ta konvencija, kljub temu, da smo
               jo lani junija ratificirali, za Slovenijo očitno še ni pravno zavezujoča, v
               mednarodnem smislu pa sploh ne: Slovenije ne štejejo kot državo, ki je to konvencijo
               ratificirala. To je verjetno tudi eden od razlogov, zaradi katerih je v Agendi 2000
               napisano, da je ta država storila premalo v boju proti korupciji in da bo tukaj treba
               v prihodnje vložiti še dodatne znatne napore.</p>
               <p>Za začetek te razprave jaz zahtevam od vlade, da takoj na tej seji pove, kdo je
               odgovoren za to, prvič; da je ta beseda - če je bila res to ovira, da se ratifikacije
               ni moglo deponirati - bila zapisana narobe, da je bil državni zbor zaveden in da je
               sprejel napačno besedilo, in drugič; da nekdo s strani vlade pove in pojasni, zakaj
               je kljub temu bilo potrebno - od junija je poteklo sedem mesecev in pol - se pravi,
               zakaj je bilo potrebno sedem mesecev in pol, da državni zbor to besedo zdaj
               nadomešča. Prosim za takojšnje odgovore.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Janša. Želi še katera od poslanskih skupin besedo? <stage>(Ne želi.)</stage></p>
               <p>Prehajamo na razpravo poslank in poslancev.</p>
               <p>Želi kdo besedo? Želi v tej točki spregovoriti predstavnik vlade? Prosim, gospod
               Mahnič.</p>
            </sp>
            <sp who="SDZ2:MahničBorut">

               <speaker>BORUT MAHNIČ:</speaker>

               <p>Hvala za besedo, gospod predsednik. Spoštovane poslanke in poslanci! V zvezi z
               razpravo gospoda poslanca Janeza Janše bi samo to želel pojasniti: vlada je že v
               predlogu pojasnila, da je prišlo do tehnične napake pri tej pripravi zakona, ki je
               bil sprejet v državnem zboru lansko leto, kot je bilo točno povedano. Besedilo
               konvencije - s takim besedilom - je bilo objavljeno v Uradnem listu lansko leto,
               številka 11/97, 11. julija. In seveda, vlada je ugotovila takrat, ko bi se morala
               listina o ratifikaciji deponirati, da je prišlo do napake. Do napake je prišlo v
               bistvu pri prepisovanju gradiva s strani pristojnih vladnih služb. Mi se lahko edino
               za to opravičimo, čeprav je v bistvu šlo gradivo pravilno z ministrstva za zunanje
               zadeve, ampak v tem postopku, dokler je prišlo do državnega zbora, je prišlo do
               napake.</p>
               <p>Najprej je seveda vlada poskušala, kar gre res za relativno majhno tehnično napako,
               videti, če bi se dalo napako odpraviti s popravkom. Vendar zaradi tega, ker je
               gradivo prišlo že v državni zbor s strani vlade napačno, in seveda do napake ni
               prišlo v državnem zboru, se je ugotovilo, da se tega ne da na ta način odpraviti,
               nakar je seveda vlada morala sprožiti predlog spremembe zakona o ratifikaciji te
               konvencije. Predlog je bil pa vložen že septembra, tako da pravzaprav ne drži ta
               pripomba, da je tričetrt leta vlada čakala na to; vlada je vložila ta predlog za
               spremembo - pardon! - vlada je najprej predlagala - se opravičujem! - septembra
               popravek, ko to ni bilo sprejeto, je pa novembra določila besedilo tega predloga, ki
               se sedaj obravnava, za spremembo zakona.</p>
               <p>Jaz upam, da sem uspel pojasniti, kako je ta postopek potekal. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Mahnič, za vaše pojasnilo. Besedo želi gospod Peterle.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Spoštovani gospod predsednik, poslanke in poslanci! Moram reči, da težko verjamem, da
               pri takšni stopnji tehnike, na poti od ministrstva za zunanje zadeve do vlade pride
               do napačnega prepisa. Torej vsekakor predlagam, da poslujejo vladne ustanove z
               disketami in ne vem, ne razumem potrebe, da se nekaj prepisuje na tak način in se s
               tem naredi še napako s hudimi političnimi posledicami.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala gospod Peterle. Gospod Janša.</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>No, tudi jaz ne verjamem, da je prišlo kar slučajno do to napake, ker v angleščini se
               <q>"in"</q> in <q>"ali"</q> prav tako razlikujeta kot v slovenščini. Gre za drugačne besede.
               Sprašujem pa predstavnika vlade naslednje: glede na to, da gre za povsem nepomembno
               razliko v tem smislu, da je popolnoma vseeno ali piše, da se priloži prevod v
               slovenskem in angleškem jeziku ali v slovenskem ali v angleškem jeziku. Tista prva
               verzija je nekako še boljša, sta oba prevoda zraven in to seveda nikomur ne škodi. In
               me zanima in prosim zelo jasen odgovor na vprašanje, kdo, kdo je v tej državi
               odločil, ali je bila to morda mednarodna institucija, da se konvencije, kjer je, da
               se zakon o ratifikaciji konvencije, v katerem je besedica <q>"in"</q> zamenjana z besedico
               <q>"ali"</q> ne deponira, tam kjer je pač potrebno. Kdo je odločil? Je bila to vlada, je bil
               to zunanji minister, je bil to en uradnik v zunanjem ministrstvu ali je to odločanje
               bilo v Bruslju, da takšne ratifikacije ne sprejme. Prosim za takojšen odgovor, potem
               pa imam še en proceduralen predlog.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Mahnič.</p>
            </sp>
            <sp who="SDZ2:MahničBorut">

               <speaker>BORUT MAHNIČ:</speaker>

               <p>Hvala za besedo. Torej na to konkretno vprašanje, kdo je odločil, da se ne deponira
               listina o ratifikaciji - seveda vlada - ampak dejstvo je bilo jasno, da zakon o
               ratifikaciji, vključno s 3. členom, kjer je bilo to napačno besedilo objavljeno v
               Uradnem listu Republike Slovenije, ker je zahtevalo, da se ob ratifikaciji vključi
               tudi ta izjava. Se pravi vlada bi seveda lahko dala tako besedilo kot je bilo
               objavljeno v zakonu o ratifikaciji z besedico <q>"in"</q>, vendar bi bilo potem to v
               nasprotju, taka notifikacija z besedilom konvencije, ki ne predvideva take izjave,
               zato seveda bi v vsakem primeru bila, mi pa seveda po drugi strani kot vlada nismo
               mogli samovoljno prilagoditi izjave, taka kot bi morala biti v skladu s konvencijo,
               ker bi bila pa potem v nasprotju z zakonom o ratifikaciji, ki je bil sprejet in
               objavljen. Se pravi mi smo ocenili, da druge možnosti ni, kot da se najprej odpravi
               ta napaka v zakonu in da se potem izvrši korektna notifikacija pri depozitarju, ki je
               Svet Evrope. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Razprava? <title>Proceduralni predlog?</title> Oboje. Prosim, gospod Janša.</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>Jaz predlagam, da odločanje o tem zakonu prekinemo, ga prenesemo na konec te seje, ne
               na drugo sejo, ker se mudi, ampak na konec te seje, in da v tem času naložimo vladi,
               da pismeno pojasni in odgovori na naslednje vprašanje. Prvič, kdo je odgovoren za to,
               da je do te napake prišlo. Mene zdaj tukaj nič ne zadovolji odgovor, da je šlo za
               tehnično napako, vsako napako nekdo naredi. Jaz prosim, da se pojavi v tem odgovoru
               ime in priimek tistega, ki je to napako naredil, ker so posledice hujše, kot pa če
               pri domači nalogi nekdo v šoli naredi tako napako, bistveno hujše.</p>
               <p>Drugič, da vlada natančno navede, na kateri seji in na čigav predlog je odločila, da
               se zakon o ratifikaciji, tako kot je bil sprejet, ne deponira v Svetu Evrope, ampak
               da se stvar zavlačuje še s to proceduro.</p>
               <p>Skratka predlagam, da zahtevamo od vlade pismeni odgovor, do takrat pa odločanje o
               tem preložimo.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Na glasovanje dajem proceduralni predlog gospoda Janeza Janše. Ugotovimo
               prisotnost! <stage>(53 prisotnih.)</stage></p>
               <p>Kdo je za predlog gospoda Janeza Janše? <stage>(28 poslancev.)</stage> Je kdo proti? <stage>(21
               poslancev.)</stage></p>
               <p>Ugotavljam, da predlog gospoda Janše je bil sprejet.</p>
               <p>S tem prekinjamo to točko dnevnega reda.</p>
               <p>Predlagam, da gremo na <title>12. TOČKO DNEVNEGA REDA.</title> Smo pri razpravi poslank in
               poslancev k <title>PREDLOGU ZAKONA O RATIFIKACIJI PROTOKOLA O NADALJNJEM ZMANJŠEVANJU
                  EMISIJ ŽVEPLA H KONVENCIJI O PREKOMEJNEM ONESNAŽEVANJU ZRAKA NA VELIKE RAZDALJE OD
                  LETA 1979.</title>
               </p>
               <p>Seji se je pridružil tudi minister za okolje in prostor, dr. Pavel Gantar. S strani
               poslanca, gospoda Soviča je bilo podano vprašanje, naj vlada pojasni, kako bo
               omenjeni protokol upoštevala pri sestavi proračunov do leta 2010. Dr. Gantar,
               prosim.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala lepa, gospod predsednik. Spoštovane poslanke in poslanci! Najprej se
               opravičujem za zamudo in bom na kratko odgovoril na vprašanje.</p>
               <p>Kar zadeva spoštovanje tega protokola in izpolnjevanje določil tega protokola, lahko
               povem naslednje. Kot je poslancu, gospodu Soviču, že znano, je v tem trenutku v teku
               dejavnosti na odžvepljevalni napravi blok pet v Šoštanju, kjer je država oziroma
               državni zbor izdal tudi vse za garancijo. Mislim, da je bil v zadnjem času izbran
               tudi izvajalec del na odžvepljevalni napravi. V skladu s tem programom so tudi
               zagotovljena sredstva iz samega projekta in finančnega načrta tega projekta. V to je
               vključena tudi država.</p>
               <p>Naslednji izjemno pomembnen in velik objekt, ki je v tem trenutku največji
               onesnaževalec žvepla po količini, mislim da gre za 14.000 miligramov na kubični
               meter, je Termoelektrarna Trbovlje. Ta mora biti v skladu z žveplovim protokolom, že
               s prvim, posebej pa tudi z drugim, zaprta do leta 2004. V tej obliki, kot danes
               funkcionira, se izteče v letu dni njena življenjska doba. Že pred parimi leti je bilo
               ugotovljeno, da se na tej napravi ni izplačalo dati odžvepljevalne naprave in nekako
               obratovati, pod recimo 800 miligrami obremenitve še do leta 2010 ali kaj podobnega.
               Ta termoelektrarna bo morala biti v tej obliki zaprta in prav zdaj je vložen zakon o
               T3 - T2 mora biti zaprta - v zvezi z njeno novo izgradnjo. Ta zakon je v parlamentu,
               vlada se je o tem odločila, in kolikor bi do tega prišlo, bo seveda ta naprava morala
               izpolnjevati emisijske standarde po teh kriterijih, to je 400 miligramov na kubni
               meter. Še več, ta naprava bo morala predvidoma izpolnjevati še obstoječi kriterij v
               zvezi z SO2 iz novega osnutka uredbe Evropske unije in to je 200 miligramov na
               kubični meter, kar predstavlja seveda dodatni tehnološki problem, ki ga pa je možno
               rešiti.</p>
               <p>Obenem bodo seveda v določenem času šli iz obratovanja stari bloki v Šoštanju, kar je
               poslancu, gospodu Soviču, dobro znano. Obenem pa potekajo še programi za izboljšanje
               zraka v urbanih okoljih, to je posojilo svetovne banke, ki po naši oceni in po oceni
               svetovne banke izredno dobro poteka, in je tudi, lahko bi rekel, razširjen ta program
               iz urbanih okoljih na vsa okolja v Sloveniji. Deluje po načelu revolving kreditov
               malim odjemalcem energije za spremembo energentov. Učinki so zelo kvalitetni, kar se
               izkazuje tudi v zmanjševanju porabe premoga. Trbovljski premog bo okoli leta 2000
               popolnoma izginil iz uporabe v individualnih kuriščih. Dodatni ukrepi pa so še ukrepi
               energetsko učinkovite rabe, ki potekajo v skladu z energetskim programom.</p>
               <p>Na ta način bomo lahko realizirali določila drugega žveplovega protokola, tako kot je
               zastavljen in programi so vsi, ki so že v teku, finančno podprti. O enem programu, o
               T3 seveda se bo pa še odločalo o nadomestitvi T2 s T3. Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod minister. Želi še kdo besedo? Gospod Sovič, prosim.</p>
            </sp>
            <sp who="SDZ2:SovičBoris">

               <speaker>BORIS SOVIČ:</speaker>

               <p>Cenjene dame, spoštovani. Mislim, da je zelo pomembno, da smo tudi v razpravi mi sami
               poudarili, da kar se letošnjega proračuna tiče, ni posebno velike zaskrbljenosti,
               vsaj kar se mene osebno tiče o tem, ali bo vlada zagotovila ustrezna sredstva za te
               prepotrebne investicije. Vprašanje, ki ga je odbor naslovil vladi, in ki sem ga tudi
               ponovil pa je, kakšna zagotovila vlada daje za prihodnja leta, to je leta 2010, da bo
               možno te pomembne investicije sofinancirati. Mislim, da je seveda to, da se
               pojavljajo kreditne linije itd., en del zgodbe, druga dva dela zgodbe sta pa
               naslednja. Prvič je to cena električne energije, kakšna zagotovila vlada daje na tem
               področju, in drugič so to seveda proračunska sredstva. Ker vlada je lastnik teh
               energetskih objektov in zato bi bilo zelo koristno vedeti, kakšna je vladna namera v
               tem, da v proračunih za naslednje obdobje, torej do leta 2010, zagotovi vedno
               ustrezna sredstva za to, da bi se te investicije lahko realizirale. To mislim, da je
               pomembno. Seveda bo del tega zajet v nacionalnem energetskem programu, predpostavljam
               vsaj, ko ga bomo v parlament dobili, in ko bo seveda imel ta nacionalni energetski
               program zakonsko podlago. Vendar, pod to konvencijo oziroma ta mednarodni akt danes
               ratificiramo, je pomembno, da vlada da jasno izjavo, kako bo to respektirala.</p>
               <p>In še drugo, kar bi na nek način ob tem želel opozoriti, je dejstvo, da ključni del
               tega mednarodnega akta, ki ga danes obravnavamo, to je priloga številka 2, je, bi
               rekel, sicer priložen v Poročevalcu oziroma v gradivu, ki ga imam, ampak brez
               podatkov. Jaz ne vem, če imajo mogoče drugi poslanci te podatke, jaz jih nimam. Zato
               bi vljudno prosil, da nam vlada do trenutka, ko bi dokončno o tem odločali, tudi to
               tabelo daje, kajti to je ključna tabela. Tabela, ki govori o tem, kakšni bodo
               procenti znižanja, bi rekel, teh emisij in kakšne seveda so emisije, ki jih posamezne
               države lahko po tem protokolu seveda na nek način imajo. Torej, to dvoje bi vljudno
               prosil, prvič, da dobimo ta podatek, vsaj jaz ga zdaj nimam. Tabela je prazna, kot
               ste verjetno sami opazili in drugo, mislim, da bi bilo koristno dobiti pismeno vladno
               zagotovilo o tem, da bo to respektirala, ker drugače seveda je sprejemanje takšne
               mednarodne konvencije, njena ratifikacija dejanje podobno v nekem drugem času v nekem
               drugem prostoru. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala, gospod Sovič. Besedo ima gospod minister, dr. Gantar.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala gospod predsednik. Spoštovani poslanke in poslance! Jaz bi odgovor rad
               dopolnil, zelo na kratko.</p>
               <p>Odžvepljevalna naprava Blok V Šoštanj je finančno pokrita, z ustreznimi finančnimi
               aranžmaji. V tem trenutku poteka v vladnih resorjih usklajevanje okoli nacionalnega
               energetskega programa, ki ne zavzema samo zadeve okoli SO2 in termoenergije, torej
               tudi drugih energetskih virov. Tu se seveda usklajujejo finančne možnosti, potrebe,
               možnosti javnih sredstev, možnosti privatnih sredstev, v zagotavljanju ustrezne
               energetske oskrbe v Sloveniji. Ta dokument, ko bo usklajen, bo tudi prišel v
               parlament in tu se bodo lahko poslanci okoli tega opredelili, predlagali, spreminjali
               in tako naprej.</p>
               <p>Program izboljševanja zraka v urbanih okoljih je finančno pokrit in poteka. Vlada je
               zagotovila vsa ustrezna sredstva že v preteklem obdobju. Poleg tega bi rad povedal,
               da v zvezi s to tabelo, ki je priložena, bi povedal samo to, da so emisijske
               vrednosti, ki jih je treba dosegati, predpisane v uredbi o emisiji snovi v zrak iz
               kurilnih naprav, iz Uradnega lista, številka 73/94, kjer so emisijske vrednosti
               predpisane, in so usklajene z žveplovim protokolom. Tako da v tem trenutku ni
               potrebno storiti nič drugega kot to, da se v skladu s to uredbo in določenimi roki
               slovenske energetske naprave prilagodijo mejnim vrednostim, ki so predpisane v
               uredbi. To, mislim, da je seveda vsem, ki se s tem ukvarjajo, znano.</p>
               <p>Glede nacionalnega energetskega programa, po mojem mnenju<gap n="..."/> <stage>(Nemir v dvorani.)</stage></p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Prosim za mir v dvorani, kolegice in kolegi!</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Pa bo diskusija o razmerjih med deležem javnih sredstev in privatnih vlaganj v
               energetsko oskrbo, posebno z vidika tega, da se bo energetska politika v Sloveniji -
               predvidoma po letu 2000 bomo tudi v Evropski uniji - bistveno prestrukturirala,
               postala bistveno bolj tržna, in da je s tega vidika že danes potrebno ocenjevati vse
               potrebne investicije v energetsko oskrbo in tudi v okolsko primerno raven te oskrbe.
               Hvala lepa.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod minister. Gospod Sovič želi besedo, prosim.</p>
            </sp>
            <sp who="SDZ2:SovičBoris">

               <speaker>BORIS SOVIČ:</speaker>

               <p>Prisrčna hvala za pojasnila. Mislim, da so korektna in smiselna. Jaz bi rad samo še
               enkrat vljudno opozoril, da gre za to tabelo - ne vem, če ste ostali opazili, sigurno
               ste pregledali, ker gre za sorazmerno zelo pomemben material - ta tabela je prazna,
               je pa ključna tabela. Zato bi jaz vljudno prosil, da sprejmemo <title>proceduralni
                  sklep,</title> da razpravo na tej točki prekinemo do trenutka, ko nam vlada posreduje
               kompletne podatke, na osnovi katerih bomo lahko videli pravzaprav, kakšne so
               obveznosti tako v Sloveniji kot v ostalih državah. Rad bi tudi povedal, da mislim, da
               ni najbolj korektno, če vlada da v parlament tekst, ki ne vključuje tistih ključnih
               sestavin, ki pravzaprav tekst same po sebi naredijo pomembnega. Hvala.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa. Gospod Sovič torej predlaga proceduralni predlog,da se odločanje o tej
               točki dnevnega reda prekine, dokler vlada ne posreduje državnemu zboru vseh potrebnih
               podatkov za odločanje o tej točki dnevnega reda. Ta proceduralni predlogdajem na
               glasovanje. Ugotovimo prisotnost! <stage>(50 prisotnih.)</stage></p>
               <p>Kdo je za proceduralni predlog gospoda Soviča? <stage>(15 poslancev.)</stage> Je kdo proti? <stage>(27
               poslancev.)</stage></p>
               <p>Ugotavljam, da predlog gospoda Soviča ni bil sprejet.</p>
               <p>Ali želi še kdo od poslancev in poslank razpravljati o tem vprašanju, o tej temi?
               Gospod Peterle, prosim.</p>
            </sp>
            <sp who="SDZ2:PeterleAlojz">

               <speaker>ALOJZ PETERLE:</speaker>

               <p>Gospod predsednik, gospod poslanec Sovič je predlagal, naj vlada dopolni s
               konkretnimi podatki to gradivo, vi pa ste sformulirali sklep, naj vlada pripravi vse
               potrebne podatke. Jaz predlagam, da se omejimo samo na tisto, kar je poslanec Sovič
               predlagal, in to tudi podpiram, ker to problematiko že nekaj časa spremljam in mi ni
               vseeno, ali je ta podatek notri ali ne, zato bi bilo prav, da ga državni zbor vidi.
               Torej prosim, da bi šel izvirni predlog poslanca Soviča na glasovanje - v tem smislu
               je to moj <title>proceduralni predlog.</title>
               </p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Torej, jaz sem ponovil razpravo gospoda Soviča in sem seveda mislil konkretne podatke
               v smislu razprave gospoda Soviča. Mislim, da smo o tem glasovali - o tabeli in
               posebnih podatkih, o katerih je vprašal gospod Sovič, in potem je tudi gospod
               minister odgovoril. Mislim, da se je državni zbor o tej temi že opredelil.</p>
               <p>Če ni več razprave, kolegice in kolegi, prehajamo na glasovanje. Razpravo zaključujem
               in prehajamo najprej na glasovanje, da državni zbor glasuje o predlogu zakona v
               celoti - torej smo pri predlogu zakona o ratifikaciji protokola o nadaljnjem
               zmanjševanju emisij žvepla h konvenciji o prekomejnem onesnaževanju zraka na velike
               razdalje od leta 1979.</p>
               <p>Glasujemo o predlogu, da bomo glasovali o zakonu v celoti. Ugotovimo prisotnost! <stage>(46
               prisotnih.)</stage></p>
               <p>Kdo je za predlog tega sklepa? <stage>(43 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo predlog sklepa sprejeli.</p>
               <p>Tako lahko glasujemo tudi o predlogu zakona v celoti. Ugotovimo prisotnost! <stage>(40
               prisotnih.)</stage> Ponovili bomo ugotavljanje prisotnosti. Ugotovimo prisotnost! <stage>(46
               prisotnih.)</stage></p>
               <p>Kdo je za predlog zakona v celoti? <stage>(42 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je predlog zakona v celoti sprejet.</p>
               <p>S tem smo zaključili 12. točko dnevnega reda.</p>
               <p>Prehajamo na <title>20. TOČKO DNEVNEGA REDA - PREDLOG ZAKONA O RATIFIKACIJI OKVIRNE
                  KONVENCIJE ZA VARSTVO NARODNIH MANJŠIN.</title>
               </p>
               <p>Predlog zakona je v obravnavo zboru predložila vlada Republike Slovenije. Ali želi
               predstavnik vlade besedo? <stage>(Ne želi.)</stage> Predstavnik odbora za mednarodne odnose? <stage>(Ne
               želi.)</stage> Predstavnik sekretariata? <stage>(Ne želi.)</stage> Predstavniki poslanskih skupin? <stage>(Ne
               želite besede.)</stage> Ali želijo besedo poslanke in poslanci? <stage>(Ne želijo besede.)</stage></p>
               <p>Prehajamo na glasovanje. Najprej glasujemo o predlogu sklepa, da bomo glasovali o
               zakonu v celoti. Ugotovimo prisotnost! <stage>(46 prisotnih.)</stage></p>
               <p>Kdo je za predlog sklepa? <stage>(39 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da smo predlog sklepa sprejeli.</p>
               <p>Tako lahko glasujemo o predlogu zakona v celoti. Ugotovimo prisotnost! <stage>(45
               prisotnih.)</stage> Kolegice in kolegi, ugotovimo prisotnost! <stage>(51 prisotnih.)</stage></p>
               <p>Kdo je za predlog zakona v celoti? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem zaključujem 20. točko dnevnega reda.</p>
               <p>Prehajam na <title>21. TOČKO DNEVNEGA REDA - TRETJA OBRAVNAVA PREDLOGA ZAKONA O
                  ZAKLJUČKU LASTNINJENJA IN PRIVATIZACIJI PRAVNIH OSEB V LASTI SLOVENSKE RAZVOJNE
                  DRUŽBE</title> v okviru <title>hitrega postopka</title>. Predlog zakona je v obravnavo
               zboru predložila vlada Republike Slovenije. Zbor je na 12. izredni seji opravil prvo
               obravnavo, drugo pa smo opravili na 7. seji zbora in ob tem sklenili, da se tretja
               obravnava opravi na 8. seji. Zato danes v okviru hitrega postopka nadaljujemo s
               tretjo obravnavo predloga tega zakona. Vlada Republike Slovenije je pripravila
               čistopis besedila zakona za tretjo obravnavo in ste ga tudi vsi poslanci in poslanke
               prejeli. Odpiram razpravo o zakonskem predlogu v celoti. Ali želite, da dobite
               material, poslanke in poslanci? Imate material na svojih mizah? Gospod Anderlič,
               imate? Mislim, da ste poslanke in poslanci prejeli ves potrebni material. Ja, prosim,
               gospod Anderlič ima <title>proceduralni predlog.</title>
               </p>
            </sp>
            <sp who="SDZ2:AndreličAnton">

               <speaker>ANTON ANDERLIČ:</speaker>

               <p>Predlagam, da preskočimo to točko, dokler ne pride predstavnik vlade sem, preden
               obravnavamo naprej. Mislim pa, da so bili štirje amandmaji še v pripravi, pa ne vem,
               kako to, da ni bilo zdaj tukaj povedano.</p>
               <p>Skratka predlagam proceduralno, dokler ni predstavnika vlade, da to točko
               preskočimo.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Hvala lepa, gospod Anderlič. Predlog gospoda Anderliča dajem na glasovanje, to je
               proceduralni predlog, da se točka 21 prestavi na eno od naslednjih točk, ker trenutno
               tudi ni med nami prisotnih predstavnikov vlade. Ugotovimo prisotnost! <stage>(48
               prisotnih.)</stage></p>
               <p>Kdo je za proceduralni predlog gospoda Anderliča? <stage>(43 poslancev.)</stage> Je kdo proti?
               <stage>(Nihče.)</stage></p>
               <p>Ugotavljam, da je proceduralni predlog gospoda Anderliča brez glasu proti
               sprejet.</p>
               <p>Kolegice in kolegi! Torej prestavili smo točko 21, nadaljujemo sejo po dnevnem
               redu.</p>
               <p>Prva pripravljena točka je <title>25. TOČKA DNEVNEGA REDA - PREDLOG ZAKONA O SPREMEMBAH
                  ZAKONA O USTAVNEM SODIŠČU.</title> Predlog zakona je v obravnavo zboru predložil
               poslanec gospod Miroslav Mozetič. Ali želite besedo, gospod Mozetič? Prosim.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Drage kolegice, spoštovani kolegi! Preden bi se spustil v vsebinsko
               razpravo, imam <title>proceduralni predlog.</title> Glede na to, da danes preskakujemo
               naprej, nazaj, počez in po dolgem, predlagam predsedniku, da pove, našteje tri, štiri
               točke, ki so v celoti, tako po materialih kot po osebah pripravljene, jih pove, potem
               ko bom vedel, katere točke so toliko daleč pripravljene, da bomo o njih lahko
               razpravljali, bom pa zaprosil za približno eno uro odmora, da se bom pripravil in da
               se bomo pripravili z materiali in vsem potrebnim za tiste točke. Prosim, to je
               proceduralnipredlog.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Na proceduralnipredlog gospoda Mozetiča lahko ugotovim, da je danes državni zbor
               delal točno po dogovoru od točke 6, ki jo je prekinil na predlog poslanca, je bil
               predlog tudi izglasovan, smo potem opravili vse točke dnevnega reda razen točke 19,
               kjer je ponovno državni zbor sam izglasoval predlog, da se jo prestavi, da vlada
               dopolni poročilo. Torej smo delali po dnevnem redu. Predlog 21 je bil pravkar
               predlagan, da se prestavi naprej. Tako da do sedaj smo delali po dnevnem redu. Na
               vaša vprašanje katere točke so v celoti pripravljene. Točka 25, predlog zakona o
               spremembah zakona o ustavnem sodišču, točka 26, predlog zakona o spremembah zakona o
               pokojninskem in invalidskem zavarovanju, točka 27, predlog zakona o spremembah in
               dopolnitvah zakona o radioteleviziji Slovenija in predlog 28, predlog zakona o
               naravnem rezervatu Škocjanski zatok. Prav tako tudi še seveda naslednje točke. Tako
               da bi prosil gospod Mozetič, da prestavite vsebinski predlog vašega zakona, ki ste ga
               vložili.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Še eno dodatno vprašanje. Ali je pri teh točkah, ki so bile prej naštete,
               zagotovljena prisotnost vlade, ker zdaj smo prestavili eno točko, ker ni bila
               zagotovljena prisotnost vlade. Če je to zdaj pravilo, potem bi prosil, da
               ugotovimo.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Se strinjam, gospod Mozetič, da morajo biti predstavniki vlade prisotni. Pri tej
               točki je prisoten minister za pravosodje, gospod Marušič, in mislim, da so vsi
               pogoji, da lahko pričnemo s 25. točko dnevnega reda.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Prosim za 15 minut odmora, da se posvetujemo.</p>
            </sp>
            <sp who="SDZ2:PodobnikJanez">

               <speaker>PREDSEDNIK JANEZ PODOBNIK:</speaker>

               <p>Kolegice in kolegi! Poslanska skupina Slovenskih krščanskih demokratov je zaprosila
               za 15-minutni odmor, to pa pomeni, da bo državni zbor nadaljeval z delom s 25. točko
               ob 14.30.</p>
               <stage type="time">(Seja je bila prekinjena ob 12.46 uri in se je nadaljevala ob 14.41 uri)</stage>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Lepo prosim, kolegice poslanke in kolege poslance, če zasedemo svoja mesta in
               nadaljujemo s popoldanskim delom seje.</p>
               <p>Ugotovimo prisotnost v dvorani! Ugotavljamo prisotnost v dvorani! Lepo prosim, če še
               enkrat ugotovimo prisotnost v dvorani. Ali zdaj je v redu? Potem, lepo prosim kolege
               in kolegice, da zasedejo svoja mesta, in da nadaljujemo s popoldanskim delom seje.
               Ugotavljamo prisotnost v dvorani! <stage>(47 poslancev.)</stage></p>
               <p>Ugotavljam, da je zbor sklepčen in lahko nadaljuje z delom.</p>
               <p>Smo pri <title>25. TOČKI DNEVNEGA REDA, TO JE PRI OBRAVNAVI PREDLOGA ZAKONA O SPREMEMBAH
                  ZAKONA O USTAVNEM SODIŠČU - hitri postopek.</title> Predlog zakona je zboru predložil
               poslanec gospod Miroslav Mozetič. Želi predlagatelj zakona besedo? Besedo ima gospod
               Miroslav Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Drage kolegice, spoštovani kolegi! Po postnem kosilu bo verjetno lažje
               delati, ker ni bilo tako obilno. Čeprav po navzočnosti ni videti.</p>
               <p>Torej, predlog spremembe zakona o ustavnem sodišču, ki sem ga predlagal niti ni moja
               ideja, tako da se ne bo kdo počutil prizadet v tej dvorani, ali pa nekateri izven te
               dvorane. Govor ali pa razmišljanje o tem, da se nekatere stvari v zakonu o ustavnem
               sodišču spremenijo predvsem večina, s katero se volijo ustavni sodniki, je stara vsaj
               nekaj let. Bil je že en predlog zakona v prejšnjem mandatu, vendar ker nosilec zakona
               ni uspel priti v parlament v tem mandatu, je pač zakon padel. In tudi nekateri
               ustavni sodniki so že dosti jasno v delu predvsem izrazili svoje stališče in svoja
               mnenja, glede dvotretjinske večine za volitve ustavnih sodnikov.</p>
               <p>Torej, zakon je zelo kratek in zelo jasen. Tudi verjetno zaradi tega, ker je zelo
               jasen, bo morda debata lahko dolga ali pa kratka, vendar zakon je izredno kratek,
               izredno jasen. Zadeva pa dva člena, dve spremembi.</p>
               <p>Prva sprememba se tiče tega, kar je zdaj določeno kot fakultativno, da predsednik
               lahko predlaga tudi več, kot jih je treba izvoliti. Predlog je - oziroma potem o
               amandmaju, ki je na ta del vložen in kaj je moje mnenje o tem amandmaju. Predlog je,
               da bi se zavezalo predsednika, da predlaga najmanj dva na eno mesto. Ta ideja je pač
               prišla predvsem iz protokola 11 k Evropski konvenciji, ker je za evropske sodnike
               potrebno tri kandidate. In obrazložitve, ki so drugod, zakaj več kandidatov na eno
               mesto, so predvsem iz pojmovanja odločanja oziroma kdaj lahko sploh parlament izbira,
               pravijo, da izbira lahko samo, če ima na razpolago več variant; če ima na razpolago
               samo eno varianto, jo lahko samo sprejme ali zavrne. Vendar, to je o tem. Ta člen, ta
               sprememba niti ni toliko pomembna. K temu je vložen amandma, da se to črta, in jaz se
               celo s tem tudi strinjam.</p>
               <p>Druga sprememba, ki je bolj pomembna, ki se pa tiče večine, s katero naj bi državni
               zbor glasoval o predlogih predsednika - predsednik države je pooblaščen, da predlaga
               kandidate - s kakšno večino naj bi bili ustavni sodniki izvoljeni v parlamentu. Ta
               moment je predpisana večina 46 glasov, to pomeni, večina vseh; predlog je, da bi
               spremenili to določbo in da bi bila potrebna dvotretjinska večina vseh, to pomeni
               najmanj 60 glasov. Tukaj se meni postavlja vprašanje nekoliko drugače kot nekaterim
               drugim; jaz postavljam vprašanje, ali naj predsednik in samo 46 poslancev izvoli
               ustavne sodnike - kakšne so pristojnosti ustavnih sodnikov ustavnega sodišča, vemo,
               kakšna je v bistvu tudi moč, ki se je pokazala v tem obdobju, kar ustavno sodišče po
               novi ustavi dela, je tudi povsem jasno. Mislim, da so razlogi, ki kažejo na to, da bi
               moral parlament - da bi moralo najmanj 60 poslancev, ne glede na to, ali so to
               koalicija ali ne koalicija, pač pa 60 poslancev glasovati za to, da je nekdo izvoljen
               za ustavnega sodnika, da je to pomemben moment.</p>
               <p>Kar pomeni, ne taka ali drugačna koalicija šestinštiridesetih ali pa ne taka ali
               drugačna koalicija petdesetih, ne more izvoliti ustavnega sodnika. Zato, da bo nekdo
               ustavni sodnik, mora zbrati 60 glasov v parlamentu, kar pomeni, da je potrebno dovolj
               trezno in modro iskanje kandidatov in tudi pogovarjanje in dogovarjanje o
               najustreznejšem kandidatu, ki bo dejansko dobil 60 glasov. S tem se med drugim izloči
               tudi to, kar mislim, da se je dogajalo, in ne bi želel da bi se dogajalo, da dejansko
               določena koalicija, ki zbere 46 glasov, ne da bi se pogovarjala širše, gre pa za
               ustavne sodnike, praktično najvišjo instanco, ki odloča o tem, kaj je ustavno, kaj ni
               - in v bistvu je ustavno tisto, kar oni rečejo, da je - da bi prišli do tega, da se
               dejansko izbere tisti izmed kandidatov, ki bodo predlagani oziroma da bodo predlagani
               taki kandidati, ki bodo v resnici dobili 60 glasov v tem parlamentu. Da je dejansko
               potrebno ta zakon sprejeti ali pa zavrniti ali pa karkoli, to je pač stvar odločitve
               parlamenta - upam, da bo sprejet čimprej, zato je bil tudi hitri postopek predlagan
               in zato bi bilo tudi prav, da se ta zadeva zaključi - je to, ker se bo verjetno nekje
               z aprilom mesecem začel postopek za iskanje kandidatov in potem kandidiranje in
               glasovanje o, mislim, da treh, če ne celo štirih novih ustavnih sodnikih. Potem
               približno štiri, pet let ne bomo več, razen če nastopijo razlogi predčasnega odhoda
               ustavnega sodnika, ne bomo več odločali o ustavnih sodnikih. To je na kratko in tudi
               na dolgo vse, kar je v predlogu, ki ga predlagam za spremembo zakona o ustavnem
               sodišču.</p>
               <p>S strani Ljudske stranke - da ne bom pozneje, pa da se tudi izognem, recimo, določeni
               debati o določenem problemu, ki bi morda izšel in ki je bil nakazan, čeprav se s
               problemom kot takim, kot je bil razložen, ne strinjam - s strani Ljudske stranke je
               bil vložen amandma, ki predlaga, da se ta sprememba, ki bi spremenila oziroma
               zavezala predsednika, da mora predložiti najmanj dva na eno prazno mesto, da se ta
               zadeva črta. Jaz se s tem strinjam. Tako, da povem to zdaj, zato, da ne bi odprli
               debate o tem, ali je to skladno z ustavo ali ni skladno z ustavo itn. Jaz se s tem
               amandmajem strinjam, tako da, če bo prišlo in ko bo prišlo do glasovanja, imejmo v
               vidu, da v tem momentu ta zakon predlaga in išče rešitev samo v smeri dvotretjinske
               večine za izvolitev ustavnih sodnikov. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Mozetič. Predlog zakona je obravnaval tudi odbor za notranjo politiko
               in pravosodje. Prosim poročevalca, da predstavi svoje mnenje oziroma mnenje odbora o
               predlogu zakona. Besedo ima gospa Darja Lavtižar-Bebler.</p>
            </sp>
            <sp who="SDZ2:LavtižarBeblerDarja">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovani zbor! Odbor za notranjo politiko in pravosodje je obravnaval
               ta predlog zakona o spremembah zakona o ustavnem sodišču in moram reči, da je bilo v
               razpravi poudarjeno, da zakon o ustavnem sodišču že sedaj omogoča predsedniku države,
               da predlaga več kandidatov za eno mesto ustavnega sodnika. Predlagane spremembe so
               lahko ustavno sporne. Večina razpravljavcev je menila, da ni pogojev za hitri
               postopek. Opozorjeno je bilo, da dvotretjinska večina za izvolitev ustavnega sodnika
               pomeni tudi primerjalno z drugimi državami izjemen primer. Praktično pa to pomeni, da
               bi za ustavnega sodnika lahko bil izvoljen le tisti kandidat, ki bi bil po volji
               opoziciji, ker hkrati velja tudi določilo, da prejšnji ustavni sodnik, ki mu je že
               potekel mandat, opravlja delo ustavnega sodnika tako dolgo, dokler ni izvoljen nov
               sodnik, bi opozicija lahko tudi namenoma zadrževala izvolitev slednjega. V nobenem
               primeru pa nista sprejemljivi obe predlagani spremembi skupaj, to je več kandidatov
               za eno sodniško mesto ter dvotretjinska večina za izvolitev. Ta kombinacija bi
               neverjetno in izredno zakomplicirala postopke.</p>
               <p>Po razpravi je odbor z glasovanjem 4 za in 6 proti odločil, da ne podpira hitrega
               postopka in odbor je z glasovanjem 5 za ter 4 proti odločil predlagati državnemu
               zboru, da sprejme sklep, da zakona o spremembah zakona o ustavnem sodišču ne sprejme.
               Hvala.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi besedo predstavnik sekretariata? <stage>(Ne želi.)</stage> Želi besedo predstavnik
               vlade? <stage>(Ne želi.)</stage> Besedo dajem predstavnikom poslanskih skupin. Predstavniki
               poslanskih skupin ne želijo razpravljati. Besedo dajem poslankam in poslancem. Pisno
               se ni prijavil nihče. Besedo ima pa gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Zanimiva je izjava, ki je bila sicer na odboru in bila prebrana, je korektno, da bi v
               primeru, če bi sprejeli določbo, da ustavne sodnike volimo z dvotretjinsko večino
               glasov, da potem jih voli opozicija. Torej ne bo jih volilo 60 poslancev, ampak
               opozicija. Jaz sicer te logike povsem ne priznavam. Povedal sem že prej in vztrajam
               še enkrat. Gre za to, da se ustavne sodnike voli dejansko s tako večino, torej s
               toliko večino, ustavne sodnike, večinoma 60-ih poslancev, ki bo zagotavljala, da
               dejansko ne bo praktično nobeden prevladal, če zdaj uporabim ta termin, ne opozicija,
               ne pozicija. Nihče ne more prevladati. Ne nekoliko drugačna koalicija, kot se tudi v
               tem trenutku kaže v državnem zboru, ne tista prava, ne mislim prava, ampak tista
               pogodbena koalicija in tudi koalicija plus opozicija je možno nešteto, ne nešteto,
               ampak veliko, veliko variant, kako se pride in kako pride do šestdeset glasov. Ampak
               pomembno je, in v večini primerov tudi imajo, ustavni sodniki se volijo s čim večjim
               številom glasov, zato da je čim večje število različnih stališč, različnih
               kriterijev, ki so potrebni, izbrani in da jih izpolnjujejo tisti, ki naj bi bili
               ustavni sodniki.</p>
               <p>Mi vsi dobro vemo, eni kritizirajo včasih določene odločbe sodišča, drugi druge. Eni
               so zadovoljni enkrat, drugi drugič, ampak predvsem gre za to. Sicer pa, že vnaprej je
               jasno, da tista večina, ki bo izvolila sodnike, tista bo pač tudi nosila odgovornost.
               Da volimo zdaj ustavno sodišče, ki se bo praktično prenovilo, je pa tudi jasno. V
               katero smer bo šlo, bomo pa zelo hitro videli. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Gospod Kopač.</p>
            </sp>
            <sp who="SDZ2:KopačJanez">

               <speaker>MAG. JANEZ KOPAČ:</speaker>

               <p>Hvala. Zdi se mi, da je predvsem pomembno opozoriti na situacijo, ki utegne nastati,
               kaj če te dvotretjinske večine ni. Ta situacija potem seveda pomeni nadaljevanje
               nekega začasnega stanja, ki se lahko skozi mnoga leta spremeni celo v to, da bi vsi
               ustavni sodniki bili takorekoč v.d.-ji. Mislim, da je to situacija, ki nikakor ni v
               prid pravni državi. Spomnim se, kako je bilo težko doseči zadostno število glasov za
               izvolitev varuha človekovih pravic, kjer je predpisana izjemno velika večina, in kako
               je bila država praktično v krizi samo zato, ker ta inštitut, kar se je kasneje v
               praksi izkazalo, ni tako zelo pomemben, vsekakor daleč manj pomemben kot ustavno
               sodišče, skratka, kako je bil velik problem, ko zadostne večine ni bilo moč nabrati.
               Zato se mi zdi, da ima ta predlog neko lepotno napako. In ta lepotna napaka je, kaj
               se zgodi, če v določenem roku ne pride do tega, kar predlaga gospod Mozetič. Menim,
               da bi morali o njem pisati, da v primeru da ne pride v roku dveh, treh mesecev do
               take večine potem pač pride do preglasovanja na podlagi navadne večine, skratka neki
               drug mehanizem, ni nujno, da je ravno tak. Ampak manjka izvedbeni mehanizem. Kaj v
               primeru, da pride do nezmnožnosti tovrstne izvolitve?</p>
               <p>Zato se mi zdi, da na vrat na nos po hitrem postopku skočiti v tako neke vrste možno
               potencialno pravno praznino, ne bi bilo razumno in takega predloga kot je zaradi tega
               ne morem podpreti. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ - SALMIČ:</speaker>

               <p>Hvala. Želi še kdo razpravljati? Gospod Mozetič ima besedo.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Gospod Kopač, predlog nima lepotne napake, ker zdajšnji zakon to rešuje
               in govori. Tudi pri tej večini, kakršna je, čeprav boste odgovorili, da to večino je
               pa možno doseči. Ampak, tudi zakon, ki velja, je na to mislil in ima rešitev, da,
               dokler ni izvoljen nov sodnik, opravlja funkcijo naprej tisti pač, ki je tam. Saj
               ravno to je tisto, da sili, ja hecno je to, ampak to ni hecno, to je zelo pomembno.
               Ravno to je to, da sili parlamentarne stranke, poslance in tudi predsednika države,
               da najdejo 60 glasov. V tem je pač ta stvar. In ni bila kriza v državi zaradi
               ombudsmana, kajti v končni fazi smo dobili 60 glasov. Če gremo pa po tej logiki
               naprej, potem je treba še pomanjšati večino, torej še z manjšo, z navadno večino,
               recimo. Potem je še lažje priti do tega. Ampak, tukaj gre za ustavno sodišče in ta
               zadeva nima lepotne napake v tem smislu, kot je kolega Kopač povedal, ampak rešitev
               je. Jasno pa je da je taka, da se nadaljuje, ampak to pomeni prisilo potem, dejansko
               prisilo vseh, ki smo vključeni v to igro, da se bomo dogovorili oziroma da nihče ne
               bo izsiljeval. Tisti, ki pač izračuna, da ima 46 glasov, ampak bo moral nekoliko več
               časa se pogovarjat, bolj konkretno, bolj jasno iskati pravega človeka, ki bo dobil 60
               glasov.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ - SALMIČ:</speaker>

               <p>Hvala. Želi še kdo razpravljati? Ugotavljam, da ne želi nihče več razpravljati in
               zato zaključujem splošno razpravo.</p>
               <p>Delovno telo, odbor za notranjo politiko in pravosodje kot matično delovno telo
               predlaga, da se sprejme naslednji sklep. Predlog zakona o spremembah zakona o
               ustavnem sodišču se ne sprejme.</p>
               <p>Sklep dajem na glasovanje. Ugotavljamo prisotnost! <stage>(56 prisotnih.)</stage></p>
               <p>Kdo je za predlagani sklep odbora? <stage>(29 poslancev.)</stage> Kdo je proti? <stage>(23 poslancev.)</stage></p>
               <p>Ugotavljam, da predlagani sklep je sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>26. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH IN
                  DOPOLNITVAH ZAKONA O POKOJNINSKEM IN INVALIDSKEM ZAVAROVANJU - HITRI POSTOPEK.</title> Predlog zakona je v obravnavo zboru predložil poslanec Ivan Kebrič. Želi
               predlagatelj predloga besedo? <stage>(Ne želi.)</stage>Predlog zakona je obravnaval tudi odbor za
               zdravstvo, delo, družino in socialno politiko kot matično delovno telo. Prosim
               poročevalca, če predstavi mnenje odbora o predlogu zakona. Besedo ima gospa
               Zbačnik.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep popoldanski pozdrav! Namreč, odbor se do samega zakona in do amandmajev še ni
               imel možnosti opredeliti, je pa že preden se je sprejemal sklep, da se gre v hitri
               postopek, prosil, posebno pa na zahtevo Združene liste, da se bi lahko prej
               opredelil, preden se je sprejel hitri postopek. Ker žal to ni bilo omogočeno, je bila
               seja sklicana kasneje in imamo samo poročilo, delno poročilo. Kajti poslanska skupina
               Združene liste socialnih demokratov je utemeljevala svojo zahtevo s tem, da
               predlagatelj predloga zakona ni posebej obrazložil in utemeljil razlogov za hitri
               postopek, in poudarja, da je državni zbor na 19. izredni seji, dne 27.1.1998, sprejel
               sklep, v katerem je sam sebe zavezal, da bo pred obravnavo vsakega zakona, ki zadeva
               pravice socialnih partnerjev, zahteval poročilo predlagateljev zakona o tem, ali je
               doseženo soglasje med socialnimi partnerji o določenem predlogu, in če ne, zakaj ni
               bilo doseženo, kako je potekalo usklajevanje in v čem so razlike ter odprta
               vprašanja.</p>
               <p>Ker do tega še ni prišlo, po drugi strani pa ta predlog močno globalno posega v
               aktivno populacijo, namreč po drugi strani pa tudi spreminja socialni status aktivnih
               in pa tistih, ki so najbolj ogroženi pri zaposlovanju - starejša populacija - zato in
               še nekaj drugih razlogov je, je bil z 12 glasovi <q>"za"</q> in 2 glasovoma <q>"proti"</q> sprejet
               sklep, da se predlog zakona o spremembah in dopolnitvah zakona o pokojninskem in
               invalidskem zavarovanju skupaj z vloženimi amandmaji preloži na 9. redno sejo
               državnega zbora ter tako omogoči temeljito analitično obravnavo tudi v luči ustavnih
               in sistemskih učinkov.</p>
               <p>Sedaj bi prebrala še 73. člen, kjer lahko najmanj deset poslancev, poslanska skupina,
               predlagatelj ali vlada, kadar ni sama predlagateljica zakona, predlaga, da se
               razprava ali odločanje o obravnavi zadeve preloži na eno naslednjih sej. In pa 64.
               člen, po katerem pa je tudi možno - na žalost pač to matično delovno telo tega prej
               ni imelo možnosti, pred glasovanjem o hitrem postopku - naj se umakne z dnevnega reda
               in uvrsti na dnevni red naslednje seje. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Želi besedo predstavnik<gap n="..."/> Aha, še moment! <stage>(Posvetovanje v vodstvu.)</stage> Torej v
               pojasnilo. Predlog matičnega delovnega telesa se obravnava, torej za katerega je bilo
               izrečenih oziroma je glasovalo 12 poslancev, se smatra kot predlog najmanj 10
               poslancev po poslovniku in sicer 73. členu poslovnika. Torej najmanj 10 poslancev
               lahko predlaga, da se razprava ali odločanje o obravnavi preloži na eno od naslednjih
               sej.</p>
               <p>Saj bomo dali to na glasovanje, ampak, če to sprejmemo, ker matično delovno telo ne
               more predlagati takega sklepa. O takem predlogu odloči državni zbor v postopku,
               določenem v novem petem odstavku 64. člena tega poslovnika. Gospod Potrč ima besedo.
               Želite besedo, gospod Potrč?</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Jaz bi od gospe predsedujoče, pa generalne sekretarke, ki ji je povedala, kaj naj
               reče, le želel pojasnilo, od kje take inovacije na delo državnega zbora. Poslušajte,
               jaz trdim, da je predlog po drugem oziroma tretjem odstavku 64. člena vložen, in o
               tem je treba ugotoviti, da je pač zadeva preložena. Če pa gospa generalna sekretarka,
               pa predsedujoča mislita, da temu ni tako, potem naj pojasni, zakaj ni tako, ampak
               potem v nobenem primeru si ne more izmisliti, da je 10 poslancev nekaj podpisalo. Po
               kakšni logiki? Povejte mi, po kakšni logiki zdaj na podlagi drugega odstavka 73.
               člena o tem govori? Kaj, da bo volk sit in koza cela? To je nemogoče! Jaz mislim, da
               je predlog korektno, odločitev sprejeta in da pač ta točka gre iz dnevnega reda na
               predlog matičnega delovnega telesa, če predsedujoča misli drugače, potem pač naj
               nekaj drugega ugotovi in naj reče, da ta predlog ni korektno vložen. Ugotavljati, da
               je vložen po drugem odstavku 13. člena, ja, prosim.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Ali lahko preberem prvi odstavek 64. člena? Jaz si ga tako berem. 64. člen govori o
               dnevnem redu in ta tretji odstavek govori, da pri sprejemanju dnevnega reda<gap n="..."/></p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Pa mi preberite tisti člen, na podlagi katerega pa vi predlagate.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Ja, na podlagi 73. člena, kjer je najmanj 10 poslancev.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Kje imate predlog 10 poslancev?</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Ja, glede na to, da je 12 poslancev glasovalo za takšen sklep matičnega delovnega
               telesa in sta bila samo 2 proti.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Jaz vas samo na to opozarjam, da lepo prosim, jaz sem rekel, da za mene je sicer
               sklep matičnega delovnega telesa korekten in hkrati rekel, če boste vi odločali
               drugače, me nič ne čudi, ker pri nas enkrat sklepi veljajo, enkrat ne veljajo in
               tolmačijo vse, kakor komu paše v tem državnem zboru vsak dan sproti. Ampak, če boste
               rekli, da ne more biti, pač ne more biti. Samo reči, da sklep delovnega telesa pomeni
               podpis 12 poslancev, brez zamere, to je pa malo preveč.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Glede na ugovor gospoda Potrča prekinjam to točko dnevnega reda in matično
               delovno telo se bo pač sestalo in dalo takšen sklep, kot je pač potreben.</p>
               <p>Odrejam 5 minut odmora, da se posvetujem.</p>
               <stage type="time">(Seja je bila prekinjena ob 15.09 uri in se je nadaljevala ob 15.14 uri.)</stage>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Prosim kolegice poslanke in kolege poslanke, če zasedejo svoja mesta, da nadaljujemo
               z delom. Ugotovimo prisotnost v dvorani! <stage>(51 poslancev.)</stage> Zbor je sklepčen in lahko
               nadaljujemo z delom.</p>
               <p>Torej, ugotavljam, da želi besedo gospod Kebrič, predlagatelj zakona.Smo pri <title>26.
                  TOČKI DNEVNEGA REDA, PREDLOG ZAKONA O SPREMEMBAH IN DOPOLNITVAH ZAKONA O
                  POKOJNINSKEM IN INVALIDSKEM ZAVAROVANJU  hitri postopek.</title>
               </p>
            </sp>
            <sp who="SDZ2:KerbičIvan">

               <speaker>IVAN KEBRIČ:</speaker>

               <p>Hvala gospa podpredsednica za besedo. Spoštovane kolegice in kolegi! Po poslovniku,
               ki mi omogoča, predlagam naslednje: <q>"Da predstavimo to točko na konec naše 8. seje z
               naslednjo utemeljitvijo: da dobi matično delovno telo čas, da se opredeli do vsebine
               in tudi do amandmajev, ki so že prispeli in jih imamo na razpolago."</q></p>
               <p>Na drugi strani pa si dovolim seznaniti, da sem dogovorjen s socialnimi partnerji,
               konkretno s predstavniki sindikatov, ki predstavljajo delojemalce, da se z njimi po
               možnosti, govorim, moja pripravljenost je, da se dogovorimo, kje se lahko poenotimo v
               njihovih dveh bitnih zahtevah. In menim, da je ta utemeljitev takšna, da jo lahko
               podprete oziroma vas prosim, da izglasujemo, da se ta točka prenese na konec naše 8.
               redne seje tako kot je zamišljeno. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Kebrič. Ta predlog dajem na glasovanje. Ugotavljamo sklepčnost! <stage>(57
               poslancev.)</stage></p>
               <p>Kdo je za predlog, ki smo ga ravno kar slišali? <stage>(41 poslancev.)</stage> Je kdo proti? <stage>(1
               poslanec.)</stage></p>
               <p>Ugotavljam, da je predlog sprejet. S tem zaključujem to točko oziroma prekinjam to
               točko dnevnega reda.</p>
               <p>Prehajamo na <title>27. TOČKO DNEVNEGA REDA, TO JE NA PRVO OBRAVNAVO.</title> Proceduralno?Proceduralnoima besedo gospod Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Jaz sem prej prosil predsednika, da nam pove, katere točke so
               dogovorjene. Zdaj prosim pa koalicijo. Spoštovani poslanci koalicije, tudi ta predlog
               prejšnjega zakona, ki ste ga prestavili na zaključek seje, je koalicijski zakon -
               gospod Kebrič pripada koalicijski stranki. Prosim, povejte, katere točke, ki ste jih
               uvrstili po hitrem postopku na to sejo, imate pripravljene! Povejte, da bomo vedeli,
               na kaj se pripraviti, kaj delati, ker sicer čakamo tukaj opozicijski poslanci kot
               neki hlapci, ki so prišli zjutraj v parlament in čakamo, da bo predsednik rekel,
               danes boste delali tukaj, čakajte tukaj, da se mi zmenimo! Oprostite, to ni več
               parlament! To ni več parlament!</p>
               <p>To, kar delate iz tega parlamenta, spoštovane tri stranke vladne koalicije, to ni
               parlament! To ni demokracija, najmanj pa to parlamentarna demokracija, ker je
               poslovnik prvi in glavni, tako kot ustava, ne glede na to, kaj ste odločali in česa
               niste odločali. Glasuje se, to je povsem jasno, ampak dajmo delati tako, kot je treba
               - minimalno, minimalno po poslovniku! Kaj pa naslednja točka, pa dve točki naprej?
               Ali bomo spet ugotovili, da se vladni poslanci niste dogovorili med sabo? Potem ne
               dajajte zadev po hitrem postopku! Dajte se najprej zmeniti, tako kot je normalno v
               evropskih parlamentih, in potem pridite s točkami na dnevni red!</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Nadaljujemo po dnevnem redu. <stage>(Smeh.)</stage></p>
               <p>Torej, smo pri <title>27. TOČKI DNEVNEGA REDA - PRVA OBRAVNAVA PREDLOGA ZAKONA O
                  SPREMEMBAH IN DOPOLNITVAH ZAKONA O RADIOTELEVIZIJI SLOVENIJA.</title> Predlog zakona
               sta v obravnavo zboru predložila poslanca, gospod Janez Janša in Ivo Hvalica. Želi
               predstavnik predlagateljev predloga zakona besedo? Besedo ima gospod Janša.</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>Ta zakon je pripravljen, ker ga je vložila opozicija <stage>(Smeh!)</stage>, tako da ne bo ovir za
               sprejemanje.</p>
               <p>Spoštovana gospa podpredsednica, kolegice in kolegi! Danes odpiramo razpravo o zelo
               pomembni temi, čeprav glede na tekst, ki je v Poročevalcu, in ki je kratek, morda
               tega komu ne obeta. Ena od temeljnih pravic volilcev v demokratični državi je to, da
               so seznanjeni <stage>(Nemir v dvorani.)</stage></p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Jaz bi prosila kolegice in kolege, če prisluhnemo razpravljalcu!</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>Jaz sem prepričan, da če bi ta zakon že veljal, kolega Anderlič ne bi počel tega, kar
               zdajle počne.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Lepo prosim, no, dajmo! Umirite se! Prosim, gospod Janša, če nadaljujete.</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>Bom, ko mi boste zagotovili toliko tišine, da bom vsaj sebe slišal.</p>
               <p>Gre namreč za zelo pomembno temo in jaz ne bi rad, da gremo mimo nje tako, da bi
               govorili eden mimo drugega, še posebej zaradi tega, ker je bilo v teh prvih poskusih
               in teh prvih pogovorih, ki so se nekateri odvijali med poslanskimi skupinami že prej,
               preden smo zakon vložili, zaznati širšo podporo temu predlogu, ki ni omejena niti na
               opozicijo, niti na pozicijo, ampak gre za neko spoznanje, da je na tem področju treba
               nekaj narediti. Razhajamo se pri samih predlogih, vendar pa se nekateri predlogi tudi
               dopolnjujejo in ne samo izključujejo.</p>
               <p>Skratka, predlagatelja predlagava, da državni zbor sprejme spremembe zakona o
               Radioteleviziji Slovenije, tako da se uvede tudi tretji televizijski program, tretji
               program nacionalne televizije, prek katerega bi bila javnost sprotno, tekoče in
               neposredno obveščena o delu najvišjega zakonodajnega telesa. Glede na to, da take
               izkušnje obstajajo v mnogih evropskih državah in mnogih državah širše po svetu, ne
               predlagamo nič takega, kar bi bilo neizvedljivo, kar bi bilo treba še posebej
               proučiti in uvajati nekaj let. Predlagamo nekaj, kar je postalo v zadnjih letih
               osnovni standard demokracije, v tistem delu demokratične Evrope, v katerega si tudi
               mi sami želimo. Ne bom zdaj navajal držav, kjer so te možnosti dane, ali evropskega
               parlamenta, kjer lahko seje evropskega parlamenta neposredno spremljate vedno na
               posebnem kanalu.</p>
               <p>Rekel bi to, da je naš predlog v bistvu sestavljen iz dveh delov. V prvem delu
               predlagamo, da se v državnem zboru napelje, vzpostavi potrebna infrastruktura, s
               katero se bo snemalo neposredno vse plenarne seje državnega zbora, seje delovnih
               teles, vsaj pomembnejše seje delovnih teles, seje državnega sveta in morda tudi
               delovnih teles državnega sveta. Predlagamo, da je to infrastruktura, ki je v lasti
               državnega zbora, ki omogoča, da se vse to počne tekoče, brez zapletov, z manjšimi
               stroški, brez nepotrebne režije, in da se lahko na to infrastrukturo priključi
               katerakoli medijska hiša, ki obvešča javnost o delu državnega zbora in državnih
               institucij. V ta namen smo mimo tega zakona tudi vložili poseben amandma k letošnjemu
               proračunu, ki je že dobil podporo na matičnemu delovnemu telesu.</p>
               <p>V drugem delu pa predlagamo, da se ustanovi tretja televizijska mreža, tretja mreža
               nacionalne televizije, na kateri bi se neposredno prenašalo vse plenarne seje
               državnega zbora, pomembnejše seje državnega sveta, seje nekaterih delovnih teles ali
               pa bi se o delu teh delovnih teles prek posnetkov v terminih, ko ni neposrednih
               prenosov, javnost obveščalo naknadno oziroma z minimalnim zamikom. Gre za nekaj, kar
               je vlada imenovala v svojem mnenju, bom rekel zelo izmikajoče se, za standard, ki ga
               drugje še praktično ne poznajo, kar seveda ni res. Res pa je, da je to visok
               standard, da je to visok standard demokracije, ki bi omogočil neposredno spremljanje
               volivcev, dela parlamenta, dela tistih, ki so jih volili in dela tistih, ki jih
               morajo tudi med mandatom nadzorovati. Mi smo prepričani, da bi sprejem tega zakona in
               uvedba tega, kar zakon predlaga, kvalitetno vplivala tudi na delo državnega zbora. Da
               bi bile rešitve, ki bodo tukaj sprejete, če se zakon sprejme in uveljavi, bolj
               kvalitetne, da bi se bolj odločalo glede na tisto, kako nekdo svoj predlog
               argumentira, kako ga obrazloži, kako ga utemelji, kako je po volji večine ljudi in
               manj glede na aktualna razmerja v tekoči politiki ali glede na razmerja med pozicijo
               in opozicijo.</p>
               <p>Iz izkušenj v drugih državah vemo, da ni nobene države, kjer bi to uvedli, kjer bi
               neposredne prenose sej državnega zbora uvedli in bi jih potem ukinili, ker bi bili
               ljudje proti temu. Povsod je bilo to s strani javnosti pozdravljeno glede na to, da
               je to itak možnost, ne pa obveznost za volivca. Volivec ima možnost, da spremlja delo
               državnega zbora, če to hoče. Če pa noče, gleda pač program na drugem kanalu ali
               televizije ne gleda. Zato to ni nobeno posiljevanje, kar skušajo dopovedati nekateri
               pisci, organizirani pisci pisem bralcev, ki smo jih prebrali v zadnjih dnevih, ki se
               cinično norčujejo s tega, kot da bi bilo to, da bi bil to predlog iz prejšnjih časov.
               To je predlog iz prihodnjih časov. Ne glede na to, kakšna bo usoda tega zakona, v
               naslednjem tisočletju si demokracije ne bo možno predstavljati brez tega, da lahko,
               ker tehnika to v izdatni meri že omogoča, ljudje in volivci neposredno spremljajo
               delo tistih, ki so jih volili.</p>
               <p>Podpora temu predlogu na načelni ravni je prišla tudi s strani vodstva nacionalne
               televizije, s strani sveta RTV-ja in tudi iz nekaterih civilno-družbenih
               institucij.</p>
               <p>V zvezi s tem zakonom se je odprlo nekaj vprašanj oziroma v zvezi s tem konkretnim
               predlogom se je odprlo nekaj vprašanj, o katerih smo razpravljali tudi na seji
               matičnega delovnega telesa. Poročilo ste dobili verjetno, predsednica ga je tudi
               predstavila. Jaz bi se tukaj omejil samo na dve temi oziroma na dva dodatna predloga,
               ki sta bila dana. Eno je predlog, da se neposredno prenaša seja državnega zbora tudi
               preko interneta, kar je varianta, ki jo je možno realizirati zelo hitro in ne zahteva
               visokih dodatnih sredstev pri državi. Zahteva pa seveda bistven vložek pri vsakemu,
               ki te možnosti doma še nima, pa bi moral zato, če bi hotel spremljati delo državnega
               zbora preko interneta, kupiti tako računalnik, kot tudi ustrezno opremo in se
               priključiti na to svetovno omrežje. Kljub temu pa mi tudi ta predlog pozdravljamo. Ga
               ne zavračamo, pravimo da je dober, pravim pa tudi, da ni zadosten, ker gre samo za
               omejeno kategorijo volivcev.</p>
               <p>Drugi tak predlog, ki je bil navržen iz strani enega od poslancev liberalne
               demokracije, je bil predlog, da se seje prenašajo tudi neposredno na radijski mreži.
               Mi ta predlog podpiramo. Mi smo se pripravljeni v pripravi zakona za drugo branje
               pogovarjati o tem, da razširimo spremembo, ki je predlagana tudi na ta način, da
               bodisi v tem smislu, da se uvede ustrezna kombinacija ali da vsaj, ko gre za
               pomembnejše seje, poteka prenos, kar je bila praksa ob nekaterih primerih tudi že
               doslej, tako na radijski kot na tretji televizijski mreži. Skratka, v veliki meri gre
               tukaj, ko je šlo že za razpravo delovnih teles in za predloge, ki se dopolnjujejo in
               se ne izključujejo.</p>
               <p>Na kratko bi odgovoril še nekaterim, ki so izražali pomisleke češ, da je to drago, da
               to ni možno realizirati, da to terja velikanske investicije. V mnenju, ki mislim, da
               ste ga vsi dobili, in je bilo poslano iz strani vodstva nacionalne televizije, so
               dane bolj ali manj realne ocene, kaj to pomeni v finančnem smislu, in tudi ocene, kaj
               je možno narediti takoj in kaj šele postopoma. Takoj oziroma relativno v kratkem
               času, če državni zbor zagotovi to infrastrukturo, za katero, ponavljam, bi morala
               biti, tako kot v Nemčiji in še v mnogih drugih državah, to infrastruktura, ki je last
               te institucije, ki je last državnega zbora in ki omogoča vsakemu mediju, radijskemu
               ali televizijskemu, ki se želi priključiti na to infrastrukturo, da omogoči gledalcem
               in poslušalcem, da neposredno spremljajo delo tega državnega zbora. Od te točke
               naprej, od tega priključka naprej, pa je, ko gre za komercialne medije seveda to
               njihova prosta izbira, ko gre pa z nacionalno televizijo in morda tudi radio, pa
               glede na to, da organiziranost in delo te institucije urejamo z zakonom, ki se
               sprejema v tem parlamentu, predlagamo, da se uvede pač ta rešitev z neposrednimi
               prenosi.</p>
               <p>Po zagotovilih vodstva radiotelevizije je možno s tem, da se uvede tretji
               televizijski kanal, ki bi oddajal prek zakupljenega satelita, ker prostor je, in z
               obvezo, da kabelski sistemi, ki obstajajo, prenašajo tudi ta tretji program, že v tem
               trenutku takoj pokriti 45% gledalcev v Sloveniji. S tem da se ta tehnologija hitro
               širi, da narašča tudi število tistih, ki imajo individualne satelitske sprejemnike,
               bo ta procent pokrivanja v trenutku, ko bo ta zakon sprejet oziroma v času, ko bi bil
               ta zakon sprejet, zagotovo prek 50%. Jaz se strinjam s temi opozorili, da bi bila
               izgradnja zemeljskega omrežja za tretjo mrežo, glede na to, da so se frekvence,
               posebej televizijske pa tudi radijske, doslej mnogokrat delile tako, da so
               razdeljene, niso pa v mnogih primerih v funkciji, da bi bila to predraga investicija.
               Ker pa na satelitu obstaja prostor, ki je zakupljen, je škoda, da se tega ne
               izkoristi. V nekaj letih bo ta procent možnosti sprejema prek satelita prišel na 60,
               70 ali 80%. Možne pa so tudi tukaj nekatere kombinacije, ki ne bi bistveno podražile
               samega projekta.</p>
               <p>Na koncu naj rečem še to, da mi je kot predlagatelju žal, da ste z nekaj glasovi
               večine zavrnili hitri postopek, glede na to, da gre za projekt, ki ga je možno
               realizirati v več fazah, glede na to, da za prvo fazo tehnični pogoji bolj ali manj
               obstajajo oziroma jih je možno relativno hitro zagotoviti. Kljub temu pa mislim, da
               tudi v tem normalnem postopku lahko, še posebej, ker je v njemu možno upoštevati tudi
               nekatere dodatne predloge za drugo branje, relativno hitro lahko pridemo do rešitve,
               ki bo, tako kot je zapisala vlada v svojem mnenju, Sloveniji prinesla nekatere
               pozitivne točke, ko gre za višje standarde demokracije, tudi ko gre za naša
               prizadevanja za izpolnjevanje kriterijev za vstop v Evropsko zvezo. Tudi s tega
               vidika računam na podporo temu zakonu, vsaj takšno, kot je bila izražena na matičnem
               odboru, ki je predlog zakona podprl. Hvala.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Predlog zakona je obravnaval odbor za notranjo politiko in pravosodje kot
               matično delovno telo. Prosim poročevalca, če predstavi mnenje odbora o predlogu
               zakona. Besedo ima gospa Darja Lavtižar-Bebler.</p>
            </sp>
            <sp who="SDZ2:LavtižarBeblerDarja">

               <speaker>DARJA LAVTIŽAR-BEBLER:</speaker>

               <p>Hvala lepa. Spoštovani zbor! Moram poudariti, da je bila razprava o tem predlogu
               zakona na odboru za notranjo politiko in pravosodje dokaj polemična. Navzoči so sicer
               načelno podprli vsebino predloga zakona v tem smislu, da se parlament ustrezno
               usposobi za neposredne prenose sej oziroma idejo o širši možnosti spremljanja razprav
               poslancev. Hkrati pa so izrazili ob ponujenih zakonskih rešitvah vrsto pripomb in
               pomislekov. Tako je bilo že na začetku razprave postavljeno vprašanje, kdo naj bi
               odločal o tem, katere seje delovnih teles so pomembnejše in katere so manj
               pomembne.</p>
               <p>Gre namreč za vprašanje pristojnosti uredniške politike. V pojasnilu je bilo rečeno,
               da bi bili v primeru sprejetja zakona prenosi sej državnega zbora obvezni za vse
               seje. Nadalje je bilo opozorjeno, da bo s tehničnega vidika potrebno resno proučiti
               oziroma razmisliti o ponovni širši razpravi o delitvi frekvenc, ne glede na možnost,
               da bi prek satelita, ki deluje in ki bi oskrboval kabelsko omrežje, imelo do tega
               neposrednega prenosa sej v parlamentu dostop veliko število ljudi.</p>
               <p>V nadaljevanju je bilo poudarjeno, da je bila v državnem zboru že dana pobuda za
               proučitev in tehnično usposodobitev parlamenta za neposredne prenose sej državnega
               zbora, vendar so zadeve obtičale nedorečene. Zato velja, ne glede na nekatere
               pomanjkljivosti ponujenih zakonskih rešitev, predlog zakona podpreti, saj bo na ta
               način možno hitreje in učinkoviteje premakniti stvari z mrtve točke.</p>
               <p>Nedvomno velja odpreti idejo o širši možnosti neposrednega spremljanja razprav
               poslancev. To bi imelo pozitivne učinke, tako z vidika možnosti volivcev, da
               spremljajo delo poslancev, kot tudi z vidika poslancev, ki predstavljajo ljudstvo po
               ustavi. Hkrati pa bi lahko pospešili tudi tiste nujne poslovniške in druge
               dograditve, za katere se ve, da niso najboljše in katerih zloraba lahko pripelje do
               neljubih težav in blokad v delu državnega zbora, kar bi gotovo imelo dokaj negativen
               odmev pri spremljanju neposrednih prenosov sej v parlamentu. Odločitev za več
               neposrednih prenosov ima torej lahko zelo pozitivne učinke, vendar pa je treba
               celotno zadevo zelo resno in odgovorno proučiti ter temeljito pripraviti.</p>
               <p>Ob tem je bilo še izraženo mnenje, da je prehodno zelo dobra rešitev prenos določenih
               pomembnih zadev prek interneta, čeprav pokrije tak prenos bistveno manj interesa kot
               pa televizijski prenosi in tudi za uporabnika je tovrstna rešitev dražja.</p>
               <p>V razpravi so bila izpostavljena tudi pomembna dodatna vprašanja, tako tehnične kot
               vsebinske narave. Tako je bilo rečeno, da je potrebno, ob dejstvu, da bo tretji
               program enakovreden in izjemno pomemben program, ki bo domnevno pokrival celotno
               področje Slovenije, razmisliti tudi o koncesiji za ta program oziroma vprašanju, komu
               to koncesijo dati. Pred očmi je treba imeti dejstvo, da gre za vprašanje programa, ki
               bo poleg prenosa parlamentarnega dela ponujal tudi še kaj drugega, kar pa je povezano
               tudi z bistveno večjimi stroški in seveda tudi z vprašanjem uredniške politike.
               Zadeva je gotovo širša, kot je zastavljena v predlogu zakona, zato je prav, da bi o
               kompleksnosti te problematike opravili še določene širše razprave v okviru strokovnih
               institucij in na podlagi strokovno opravljenih razgovorov, bi se bilo tudi lažje
               odločiti, na kakšen način bi omogočili državljanom neposredno spremljanje dogajanja v
               državnem zboru.</p>
               <p>Prav tako bi bilo treba izoblikovati objektivne kriterije, na podlagi katerih bo
               jasno urejeno vprašanje, katere zadeve se bodo prenašale na tem programu in kaj ne
               pride v poštev oziroma ali bo obvezen prenos za vse seje parlamenta.</p>
               <p>Na podlagi uvodnih obrazložitev in široke razprave je odbor sklepal najprej o
               predlogu predlagateljev, da se predlog zakona o obravnava po hitrem postopku. Odbor
               za notranjo politiko in pravosodje ne podpira predloga predlagateljev, da se predlog
               zakona o spremembah in dopolnitvah zakona o radioteleviziji Slovenija obravnava po
               hitrem postopku. Tako je odbor prešel na obravnavo predloga zakona po rednem
               zakonodajnem postopku in predlaga državnemu zboru, da sprejme sklep:</p>
               <p>1. Predlog zakona o spremembah in dopolnitvah zakona o Radioteleviziji zakona je
               primerna podlaga za pripravo predloga zakona za drugo obravnavo.</p>
               <p>2. Predlagatelja naj pripravita predlog zakona za drugo obravnavo v skladu z
               naslednjim stališčem, prouči in upošteva naj se mnenje in konkretna opozorila
               sekretariata za zakonodajo in pravne zadeve. Hvala.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi besedo predstavnik sekretariata? <stage>(Ne želi.)</stage> Želi besedo predstavnik
               vlade? Prosim. Gospa Marta Kos.</p>
            </sp>
            <sp who="SDZ2:KosMarta">

               <speaker>MARTA KOS:</speaker>

               <p>Spoštovane poslanke, spoštovani poslanci! Kot je bilo že večkrat poudarjeno, na vladi
               ne vidimo nobenih zadržkov oziroma formalnih ovir za dopolnitev obstoječega zakona o
               Radioteleviziji Slovenija v predlagani smeri. Vendar pa pri tem opozarjamo, da bi
               ustanovitev novega kanala nacionalne, torej javno-pravne televizije, je zelo zahtevno
               programsko in pa finančno dejanje, katerega smotrnost je potrebno vsestransko
               preučiti in pa tudi soočiti še z nekaterimi drugimi zamislimi o dodatnem
               televizijskem programu nacionalne televizije, ki naj bi ga posredovali prek
               zakupljenega satelitskega transponderja. Poleg tega vlada tudi ugotavlja, da v
               predlogu državnega proračuna za leto 1998 ni predvidene postavke, iz katere bi v tem
               letu zagotovili sredstva za uresničevanje predlaganega zakona v smislu 3. člena
               predloga zakona in v smislu ocene predvidenih stroškov, ki je vsebovana v 3. točki
               uvoda. Zato je vlada tudi predlagala, da bi enkratna investicijska sredstva, potrebna
               za zagotovitev tehničnih pogojev za neposredni prenos, bila zagotovljena na posebni
               proračunski postavki državnega zbora. V primeru uresničenja predloga, bi Slovenija
               glede obveščanja o parlamentarnem delu nedvomno precej presegla prakso in standarde
               večine evropskih držav, saj sedanji način obveščanja o delu parlamenta in
               neposrednega prenašanja nekaterih sej ni slabši od načinov obveščanja v večini
               razvitih evropskih držav.</p>
               <p>Da ne boste rekli, da govorim na pamet, bi vam rada predstavila nekaj prakse iz
               sosednjih držav oziroma evropskih držav. V Avstriji je neposrednih prenosov
               parlamentarnih sej razmeroma malo, samo pet do sedemkrat letno in jih ÖRF, to je
               avstrijska državna televizija izbira na osnovi mnenje pristojnih uredništev.
               Prenašajo bistvene protokolarne dogodke, recimo ko gre za potrditev predsednika
               republike, tu in tam tudi sprejetje proračuna, nekaj več pa je bilo prenosov v času,
               ko je avstrijski parlament obravnaval nekatere vitalne zadeve, še posebej, kar zadeva
               vstop Avstrije v Evropsko unijo. Število gledalcev, ki po analizah avstrijske
               televizije spremljajo takšne prenose, je relativno majhno, nekaj več je tega
               zanimanja samo, ko gre za kakšne afere. Recimo to je bila znana afera <q>"Androsch"</q>.
               Sicer pa ima televizija na sporedu vsak teden polurno oddajo o najzanimivejšem delu
               iz parlamenta. Zaenkrat v Avstriji ni pobud, da bi na nivoju prenosov dosegli kaj več
               in sedanji sistem poročanja očitno zadošča tako parlamentarcem kot pa tudi
               gledalcem.</p>
               <p>V Italiji. Italija je znana predvsem po posebnem sistemu, ki vlada na radiu, ki je v
               večinski lasti italijanskih radikalcev, direktno prenašajo zasedanja, za kar ta radio
               dobiva tudi nekaj javnih sredstev. Prav zdaj imajo v parlamentu tudi proceduro, ki bi
               to nalogo poverila radijskemu programu na posebni frekvenci v okviru RAI, ki bi bil
               specializiran za poročanje o delu parlamenta. Televizija, ki pa ima sicer kar tri
               34-urne programe, se za direktne prenose s sej iz parlamenta odloča redko in le v
               primeru, da gre za izjemno važne teme, recimo predstavitev kandidata za premiera,
               politična zaupnica vladi in podobno oziroma pa tudi nekatere protokolarne
               dogodke.</p>
               <p>V deželah Beneluxa je praksa prenašanj zasedanj parlamentov pogostejša in neposredno
               prenašajo pomembnejše seje, seveda pa je tudi tukaj bistvena odločitev urednikov
               televizijskega programa. Enako prakso pa zasledimo tudi v večini nordijskih
               držav.</p>
               <p>V Veliki Britaniji imajo izvirno rešitev, kajti vsi neposredni prenosi dela spodnjega
               doma so dostopni na posebnem kanalu plačljive televizije, za katero je seveda, kar že
               pomeni beseda <q>"plačljiva televizija"</q>, je treba plačati posebej, javna televizija pa
               se zelo redko odloča za prenose dela seje.</p>
               <p>V Nemčiji je postopek podoben kot recimo v Italiji. O delu Bundenstaga poroča pa
               televizija v svojih informativnih oddajah. Z uvedbo novega televizijskega programa
               Phönix lansko pomlad pa je poročanje dobilo večji obseg. Ta nemški primer bi lahko
               bil še najbližje temu slovenskemu predlogu sprememb zakona. Seveda pa tudi pri tem
               kanalu Phönix gre za izbrano poročanje o najpomembnejšem delu, ki pa ni toliko vezano
               na neposreden prenos, ampak je izjemno veliko komentarjev o parlamentarnem delu in pa
               tudi intervjuje tistih, ki lahko kompetentno govorijo o posameznih problemih.
               Neposredne prenose pa v Nemčiji poznajo predvsem na internetu, vse to pa omogoča
               posebna služba v parlamentu.</p>
               <p>Skratka, če povzamem vse te praktične primere. Prakse v posameznih državah so precej
               različne, vendar niti v eni državi za prenose parlamentarnega dela ni bil ustanovljen
               poseben program javne televizije in skoraj povsod so za prenašanje odločilne
               odločitve urednikov televizijskega programa. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želijo besedo predstavniki poslanskih skupin? <stage>(Ne želijo.)</stage> Besedo dajem
               poslankam in poslancem. Gospod Kopač, gospod Ribičič, gospod Mozetič. Pisno se ni
               nihče prijavil k razpravi, zato razpravo poslancev omejujem na 5 minut.</p>
            </sp>
            <sp who="SDZ2:KopačJanez">

               <speaker>MAG. JANEZ KOPAČ:</speaker>

               <p>Hvala za besedo. Upam, da bom še krajši. Ta predlog zakona, imam občutek, da ima,
               seveda, če ga ne gledam z dobronamernimi očmi, imam občutek, da ima dva namena. Eden
               od njih, ki morda niti ni toliko namen kot je pač pojavna oblika, bi ga lahko
               poimenoval morda za sindrom Hollywooda, kjer se mi zdi, da je v praksi opaziti
               ravnanje posameznih političnih veljakov, seveda tudi iz te hiše, ne samo iz
               Gregorčičeve, ki bi želeli, skratka svoj poklic, to je poklic poslanca, neverjetno
               mnogo medijsko prikazovati kot nekaj, kar je pač deležno, kar mora biti deležno ne
               vem kakšne silne pozornosti, ne glede na to, ali je vsebina tega dela primerna za to,
               da jo gleda, sliši, opazuje kaj širši krog poslušalcev, gledalcev, skratka, javnosti,
               ali pa morda samo zelo ozek družinski krog dotičnega človeka.</p>
               <p>Drugo, kar se mi zdi, da prinaša predlog zakona, je neka posebna novotarija v
               trženju. Gre za, po mojem mnenju, trženje z administrativnimi ukrepi. Torej spreminja
               se zakon o Radioteleviziji Slovenija, kjer se predpisuje, da bo Radiotelevizija
               Slovenije povečala obseg svoje produkcije tako, da bo - in seveda zaslužila za ta
               povečan obseg - tako da bo to parlament z zakonom uredil. Predstavljajte si, da na
               primer parlament - res karikiram - z zakonom predpiše, da bo, ne vem, RTV Slovenija
               vsak teden oddajala, ne samo morda trikrat, štirikrat, odvisno od uredniške politike
               ali pa politike trženja, ampak, ne vem, vsak dan po pol ure reklamo o podjetju, ne
               vem, na primer Krke Kozmetika - si izmišljujem - in da mora, seveda, to podjetje to
               plačati. Skratka, če že obstaja ideja o neposrednih prenosih, in če bi že pristal
               nanjo, potem se mi zdi primerno, da bi to pisalo ne v zakonu o spremembi zakona o
               Radioteleviziji Slovenija, ampak v zakonu o obveščanju javnosti, ne vem, o delu
               parlamenta ali pa o nekem drugem aktu, kjer bi pisalo, da se zagotovijo sredstva za
               neposreden prenos dela parlamenta, da Svet za radiodifuzijo - ne Radiotelevizija
               Slovenija - v dogovoru z vodstvom parlamenta poišče frekvenco, gor-dol, in da,
               skratka, upravlja s to frekvenco ali pa da trži s to frekvenco navsezadnje tisti, ki
               ponudi najboljše pogoje; ni nujno, da je to Radiotelevizija Slovenija. Na ta način
               poskušam odgovoriti na pomislek, izražen na odboru za notranjo politiko in
               pravosodje.</p>
               <p>Vsekakor menim, da je ta predlog zakona, tak kot je, vsaj zame osebno, nesprejemljiv
               in ne bom podprl sklepa matičnega delovnega telesa, da se predlog zakona v prvi
               obravnavi sprejme. Zdi se mi, da je povsem neproučen, da ocena finančnih posledic ni
               točna, pa tudi če bi bila točna, se mi zdi tako, če temu smem reči, administrativno
               trženje frekvenc absolutno neprimerno za današnji čas, pa čeprav lahko kdo reče, da
               to predstavlja večji standard demokracije; za mene to ne predstavlja večjega
               standarda demokracije. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Besedo ima gospod Ribičič.</p>
            </sp>
            <sp who="SDZ2:RibičičCiril">

               <speaker>DR. CIRIL RIBIČIČ:</speaker>

               <p>Hvala lepa za besedo. Jaz se bom priključil tistim, ki so podobno, kot so sklepi
               odbora, podprli osnovno idejo in pa opozorili, da je treba stvari zelo resno
               proučiti. S tega vidika tudi mislim, da je prav, da ni bil sprejet hitri postopek; ne
               toliko zaradi tega, ker ne bi mogli tudi hitreje razrešiti dilem, ki so pred nami,
               ampak predvsem zaradi tega, ker enostavno poslovniški pogoji za hitri postopek niso
               bili izpolnjeni. Dilem je pa veliko in mislim, da se soglasje oblikuje v tej smeri,
               da se širše prenašajo tudi neposredno na televiziji zasedanja državnega zbora. Dilem
               je pa veliko in tudi ta redni postopek bo treba izkoristiti za to, da pridemo do
               najboljših rešitev.</p>
               <p>Kolegu, gospodu Janši se zahvaljujem za podporo, čeprav ni zmogel reči, da gre tu za
               mojo pobudo o prenosih na internetu. Podobno je tudi že prej gospod Mozetič izrekel
               tudi v imenu poslanske skupine SKD podporo tej ideji. Jaz seveda priznam, da to ni
               nadomestilo za širše prenose televizije, da je to pač dopolnilna ideja, ki ne
               razrešuje tistih problemov, na katere opozarjajo predlagatelji tega zakona. Bi pa rad
               vendarle rekel, da ni bilo povsem korektno tukaj predstavljeno to v zvezi s stroški
               interneta. Seveda, če štejemo, da bo moral nekdo, ki še nima računalnika kupiti
               računalnik, pa plačati priključek na internet in tako naprej, potem bodo ti stroški
               seveda veliki. Ampak, s tega vidika bi morali o tem tudi pri tem zakonu šteti, da bo
               vsakdo kupil televizor in si montiral anteno za to, da bo gledal televizijske
               prenose. Skratka, to spremljanje dela prek interneta je poceni s tega vidika, da so
               zelo majhni stroški za montažo, priprav za prenos slike in zvoka in da lahko zelo
               poceni to spremljajo tisti, ki že imajo priključek na internet. To pa seveda po nekih
               prognozah za Združene države Amerike pomeni leta 2000, da bo vsak šolski razred imel
               priključek na internet in s tem seveda tudi vsak učenec v Združenih državah Amerike.
               Ali bo to pri nas leta 2003 ali 2005 je drugo vprašanje, ampak marsikatera šola pri
               nas ima ta priključek. Poleg tega imajo ta priključek vsi poslanci, pa velika večina
               novinarjev, mnogi strokovnjaki, profesorji na univerzah, diplomati, mnoga podjetja.
               In seveda, to ni omejeno samo na slovenski prostor, to lahko spremlja tudi vsakdo, ki
               razume slovensko iz tujine, prek interneta, brez kakršnih koli zapletov.</p>
               <p>Rad bi rekel še kakšno besedo o tem, da bo treba marsikaj tudi v državnem zboru
               spremeniti, če želimo vsa zasedanja tega državnega zbora prenašati po televiziji. Če
               primerjamo to, kar se dogaja tukaj v tej dvorani, s tem, kar se dogaja na televiziji
               v rednih televizijskih prenosih, da ne govorim o TV dnevnikih, potem bomo videli, da
               je tam situacija bistveno bolj zgoščena, bistveno bolj vsebinska, bistveno bolj
               kakovostna, manj je odmorov, izgubljanja časa in tako dalje. Se pravi, te stvari bomo
               morali urediti v državnem zboru zato, da bi se ti naši prenosi lahko primerjali z
               drugimi prenosi na televiziji in zato, da državni zbor zaradi teh prenosov ne bo
               izgubljal, ampak bo pridobival na svojem ugledu. Če bi prenašali to, kar se zdaj
               dogaja v državnem zboru, potem temu seveda ne bi bilo tako. Tukaj bi bil rad jasen v
               tem smislu, da ne bi zgledalo kot, da je tukaj treba spreminjati stvari samo v smeri
               omejevanja ali predvsem v smeri omejevanja pravic opozicije. Ne mislim na to. Mislim
               na to, da lahko v državnem zboru marsikaj spremenimo na takšen način, da bo naše delo
               bolj zanimivo, bolj odmevno, da bodo bolj zainteresirani ljudje za to, da ga
               spremljajo, tudi neposredno na televiziji.</p>
               <p>In naj omenim, ker se mi čas izteka samo en primer. Osebno menim, da bi bilo možno
               vprašanja in pobude poslancev spremeniti na takšen način, da bi bil interes javnosti
               veliko večji kot je danes. Gotovo to ne bi bilo ob petkih dopoldne, ampak bi bilo
               takrat, kadar bodo ljudje imeli več časa in bodo imeli tudi interes, da to
               spremljajo. In jaz vidim zelo enostavno možno potezo, da se to spremeni. Prva tri
               vprašanja, ki jih dajejo - prosim predsedujočo, če lahko zaključim, glede na
               to<gap n="..."/></p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Prosim, če zaključite z mislijo.</p>
            </sp>
            <sp who="SDZ2:RibičičCiril">

               <speaker>DR. CIRIL RIBIČIČ:</speaker>

               <p>Imam en argument namreč. Omejitev je bila postavljena potem, ko sem jaz že dobil
               besedo.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Lepo vam povem, da ni bilo tako, kot govorite.</p>
            </sp>
            <sp who="SDZ2:RibičičCiril">

               <speaker>DR. CIRIL RIBIČIČ:</speaker>

               <p>Torej, vi ste najprej rekli, da bom dobil besedo. Potem ste pa rekli, ker ni bilo
               pisnih prijav, se omejuje na pet minut.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Ja. Saj ste imeli omejitev na pet minut. <stage>(Glasovi iz dvorane.)</stage> Lepo prosim, če misel
               zaključite.</p>
            </sp>
            <sp who="SDZ2:RibičičCiril">

               <speaker>DR. CIRIL RIBIČIČ:</speaker>

               <p>Misel bi zaključil v tem smislu, prva tri vprašanja, ki jih opozicija postavlja po
               našem veljavnem poslovniku so takšna vprašanja, ki morajo imeti posebno politično
               težo. Predlagam, da spremenimo poslovnik. Možno bi bilo pa to tudi s prakso narediti,
               brez spremembe poslovnika, da na ta tri vprašanja odgovarja predsednik vlade. In
               potem bomo imeli tukaj pravo polemiko med vodjo opozicije in predsednikom vlade, za
               katero bodo imele interes vse televizije; od nacionalne do lokalnih televizij. Potem
               bomo imeli bolj problem o tem, kako to urediti in se otepati prevelikega pritiska, ne
               pa samo problem, kako z zakonom prisiliti televizije k tem prenosom. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Repliko imata<gap n="..."/> Ali želite repliko gospod Pukšič? Ne. Razprava. Potem je
               gospod Mozetič naslednji razpravljalec.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Drage kolegice, spoštovani kolegi! Govoril bom v prvi osebi množine, ker
               bo v bistvu to tudi naše stališče naše poslanske skupine. Da ne bo kdo mislil, da se
               vikam.</p>
               <p>Torej, smo za in smo proti. Za smo zato, ker izhaja tudi iz naše pobude, ki smo jo
               dali na kolegij, ob tisti znani prekinitvi prenosa, da kolegij najprej razpravlja in
               odloči in opredeli do tega, da postavi določeno skupino, ki bo proučila možnosti tako
               tehnične kot finančne in druge, kar je potrebno, da se zagotovi, najprej omogoči,
               tehnične možnosti prenosa in potem omogoči tudi določene prenose. To je naša skupina
               dala kot pobudo. Bila je celo, menda, kakor vem ustanovljena neka skupina, do nekih
               zaključkov je tudi prišla, vendar te zadeve niso prišle na državni zbor - kot kaže -
               in zato je bilo potrebno poslušati stališča vlade. Drugače bi imeli že verjetno
               stališča lastne komisije. Torej, iz tega razloga, da se to omogoči, da se to
               zagotovi, da se postavijo možnosti za to, iz tega razloga smo za.</p>
               <p>Zdaj, zakaj smo pa proti? Smo proti takim trdim rešitvam, kot so predlagane, ki - ta
               <q>"proti"</q> izhaja pa tudi iz našega stališča, ki smo ga zastopali na kolegiju in v
               tistem sklepu, ki izhaja iz tega, naj se ne predpisuje, pa tudi če je to nacionalna
               televizija, komercialnim tako ali tako ne moremo, naj se ne predpisuje, da morajo
               neko stvar prenašati. Torej naj ostane kljub vsemu avtonomija uredništev nacionalne
               in drugih televizij, da glede na možnosti, ki bodo večje, ki jih bodo imeli, da
               prenašajo, bodisi neposredno bodisi v skrčeni obliki bodisi v zgoščeni ali
               kakršnikoli obliki to, kar se dogaja v parlamentu in pa na parlamentarnih
               odborih.</p>
               <p>Tako, da sta to tista dva razloga, ki si morda nasprotujeta, čeprav če ju vzamete oba
               skupaj in če izhajate iz tega, kar smo tudi govorili in predlagali, potem si to v
               bistvu ne nasprotuje. Ker potrebno je vzpostaviti možnosti, tehnične in drugačne, da
               bo možno prenašati kadarkoli in karkoli iz tega parlamenta, in potrebno je, kar je
               tudi, bom rekel, evropska norma, kar je tudi norma na nek način naše ustave, pravice
               obveščanja, vendar pa tudi pravice in svoboda uredništev, da sami odločajo o tem, kaj
               je tisto, kar bodo prenašali.</p>
               <p>No, iz tega razloga, sicer glede na to, da je zadeva v prvem branju, da jo je možno
               potem tudi v to smer dopolniti in priti do take ustrezne rešitve, ki bo odgovarjala
               tudi tem našim stališčem - iz tega razloga bomo tudi podprli po tem splošnem branju,
               v tej prvi fazi, ta predlog, s tem, da bomo vztrajali v nadaljnjih razpravah pri tem,
               da se rešitve pripravijo v to smer, da ne bo to zaukazano, pač pa da bo to kljub
               vsemu prepuščeno uredništvom, da oni odločajo o tem, kaj bodo prenašali.</p>
               <p>V to smer in tudi nekoliko zraven te smeri smo tudi vložili tri dodatne predloge, ki
               jih bom razložil, ko bomo prišli do odločanja o predlogih stališč in pa dodatnih
               sklepov. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Mozetič. Naslednji razpravljalec je gospod Pukšič.</p>
            </sp>
            <sp who="SDZ2:PukšičFranc">

               <speaker>FRANC PUKŠIČ:</speaker>

               <p>Hvala lepa, predsedujoča, za besedo. Seveda sam podpiram to, da bi prišlo do prenosa
               dela državnega zbora in tudi nekaterih odborov, pa tudi sveta državnega zbora. Čeprav
               je - na žalost ga ni tukaj, ker nekako nerad govorim o ljudeh, ki niso prisotni in se
               ne morejo istočasno potem tudi braniti ali pa replicirati, nekateri pa seveda imajo
               takšno navado, da ob neprisotnosti nekoga govorijo o drugih.</p>
               <p>Gospod Kacin, iz magnetograma iz odbora za notranjo politiko in sicer, ko so
               razpravljali o tej točki, je med drugim tudi rekel, da bi seveda, govori o omejenem
               številu nastopov v britanskem parlamentu in pravi potem dalje, če bomo uporabili,
               torej eno ilustracijo iz Socialdemokratske stranke, če pride gospod Pukšič nas in
               celotno vesoljno občinstvo Slovenije zabavati za uro in pol. Ja, gospod Kacin, mene
               seveda pred vesoljno Slovenijo ni sram. Verjamem pa, da za nekatera dejanja je vas
               pred vesoljno Slovenijo in slovenskim narodom lahko sram, in bi vam bilo nerodno
               stati pred to govornico in odgovarjati na kakšna konkretna vprašanja. Razlika je le v
               tem, da sem vseskozi govoril in v letu in nekaj časa, odkar sem poslanec tega
               državnega zbora, govoril o demografsko ogroženih področjih. Res pa je, da je lahko
               slovensko vlado sram, ko govorimo o teh področjih, namreč, kako na veliko se širijo
               in kako malo za ta področja naredimo. Da sem govoril o brezposelnosti, da sem govoril
               tudi pred nekaj meseci o nizkih osebnih dohodkih v Labod Delta Ptuj itd. Skratka,
               govoril sem o problemih, ki se tičejo seveda našega slovenskega naroda in tako potem
               seveda nas v tem državnem zboru.</p>
               <p>Hollywoodsko obnašanje je, ja, mogoče po eni strani, namreč v tistem smislu, ko nekaj
               v predvolilnih obljubah ali pa tudi kasneje, ko hodimo po raznih zborih, obljubljamo;
               drugo pa je seveda dati in ko glasujemo o nekaterih zadevah, se seveda drugače
               obnašamo kot smo na terenu govorili. Res pa je, da seveda sem pred kar nekaj meseci
               tudi sam opozoril in vprašal okrog te nesreče Roberta Papiča med streljanjem s
               155-milimetrskimi havbicami na Počko. Do danes se pravzaprav še ni izkristaliziralo,
               kaj je bil vzrok te smrti mladega slovenskega vojaka. Iz časopisja se pa da in se je
               dalo razbrati, da je seveda zastarelo izraelsko smodniško polnjenje itd. botrovalo k
               temu. Iz časopisja se je dalo razbrati, da je z odsluženimi izraelskimi minometi 120
               - milimetrov itd., kupljenimi za potrebe slovensko-izraelske vojske in nekih tajnih
               sporazumov, pa toliko bolj potrebno, da bi slovenska javnost to slišala in vedela o
               tej zadevi, kar direktno iz parlamenta. In da bi tisti, ki so bili včasih ministri
               odgovorno odgovarjali pred slovensko javnostjo, ne pa se skrivali za tem, ali bodo
               slovenski mediji kaj zapisali, ali ne.</p>
               <p>In nenazadnje, ko se iz sporočil umakne strogo zaupno, ugotovimo, da so sumi
               kaznivega dejanja; pa vendar nikjer nista zapisana ime in priimek, in seveda, koga se
               bo poklicalo na odgovornost. Skratka, razlogov je dovolj. Razlogov je pravzaprav
               preveč, da bi bilo potrebno pred slovensko javnostjo jasno in glasno povedati, to je
               pa le možno seveda, če se lahko slovenska javnost sliko o tem delu, o delu posameznih
               poslancev, vladi, ministrih in tako dalje ustvari sama. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Naslednji razpravljalec. Gospod Jože Zagožen ima besedo.</p>
            </sp>
            <sp who="SDZ2:ZagoženJože">

               <speaker>DR. JOŽE ZAGOŽEN:</speaker>

               <p>Hvala lepa. Podpiram sklep matičnega odbora, kajti pogoj resnični demokraciji je
               celovito in objektivno obveščanje in najboljše obveščanje je seveda neposreden
               prenos. Menim, da je predlog predlagateljev dober. Hkrati pa razumem tudi tiste, ki
               so proti njemu. Najbrž vedo, da je to tudi dvorezen nož, in da se je včasih bolje
               sončiti ali senčiti ob sedanjem medijskem stanju. Zakon bo nedvomno prispeval k večji
               demokratičnosti in tudi k večji racionalnosti in učinkovitosti našega dela in k večji
               odgovornosti. Na to me navaja izkušnja iz mestnega sveta v Ljubljani, ko se seje
               neposredno prenaša, in je opaziti te učinke, ki sem jih navedel, hkrati pa me je zelo
               presenetilo, kako velik je interes ljudi za te seje. Neverjetno, koliko ljudi in kako
               pozorno in vztrajno to spremlja, tako da se čudim tistim navedbam, češ, da je
               gledanost teh oddaj majhna. In menim tudi, da nihče izmed nas, tukaj poslancev ne bi
               smel biti proti, saj smo navsezadnje vsi prepričani, da so naši nastopi dobri in prav
               je, da ljudje to presodijo. Ti ljudje imajo to pravico in prav tako menim, da imamo
               poslanci pravico in dolžnost, da se prikažemo volivcem v celoti, da bodo lahko
               spremljali objektivno naše delo ali naše nedelo. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Želi še kdo razpravljati? Gospod Janša ima besedo.</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>Najprej moram ugotoviti to, da bomo očitno morali v tem državnem zboru uvesti še eno
               tipko za tiste, ki so hkrati za in proti, ker s to glasovalno napravo se te volje
               zaenkrat ne da izraziti.</p>
               <p>Kar se pa tiče zakona, pa naslednje - za to govornico je predstavnica vlade naštela
               nekatere evropske izkušnje, ki sicer obstajajo, ampak to je samo del teh izkušenj.
               Obstajajo tudi druge - vse kolege in kolegice bi opozoril na neko glasilo - najbrž
               veste, da obstaja, to je Parlamentarec - v katerem smo lahko prebrali povzetek
               ureditev z naslovom Obveščanje javnosti v evropskih parlamentih. V tem članku je po
               državah navedeno, kakšna je dosedanja praksa z neposrednimi prenosi, v kakšnih
               državah, ki je to domena javne in ki je to domena privatne televizije in kje so
               kombinacije. Zdaj citiram: <q>"Države, ki le državni televiziji omogočajo, da prenašajo
               delo parlamenta, so Danska, Grčija, Irska, Litva, Norveška in Turčija."</q> Večina držav
               omogoča obojim spremljanje in prenose s sej parlamenta tako javnim kot komercialnim
               televizijam, hkrati pa, če to drži in upam, da te navedbe držijo, stvari v Avstriji
               niso take, kot so bile tukaj predstavljene. Pišejo namreč, da v Avstriji posnamejo
               vse seje, ko gre za interpelacijo ali za aktualne dogodke in jih v celoti prenašajo
               še isti dan, ne v kakšni polurni oddaji, kot je bilo možno tukaj razumeti. Poleg tega
               je na televiziji še vsakih 14 dni na sporedu še poseben program z naslovom Iz
               parlamenta in posebne oddaje itd., enako v Belgiji. V Italiji je posebna oddaja o
               delu parlamenta, ki jo pripravlja državna televizijska mreža in ki se imenuje Danes v
               parlamentu, ki je na sporedu vsak dan, kadar poteka seja parlamenta, poleg tega pa,
               kar je bilo tudi omenjeno, radijska postaja Radio Radicale neposredno prenaša seje
               državnega zbora. V Luksemburgu je radijska mreža prisotna oziroma neposredno prenaša
               vsa javna zasedanja, televizija pa delno. Na Norveškem je parlament lastnik vse
               tehnične televizijske in radijske snemalne opreme, ki je v parlamentu in posreduje
               potem vsem javnim in privatnim televizijskim in radijskim hišam te signale itd.</p>
               <p>Skratka, vsi poslanci smo bili lahko, če smo prebrali to naše glasilo, obveščeni o
               tem, kakšna je izkušnja v evropskih državah. Zato prosim, da te izkušnje dodate k
               temu, kar je predstavila tukaj predstavnica oziroma direktorica urada za
               informiranje, ker potem bo to bolj ali manj zaokrožena slika.</p>
               <p>Kar se pa tiče teh poudarkov v dveh nastopih pred mano, češ da ni možno nikogar
               siliti, da nekaj prenaša, pa vas lepo prosim, da ne mešate komercialnih radijskih ali
               televizijskih postaj in javnih. RTV je javni zavod. To je televizija nacionalnega
               pomena, ki se financira predvsem iz naročnine; naročnina se pobira na podlagi zakona,
               ki je bil sprejet tukaj. Ta državni zbor ne more nikomur seveda zapovedati, naj nekaj
               dela, če gre za privatno institucijo, ki se financira iz svojih virov; če se pa nekdo
               financira iz državnih virov, z naročnino, če je to javna institucija, potem pa ta
               možnost obstaja, ni v nasprotju z nobeno ureditvijo v nobeni demokratični državi in
               ni sporna z nobenega vidika. Nasprotno, javnost, ki jo predstavljajo v glavnem tudi
               volilci, skratka, vsi državljani te države od 18. leta naprej, plačujejo to naročnino
               in imajo seveda tudi pravico do možnosti, da, če želijo, spremljajo tudi delo tistih,
               ki so jih volili oziroma ki odločajo namesto njih. Tako pa imamo v tej državi prakso,
               ki ne odstopa samo od tega standarda, ki ga mi predlagamo, ampak tudi od prakse v
               večini evropskih držav. Celo od države, ki jo v naših medijih velikokrat imenujejo za
               na pol totalitarno - mislim konkretno na Hrvaško - v tej državi boste našli javno
               televizijo, ki, mislim, da vedno neposredno prenaša poslanske pobude in vprašanja; se
               pravi tisti del dela parlamenta, kjer tudi opozicija pride do besede, kjer mora vlada
               odgovarjati na vprašanja, kjer je možno marsikaj razčistiti.</p>
               <p>Pri nas se še ni zgodilo, da bi nacionalka prenašala to, morda v dveh minutah nekaj
               posnetkov ali pa če komu uide kakšna taka, malo nerodna beseda, to se potem
               predstavi. Kar je seveda čisto v redu in tudi te stvari se tržijo, ni pa to v redu z
               vidika tega, kar predstavlja institucija obveščanja javnosti. V Veliki Britaniji se
               to tudi prenaša in mislim, da praktično ni države v Evropski zvezi pa tudi širše, ker
               Hrvaška ni v Evropski zvezi in naj bi prišla tja kasneje kot mi, vsaj tako je splošno
               prepričanje v tej državi in vladnih institucijah, ampak v evropskih državah in tudi
               širše se prenaša vsaj ta del dela državnega zbora. Najbrž ni treba posebej
               pojasnjevati, zakaj. Javnost daje moč argumentom; če pa argumenti nimajo moči in če
               javnosti ni zraven, te moči ni, potem pa gre samo na to, kdo ima več glasov za kakšno
               rešitev. Zato pa tudi seje niso potrebne, dosti je, da samo glasujemo. Jaz vem, da
               gospoda Jelinčiča ali pa Jakiča ne bom nikoli prepričal z argumenti, tako da trošimo
               tukaj energijo in čas. Vem pa, da vsak, ki je v tem parlamentu, da je vsak odvisen
               tudi od tega, kaj mislijo volilci, in da v primeru, če so oni prisotni pri tem delu,
               če lahko to spremljajo, bodo argumenti bolj zalegli. To ni nič novega, to vemo vsi
               skupaj že dolgo. In ravno zato, ker to vemo, bom rekel, nekateri nasprotujete temu
               zakonu.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Gospod Mozetič ima besedo.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. To bo replika gospodu Janši. Torej, vsekakor ni strahu, da bi bilo
               potrebno še dve tipki vnesti, ker jaz nisem govori o tem, da bomo glasovali za in da
               bomo glasovali proti. Zdaj, če bi gospod Janša prej poslušal, bi to verjetno
               slišal.</p>
               <p>Tudi nenavsezadnje je naša poslanska skupina sprožila to zadevo na vodstvo državnega
               zbora. Potem je bila na kolegiju imenovana komisija, da se pripravijo določene
               rešitve, da se proučijo in da se potem te zadeve resno pripravijo v parlamentu, brez
               sodelovanja vlade in vseh drugih. Navsezadnje gre za zadevo, ki se tiče v prvi vrsti
               parlamenta.</p>
               <p>Jaz sem povedal argument, zakaj smo za. In za smo zato: - bom ponovil še gospodu
               Janši zdaj, kar smo tudi napisali o tem - da se proučijo vse te rešitve, da se
               omogoči tehnično in ne vem na kakšen način, kar je potrebno narediti v državnem
               zboru, da bo možno to, kateri koli trenutek, kakorkoli prenašati, bodisi tudi z
               internetom, kar je tudi možno. Proti smo pa, smo takrat v predlogu napisali - sem
               zadnjič jaz, ko sem bil na odboru, sem dal tudi repliko tudi povedal in sem danes
               isto povedal - proti smo pa takim rešitvam, ki zaukazujejo, ki odrejajo nacionalni
               televiziji, da je dolžna prenašati čisto vse iz tega parlamenta. Torej, vse
               parlamentarne seje in seje nekaterih odborov ali pa vseh. Proti temu sem. In zato sem
               na koncu rekel, za kar pa rabimo samo eno tipko, da bomo v tem prvem branju glasovali
               za ta sklep, ki pravi, da je zadeva primerna podlaga za nadaljnjo razpravo. V
               nadaljnji razpravi pa bomo videli, v kateri smer bo stvar šla. Če bo šla v tisto
               smer, ki odgovarja našim stališčem, bomo tudi na koncu <q>"za"</q>. Sicer, pa bomo
               <q>"proti"</q>.</p>
               <p>Mislim, da je bilo jasno in zaželeno bi bilo, da se ne obrača in da se ne poskuša z
               nekimi takimi nizkimi udarci razvrednotiti debato nekoga, zlasti, če se ne uporabi
               dejstvo, ali pa izrazi, ki sem jaz uporabil in vsebine. Pač pa se poskuša neko drugo
               vsebino dati. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Repliko ima gospod Janša.</p>
            </sp>
            <sp who="SDZ2:JanšaJanez">

               <speaker>JANEZ JANŠA:</speaker>

               <p>No, jaz sem gospoda Mozetiča zelo dobro slišal in tudi iz magnetograma izhaja, da je
               rekel, da je hkrati za, da pa je tudi proti in potem je to tudi obrazložil. Še bolj
               jasno pa je to njegovo stališče, če preberemo prvo točko dodatnega sklepa, ki ga je
               predlagal. V tem predlogu je namreč predlagano nekaj, kar je neuresničljivo. Prebral
               bom, če niste prebrali: <q>"Prva točka: ustanovi se mešana komisija iz pooblaščenih
               zastopnikov parlamenta, vodij poslanskih skupin, sveta RTV ter vodstvo RTV, ki skupno
               izdelajo projekt, ki naj omogoča s tehnične in finančne strani direkten prenos sej
               državnega zbora, v okviru obstoječega programa in v obstoječih informacijskih
               oddajah."</q> Vsi vemo, vsi, ki tukaj sedimo vemo, da v okviru obstoječega programa in v
               obstoječih informacijskih oddajah še posebej tega ni možno zagotoviti. Če bi bilo to
               možno, potem bi se najbrž to že dogajalo, potem sploh ne bi razpravljali o teh
               spremembah in bi bila stvar točno taka, za katero pravi gospod Mozetič naj bi bila.
               Naj vodstvo televizije sama odloča, kdaj bodo prenosi in kdaj ne bodo.</p>
               <p>To je možno že doslej. Že doslej se sami odločajo in glede na to, da z nekaterimi
               odločitvami nismo bili zadovoljni eni, z drugimi pa drugi, smo predlagali, da se
               izognemo tem situacijam, pa da se ob tem tudi zadosti pravica ljudi, da so seznanjeni
               z delom tistih, ki nenazadnje odločajo o tem, koliko davkov bodo plačevali.</p>
               <p>Še enkrat poudarjam, prva točka tega predlaganega sklepa v navezavi na tisto, kar je
               tukaj rekel gospod Mozetič, ne omogoča dosego, dosege tega cilja, ki ga skušamo
               doseči s predlaganim zakonom. Še enkrat poudarjam, v okviru obstoječega programa in v
               obstoječih informacijskih oddajah ni možno zagotoviti neposrednega prenosa s sej
               državnega zbora. To je jasno, tako da bom jaz vesel, če bo ta točka umaknjena ali če
               bo gospod Mozetič spremenil svoj predlog, tak kot je, ga pa ni možno podpreti, skupaj
               z njegovo razpravo.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Gospod Zoran Lešnik.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Spoštovana podpredsednica, kolegice in kolegi! Ne bom rekel, da sem za in ne bom
               rekel, da sem proti, ampak vprašal bi, komu bodo ti prenosi namenjeni. Seje
               parlamenta se začnejo ob 10.00 uri in trajajo do 13.00 ure. Nadaljujejo se ob 14.30
               in trajajo do 18.00 ure. Delavci delajo od 6.00 do 14.00, gredo na delo ob 17.00 in
               se vračajo ob 15.30 uri, recimo. Kmetje delajo, kot sami radi tudi rečejo, pa bodo mi
               verjetno pritrdili, od zore do mraka. Torej, študentje hodijo na predavanja, dijaki v
               šole, otroci v osnovne šole itn., in če to skupaj seštejemo, je približno, ne me
               držati, lepo prosim, za besedo in številko, milijon 200, milijon 300 ali še nekaj
               več. Ostane torej 460.000 upokojencev, za katere pa itak vemo, da nikoli nimajo časa
               in da tudi nimajo časa gledati v takem času televizije. Torej bi morali, če sprejmemo
               ta zakon, verjetno bomo kmalu prešli na glasovanje, se dogovoriti tudi z vodstvom
               državnega zbora, da prilagodi seje tem prenosom. Kajti, če bomo toliko investirali,
               jaz sem prebral to, kar je zapisal gospod Čadež, pa govori enkrat milijardo 200
               milijonov, pa 400 milijonov pa še nekaj, mislim, to je v tem, potem seveda, če bomo
               toliko denarja vložili, mora biti ta denar uporabljen za to, da bo nek določen
               učinek, da bodo ljudje, naročniki od tega nekaj imeli. Vodstvu državnega zbora torej
               predlagam, da v primeru, če bo zakon sprejet, čimprej razmisli tudi o tem, kdaj bodo
               seje se začele, kdaj bodo in koliko časa bodo trajale. Zame bi bilo najbolj primerno
               pozimi od šestih do dvanajstih, ob polnoči. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? <stage>(Ne želi.)</stage> Gospod Rudolf Petan ima še besedo.</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>Hvala za besedo, gospa podpredsednica. Spoštovane kolegice in kolegi! Mislim, da smo
               že malo zašli iz te teme na eno drugo področje, pa bom še jaz temu dodal, pa mogoče
               malo argumentov. Torej, od 6.00 do polnoči, takrat pač tisti, ki delajo naslednjo
               jutro morajo iti spat, to se pravi, da tudi ta varianta ne pride v poštev. Ampak,
               zadeva ni ravno takšna. Če bi bilo tako, da nihče ne bi gledal, potem bi bilo
               verjetno najboljše tudi 1. in 2. program nacionalne televizije ukiniti v dopoldanskem
               času, ampak ravno ugotavljamo, da bo tudi nacionalka verjetno na dopoldanskem terminu
               naredila nekaj, mogoče za mladino ali nekaj takšnega. In da komercialne televizije
               širijo svoj program, da ustanavljajo še dodatne programe in tudi v teh dopoldanskih
               terminih to pokrivajo. Ravno to je še tisti termin, ki je neizkoriščen, tako da to
               ravno ne gre najbolj skupaj. Potem pa me preseneča, zakaj so ljudje tako dobro
               obveščeni in točno vedo, kaj govorim in če mi slučajno kaj ne uspe tako kot naj bi
               povedal, me kar lepo opozorijo na to, in mi mogoče zažugajo, da to pa ni bilo tisto,
               kar smo se dogovorili, ali pa da je bilo to ravno tako, kot smo se dogovorili. To se
               pravi, ljudje to spremljajo. Dajmo to sprejeti tako, kot je. Bistvo tega je, da bi
               mi, ki so nam pač volivci zaupali svoj glas, da bi govorili in pa tudi na tipki
               pritiskali tako, da bi bilo to eno in isto. Da ne bi govorili eno, na tipke pa
               pritiskali za neko drugo vsebino in da bi tisto, kar smo tudi pred volitvami mogoče
               obljubljali, se tega tudi držali. Ampak, naši volivci imajo pravico, da so obveščeni.
               Saj navsezadnje ni treba, da nas gledajo. Vedno nas verjetno ne, ampak takrat, ko je
               zanimivo, bi pa imeli možnost izbire ali gledati ali ne, zdaj pa te možnosti ni. To
               se pravi, da jim je nekaj prikrajšano. Če smo zopet pri demokraciji, to verjetno ni v
               sozvočju s tem, za kar se zavzemamo in ker imajo tudi druge države to nekoliko boljše
               urejeno, je verjetno tudi ta predlog zakona, ki je tudi dan za prvo branje, se da
               verjetno izpopolniti in to je ravno tisto, kar bi želeli. Ni smisel tega zakona zato,
               da ga sesujemo, ampak da ga izboljšamo. V tem je pač smisel. Vsaki predlogi, ki gredo
               v to smer, so dobrodošli. A priori proti pa verjetno ne koristi nobenemu. Hvala
               lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ali želi še kdo razpravljati? Ker ne želi nihče več razpravljati, zaključujem
               splošno razpravo. Obenem odpiram razpravo o predlogu sklepov in stališč, ki jih je
               predlagalo matično delovno telo. Dobili ste jih z dne 9.2. Kdo želi besedo? Gospod
               Mozetič.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Hvala lepa. Predpostavljam, da bomo lahko razpravljali tudi o naših predlogih, ki so
               bili tudi vloženi in pa razdeljeni. Torej ne samo predlog sklepa matičnega delovnega
               telesa, vsaj tako je bilo do sedaj po poslovniku; zdaj, če je drugače, prosim, da mi
               razložite.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Saj, gospod Mozetič, najprej bi razpravljali o predlogu sklepov in stališč, ki jih je
               predlagalo matično delovno telo, nato pa še o predlogu dodatnih sklepov poslanske
               skupine Slovenskih krščanskih demokratov.</p>
            </sp>
            <sp who="SDZ2:MozetičMiroslav">

               <speaker>MIROSLAV MOZETIČ:</speaker>

               <p>Ja, do zdaj smo to skupaj - jaz tega res ne znam ločiti, ker se nanaša na eno in isto
               stvar.</p>
               <p>Torej, hvala lepa za besedo. Spoštovane kolegice, spoštovani kolegi! Jaz, kot sem že
               povedal, da bom začel razpravljati s predlogi sklepov matičnega delovnega telesa, jih
               podpiram.</p>
               <p>Kar pa zadeva te predloge sklepov, ki smo jih mi predlagali, zlasti prvega, ki ga je
               gospod Janša že citiral - jaz ga prej nisem hotel citirati in tudi nisem hotel na
               njegovo repliko replicirati. Mislim, da je dovolj jasen, da je povsem skladen s
               tistim, kar sem povedal. Ga bom še enkrat jaz prebral, da se bo slišal še iz naših
               ust:</p>
               <p><q>"Ustanovi se mešana komisija iz pooblaščenih zastopnikov parlamenta, vodij poslanskih
               skupin, sveta RTV ter vodstva RTV, ki skupno izdelajo projekt, ki naj omogoča s
               tehnične in finančne strani direkten prenos sej državnega zbora v okviru obstoječega
               programa in v obstoječih informacijskih oddajah."</q></p>
               <p>Iz tega je jasno najmanj dvoje: da nismo za to, da se z zakonom zaukaže prenos vseh
               sej, da smo za to, da so tudi direktni prenosi sej, vendar znotraj tega obstoječega,
               ne pa da se delajo novi programi. Da je to možno, je dejstvo, ker to je že bilo,
               torej ne bo nič novega - prenosi so že bili. V tem smislu je ta sklep povsem skladen
               s tistim, kar smo vseskozi, od trenutka, ko smo dali pobudo na vodstvo državnega
               zbora, naj se o tem začne ugotavljati te možnosti - in to je skladno. Torej, naše
               stališče je konsistentno vseskozi. Bomo pa - to spet ponavljam - bomo pa glasovali za
               sklep matičnega delovnega telesa, da bo zakon šel v drugo branje, v katerem bo
               verjetno prišlo do tega, da ne bo prišlo do diktature parlamenta nad javnim
               nacionalnim medijem.</p>
               <p>Drugi predlog sklepa je nekoliko ob teh sklepih - s tem se strinjam, ampak da ne bi
               prevečkrat hodil sem, bom tudi tega prebral:</p>
               <p><q>"Državni zbor nalaga Vladi Republike Slovenije, naj v proračunu za leto 1998 zagotovi
               sredstva in dokončno poravna dolgove do RTV, ki so nastali v času vojne za samostojno
               Slovenijo, ko je sovražna JLA napadla in uničila znaten del oddajnikov RTV."</q></p>
               <p>To je vlada že sama sklenila; dolžna je, dobro ve, da je dolžna, pa tega ne naredi.
               Končno bi bil čas, da bi to storila.</p>
               <p>Tretjič: <q>"Državni zbor predlaga Računskemu sodišču Republike Slovenije, da preveri
               vse finančno poslovanje projekta RTV Slovenije na satelitu."</q></p>
               <p>Mislim, da je to tudi ob tem koristno, da se sprejme in da se ugotovi, ker imam
               občutek, da se ponuja satelitski prenos parlamenta zato, da bi parlament plačal
               tisto, kar se je zgrešeno pogodilo na RTV-ju za satelitski prenos v - jaz nisem
               tehnik, pa tega ne poznam - v digitalni tehniki, ki je v Sloveniji praktično v tem
               trenutku nihče še ne more sprejemati. To pomeni, zadeva je po vsej verjetnosti
               zgrešena. Zdaj pa hočejo to parlamentu prodati, da bi zdaj to parlament plačal. Hvala
               lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Ugotavljam, da ni več razpravljalcev. Zaključujem razpravo
               o predlogu sklepov in stališč in ravno tako o predlogu dodatnih sklepov.</p>
               <p>Dajem na glasovanje predlog sklepov in stališč, najprej matičnega delovnega telesa
               pod številko 1, prvi sklep. Lahko ga preberem: <q>"Predlog zakona o spremembah in
               dopolnitvah zakona o Radioteleviziji Slovenija je primerna podlaga za pripravo
               predloga zakona za drugo obravnavo."</q> Ugotovimo prisotnost! <stage>(61 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(23 poslancev.)</stage></p>
               <p>Ugotavljam, da je prvi sklep sprejet.</p>
               <p>Na glasovanje dajem drugi sklep. Predlagatelja naj pripravita predlog zakona za drugo
               obravnavo v skladu z naslednjimi stališči: <q>"Preuči in upošteva naj se mnenje in
               konkretna opozorila sekretariata za zakonodajo in pravne zadeve."</q> Ugotovimo
               prisotnost! <stage>(62 prisotnih.)</stage></p>
               <p>Kdo je za predlagani sklep? <stage>(40 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da je tudi ta sklep sprejet, skupaj s stališčem.</p>
               <p>Na glasovanje dajem predlog dodatnih sklepov oziroma vsakega posebej. Naprej prvega,
               poslanske skupine Slovenskih krščanskih demokratov. Dobili ste ga z gradivom 25.2.,
               torej danes na klop. Glasujemo za prvi dodatni sklep. Ugotovimo sklepčnost! <stage>(60
               prisotnih.)</stage></p>
               <p>Kdo je za predlagani dodatni sklep? <stage>(43 poslancev.)</stage> Je kdo proti? <stage>(10 poslancev.)</stage></p>
               <p>Ugotavljam, da je dodatni sklep sprejet.</p>
               <p>Na glasovanje dajem drugi predlog dodatnega sklepa, morda s tem popravkom <q>"državni
               zbor predlaga"</q> ne <q>"nalaga vladi"</q>, <q>"predlaga Vladi Republike Slovenije itd."</q> Ugotovimo
               prisotnost! <stage>(64 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(20 poslancev.)</stage></p>
               <p>Ugotavljam, da je tudi ta predlog dodatnega sklepa sprejet.</p>
               <p>In še zadnji predlog dodatnega sklepa. Ugotovimo prisotnost! <stage>(62 prisotnih.)</stage></p>
               <p>Kdo je za? <stage>(50 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da tudi ta tretji predlog dodatnega sklepa je sprejet.</p>
               <p>S tem zaključujem to točko dnevnega reda.</p>
               <p>Prehajamo na naslednjo, <title>28. TOČKO DNEVNEGA REDA - OBRAVNAVA PREDLOGA ZAKONA O
                  NARAVNEM REZERVATU ŠKOCJANSKI ZATOK, HITRI POSTOPEK.</title> Predlog zakona je v
               obravnavo zboru predložila Vlada Republike Slovenije. Želi predstavnik vlade
               besedo?</p>
               <p>Gospod minister, dr. Gantar.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Spoštovana gospa podpredsednica, spoštovane poslanke in poslanci! Škocjanski zatok je
               eden od najpomembnejših mokrišč v Republiki Sloveniji. O izredni pestrosti tega
               edinstevenega ekosistema govori vrsta podatkov. Naj naštejem samo nekatere. Na tem
               območju, na območju Škocjanskega zatoka in bližnje okolice živi 41% vseh slovenskih
               dvoživk, 41% vseh slovenskih plazilcev, 55% v Sloveniji ogroženih vrst ptic in 36% v
               Sloveniji živečih sesalcev. Škocjanski zatok z okolico je posebnost med slovenskimi
               ekosistemi. To pogojujejo predvsem neposredna bližina morja, mediteranska klima in
               submediteranska vegetacija, kakor tudi sam ustroj in razsežnost zatoka. Veliko
               površino prekriva blatična voda, ki tudi v zimskih mesecih, razen zelo hudih zimah ne
               zamrzne, tako kot večina stoječih voda v srednji in severni Evropi. Različne globine
               zatoka, velika pestrost habitatov, zamočvirjeni travniki, plitvine in poloji,
               bibavični pas, obrežja, mlake, reke, omogočajo dejansko to pestrost rastlinskih in
               živalskih vrst. Škocjanski zatok je zato pomemben predstavnik mokrišč, to je tistih
               vrst biotopov, ki jim je urbanizacija do sedaj najmanj prizanašala, in zaradi tega
               tudi so mokrišča v prvi vrsti ogroženih biotopov pri nas in na svetu nasploh. O tem
               smo mimogrede ob svetovnem dnevu mokrišč tudi veliko govorili. Vzporedno seveda s
               samim mokriščem so ogrožene tudi rastlinske živalske vrste, vezane na tovrstni
               življenjski prostor. Urbanizacija tega območja, pravzaprav moramo reči, da je
               Škocjanski zatok tak kot je, ni samo plod delovanja narave, ampak seveda tudi
               človeka, človekove dejavnosti in razvoja Kopra. Še enkrat vam lahko povem, da sta
               narava in človek tu skupaj ustvarila neko izjemno zanimivo biotopsko vrednoto in
               habitat. Ta narava, ta urbanizacija je v zadnjem času seveda z zasipavanjem in
               odlaganjem materialov je Škocjansku zatoku naredila ogromno škodo in povzročila
               ogroženje obstoja rastlinskih in živalskih vrst, ki živijo v tem biotopu. To tudi
               zato, ker so se začeli odlagati različni odpadki, ne samo gradnji material, temveč
               seveda tudi različni kosovni odpadki, od karoserij, hladilnikov in podobno, kar vse
               je degradiralo ta prostor in uničevalo vse naravne in druge kvalitete tega biotopa.
               Ministrstvo za okolje in prostor se je zavedalo že prej, predvsem pa v letu 1995 in
               1996, da je potrebno storiti odločne korake, da se ta proces zaustavi. In tako smo na
               osnovi zakonskih možnosti, ki jih daje obstoječi zakon o naravni in kulturni
               dediščini z začasnimi uredbami za eno leto zavarovali začasno ta zatok in s tem
               nekako preprečili najhujše degradacije in ob enem do določene mere stabilizirali
               stanje. V tem času smo s strokovnimi službami in ob sodelovanju vseh strokovnjakov,
               pa tudi, in predvsem, to bi rad povedal, občine Koper, poskušali oblikovati neko
               obliko zaščite, ki bi ga potem v obliki naravnega rezervata predložili v zakonsko
               zaščito in s tem omogočili, da ta biotop ohranimo, omogočimo njegov razvoj in temu
               delu damo oziroma omogočimo, da ta vrednota tudi funkcionira in deluje v vsej njegovi
               vrednosti in polnosti.</p>
               <p>Sam zakon je, smo ga torej pripravljali razmeroma dolgo, prav zato, ker menimo, da je
               tu bilo potrebno narediti vrsto usklajevanj navzkrižnih in konfliktih interesov v
               prostoru. Moram reči, da me zelo veseli, da smo v teh usklajevanjih našli skupni
               jezik in prišli do besedila in predloga zakona, takšnega kakršnega imate, spoštovane
               poslanke in poslanci, na mizi.</p>
               <p>Pomembno pri ureditvi teh zadev, pa ne bi tega seveda bral in podobnih navajanj, je
               5. člen, ki urejuje to, kar se sme in kaj se ne sme delati v tem predlogu v tem
               rezervatu. In 10. člen in 12. člen, ki povesta, kakšne ukrepe morajo ustrezni organi,
               vlada in drugi storiti za to, da se ta rezervat ohrani in se seveda tudi ustrezno
               upravlja.</p>
               <p>Naj povem, da se tu gremo nek dokaj moderni sistem upravljanja, manegementa s tem
               območjem, ki bo na koncu rezultiral v podelitev koncesije za opravljanje s tem
               naravnim rezervatom.</p>
               <p>Po finančni plati bo seveda v okviru proračuna, ki ga ministrstvo za okolje in
               prostor pač ima in ga tudi predvideva v vseh teh možnostih, ki jih pač ima, za
               realizacijo osnovnih zadev poskrbelo ministrstvo v okviru rednih sredstev, pri čemer
               pa je pravna ureditev in zaščita, razvrstitev zakona o naravnem rezervatu pomembna
               tudi iz nekega drugega razloga. To je tudi pravna osnova, ki omogoča, da iz drugih
               virov, ne samo od slovenskih davkoplačevalcev, ampak davkoplačevalcev v Evropi,
               potegnemo določena sredstva - se opravičujem za izraz, potegnemo določena sredstva -
               ki so na razpolago za takšne ureditve. Rad bi povedal, da je relaturacija v Zahodni
               Evropi eden izmed pomembnih dejavnosti, da obstajajo fondi in da preko institucij,
               kot so Phare in drugi programi imamo tudi na razpolago, da pridemo do enakih ali celo
               večjih sredstev, kot bi jih morali sami vložiti v to delo. Tudi to je en izmed ne
               najpomembnejših, ampak kar močnih razlogov.</p>
               <p>Rad bi omenil tudi to, da Škocjanskega zatoka in naravnega rezervata ne opredeljujemo
               kot nek v celoti zaprti rezervat, ampak ravno obratno. Ostrejši status ima samo neko
               ožje območje, kjer so vezišča, gledišča in podobne stvari in že danes ni na nek
               napaden z dejavnostmi. Pač pa ta rezervat vidimo znotraj urbanega prostora Kopra med
               Luko in Koprom, ga vidimo kot sestavni del mesta, ne kot neko naravo, ki se je nihče
               ne sme dotakniti, v katero nihče ne sme poseči, kot rekreacijsko, turistično, lahko
               bi rekli kot območje, ki naj s svojo funkcijo služi ne samo zavarovanju habita,
               temveč tudi prebivalcem in prebivalkam tega območja, tudi določenim turistom, šolam
               itd. Zavarovanje je aktivno, ne zavarovanje zato, da bi to odstranili, ali preprečili
               ljudem dostop, ampak aktivno zavarovanje, da omogočimo ljudem in prebivalcem, da tudi
               imajo kaj od tega. To je sploh moderna koncepcija, ki se danes čedalje bolj
               uveljavlja in tudi v Sloveniji jo želimo uveljaviti v čim večji meri in ga vidimo
               znotraj kompletnega območja kot sestavni del tega, z urbanizacijo zelo napadenega
               koprskega območja oziroma slovenske Istre.</p>
               <p>Podrobneje ne bi predstavljal zakona, kot sem že omenil. Rad bi se potem, ko
               prihajamo v fazo odločanja v državnem zboru, posebej iskreno zahvalil prebivalkam in
               prebivalcem Kopra, strokovnjakom, mestni upravi za tvorno sodelovanje, za vrsto
               pripomb in kritičnih predlogov za strpnost pri usklajevanju. Posel je vedno naporen,
               pa vendar je treba iti skozi njega, zato sem prišel do dokumenta, do predloga, ki je
               usklajen, ki ima nek pomen tudi za občino in ga bomo lahko tudi skupaj v nekem
               partnerskem odnosu tudi lahko uresničili. Zahvalil bi se tudi Društvu za opazovanje
               in proučevanje ptic kot neki strokovni, nevladni in neprofesionalni organizaciji
               oziroma neplačani, če smem tako reči in zelo visoki profesionalni, za vrsto spodbud,
               opazovanj in prizadevanj, ki nam je omogočilo, da smo definirali območja, da smo
               definirali ukrepe in zaščito in na ta način tudi uspešno pripeljali ta zakon v
               parlament. Moram reči, da sem zadovoljen in vesel tudi z diskusijo na odboru za
               infrastrukturo, ki rezultira vrsto koristnih dopolnitev predlogov, ki so sprejemljivi
               tudi za vlado. Hvala.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod minister. Predlog zakona je obravnaval tudi odbor za infrastrukturo in
               okolje kot matično delovno telo in prosim poročevalca, če poda mnenje odbora o
               predlogu zakona. Besedo ima gospod Presečnik.</p>
            </sp>
            <sp who="SDZ2:PresečnikJakob">

               <speaker>JAKOB PRESEČNIK:</speaker>

               <p>Hvala za besedo, gospa podpredsednica. Kolegice in kolegi! Odbor je na dveh sejah
               izčrpno obravnaval ta predlog zakona, bil je pa s problematiko Škocjanskega zatoka
               tudi sicer dobro informiran, tudi s slikovnim in filmskim gradivom, za kar se
               predlagateljem seveda tudi zahvaljujemo, ker je bilo delo odbora bistveno lažje.</p>
               <p>Torej, pri tem, kot je že gospod minister rekel, so aktivno sodelovali tudi
               predstavniki Društva za opazovanje in proučevanje ptic Slovenije in pa predstavniki
               mesta Koper. V razpravi so člani odbora podprli predlog za zavarovanje naravne
               znamenitosti Škocjanski zatok, menili pa so sicer, da je nesprejemljiva praksa
               sprejemanja predloženih zakonov o zavarovanju po hitrem postopku, in to le tedaj, ko
               je sanacija območja že nujno potrebna. Območja naravnih znamenitosti velikega pomena
               bi bilo potrebno zavarovati glede na njihove naravne kvalitete in danosti, na osnovi
               prioritetno postavljenega programa politike varstva narave. Menili so tudi, da je
               potrebno naravno znamenitost Škocjanski zatok upoštevati kot danost v urbanem
               prostoru mesta Koper, ravno tako pa tudi upoštevati razvojne programe mesta in
               zagotoviti aktivno vlogo mestne občine Koper pri pripravi in sprejemanju programa
               varstva in razvoja rezervata in prostorskega izvedbenega akta za rezervat. Menili so,
               da je naravni rezervat Škocjanski zatok naravna znamenitost, ki jo je mogoče tudi
               tržiti, zato so predlagali, da se v okviru območja rezervata zagotovijo tudi programi
               promocijskih, informativnih in izobraževalnih dejavnosti.</p>
               <p>Torej, iz razloga, da je prenehala veljavnost začasnega zavarovanja z odredbo, in pa
               iz razlogov, ki jih je že omenil gospod minister, da je možno zagotoviti tudi
               ustrezne mednarodne finančne vire za izvedbo sanacijskih ukrepov za izboljšanje
               obstoječega stanja, seveda ob uveljavitvi posebnega statusa tega območja s
               predlaganim zakonom, je odbor menil, da je pripravljen zakon primeren za sprejemanje
               po - oziroma da obstojajo upravičeni razlogi za sprejemanje po hitrem postopku. Zato
               je odbor sprejel sklep, da odbor državnega zbora za infrastrukturo in okolje podpira
               obravnavo in sprejem predloga zakona o naravnem rezervatu Škocjanski zatok.</p>
               <p>V nadaljevanju razprave pa so člani odbora posebno pozornost namenili posameznim
               rešitvam predloga zakona in oblikovali k posameznim členom predloga zakona tudi
               amandmaje, ki jih imamo v poročilu na straneh od 3 do konca, do 9. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Presečnik. Želi besedo predstavnik sekretariata? <stage>(Ne želi.)</stage> Želijo
               besedo predstavniki poslanskih skupin? Ugotavljam, da ne želijo besede, zato dajem
               besedo poslankam in poslancem. Pisno se je k razpravi prijavil gospod Aurelio Juri.
               Razprave ostalih poslancev, ki se niso prijavili v pisni obliki, pa omejujem na pet
               minut. Gospod Aurelio, imate besedo.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Hvala, podpredsednica. Ko je gospod minister predstavljal zakon, seveda ni
               pripovedoval o razlogih, ki so privedli do tega predloga, me je kolega Bajc pogledal,
               seveda in mi zažugal s prstom, češ, kaj ste v Kopru zagrešili, da danes smo tu in
               zakonsko skušamo to območje zaščititi. Ga ni pa bilo, ko je vendarle minister tudi
               izrazil nekaj zahvalnih besed za sodelovanje mestne občine Koper pri usklajevanju
               seveda interesov. No, s tega naslova sem jaz nekako dolžan se oglasiti, pa morda vam
               povedati naslednje, da je zanimivo, ko obravnavamo ta zakonski predlog, vedeti, da se
               je pred dvemi leti video posnetek Škocjanskega zatoka in drugih zanimivosti Kopra
               vrtel na samem <q>"Habitatu 2"</q>, to je na drugi svetovni konferenci o človekovem okolju
               oziroma mestih in naseljih v Carigradu. Imel sem to čast, da sem se svetovne
               skupščine županov, 500 nas je bilo iz celega sveta, ki je potekala v okviru
               konference, udeležil ter veselje, da so si ta moj 13-minutni dokumentarec, take
               stvari sem nekoč počel kot novinar in sem to tudi storil zato, da bi mestna občina
               Koper prihranila nekaj proračunskih sredstev, ogledali župani, ministri,
               parlamentarci, strokovnjaki in drugi udeleženci iz vseh celin. Sam mislim, da sem
               problematiko sobivanja mesta in zatoka, človeka in narave na tem območju, ki ga danes
               obravnavamo, razdelal in prikazal v tem videu posnetku dokaj objektivno, ne da bi
               navijal za katerikoli interes, ki se tu konfrontira in verjamem, da mi bo tudi
               minister pritrdil pri tej oceni. Enako nepristranski bom skušal ostati danes, kljub
               temu, da predlog zakona, hote ali ne, med vrsticami postavlja vse tiste, ki bolj kot
               drugi odgovarjajo v dobrem in slabem za razvoj Kopra, nekako na zatožno klop, češ,
               krivi so za degradacijo Škocjanskega zatoka ali kot mu mi pravimo v Kopru,
               Štanjolskega zaliva oziroma kot piše v gradivu, za izgubljanje funkcije celotnega
               območja kot življenjskega prostora velikega števila ptic. No, med domnevnimi krivci
               seveda sem tudi sam, bil sem 7 let na čelu te občine in se hote ali ne, moral
               odzivati na zaplete in razplete te zgodbe.</p>
               <p>Zadeva v zvezi z varovanjem tega nedvomno, priznam, edinstvenega in dragocenega
               <q>"Habitata"</q> oziroma ekosistema, ni tako preprosta kot predlagatelj zakona nenazadnje
               priznava. Zatok je dobesedno ujet med Luko, prometne in poslovne površine mesta,
               urbanizirano predmestje in kmetijske površine. Čez njega poteka železniška proga in
               okrožajo ga pomembne in obremenjene prometnice kot so obalna cesta, bertoška vpadnica
               in ankaranska cesta. Verjamem, da vsi poznate ta zatok, to je tista vodna površina, v
               kateri se zrcali silhueta Kopra, ko prihajate seveda iz ljubljanske strani k nam.
               Verjamem, da je vsakomur jasno, da zavarovati in urejati tak rezervat v takih
               razmerah ni enako, kot to početi z rezervatom, ki je del širšega naravnega območja.
               Vse dosedanje strokovne podlage za zaščito Škocjanskega zatoka so bile izrazito
               sektorske, kar pomeni, da niso v zadostni meri upoštevale lego in vplive rezervata na
               mesto in mesta na rezervat. Zato seveda veliko negodovanja in odpora občinskih ljudi
               do posegov države ter njihovih pozivov in zahtev, da naj v interesu trajnostnega
               uravnoteženega razvoja celotnega območja, torej mesta in rezervata, država pristopi k
               nalogi, ki si jo je bila zadala celovito in predvsem interdisciplinarno. Mestna
               občina Koper sicer podpira zavarovanje zatoka, ker je tudi sama že daljnega 1992.
               leta opredelila v svojih planskih aktih in prav tako ne nasprotuje povečanju
               zavarovanega območja. Vendar težko pristane na to, da nikogar od tistih, ki so se
               lotili te naloge, razen domačih, ne zanima pretirano kje in kako bo mestu omogočena
               širitev takrat, ko bodo potrebe in zakonitosti razvoja, nenazadnje zaradi mnogokrat
               opevanih nacionalnih interesov to narekovale. In že sedaj te terjajo konkretno
               opredelitev do zamisli, ki jo je v svojih planskih dokumentih občina že zapisala
               vzhodni vpadnici, brez katere si ni moč zamisliti zaključeno prostorsko strukturo
               mesta. Vem, da bo to tema seveda posebne planerske delavnice. Upam, da bo ta zahtevna
               in posebna naloga vselej prisotna. Mene osebno seveda veseli, da je prišlo do
               določenih pozitivnih premikov in da so se interesi občine in države nekako uskladili
               ali vsaj močno zbližali prek amandmajev, ki jih je oblikoval nenazadnje tudi odbor za
               infrastrukturo in okolje. Ne vem, ali bo to dovolj. Upam, da ja. Zato, da se
               konfliktnost teh interesov, ki vendarle obstaja, preseže.</p>
               <p>Odprto ostaja kljub vsemu veliko vprašanj. Kam naj se mesto širi, komu ni dano, da bi
               se dvigovalo. Vi veste, da medobčinski zavod za varstvo kulturne in naravne dediščine
               iz Pirana ne dopušča, da bi gradili v Kopru preko določenega nadstropja, torej četrto
               če se ne motim oziroma peto. Kam z gradbenim materialom, ko bi že gradili, ker del
               tega rezervata je bil rezerviran za odlaganje gradbenega materiala. Kaj bomo počeli
               ob zatoku, da bo le-ta vgrajen in sestavni del mestnega življenja. Me veseli seveda
               opredelitev ministrstva, ki se te potrebe zaveda in seveda, ki bo v dogovoru z mestno
               občino Koper oblikovalo ustrezen sanacijski program, ki bo prav te potrebe upošteval.
               Kaj, ko bi ugotovili, da se določene vrste ptic selijo morda zaradi svetlobe luških
               žarometov ali hrupa vlakov in tovornjakov. S čim bomo zavarovanje zatoka financirali,
               ko bi ne uspeli, jaz upam, da nam bo vendarle <q>"ratalo"</q>, ampak, ko bi ne uspeli
               pridobiti željena mednarodna sredstva. Mimogrede, v letošnjem proračunskem predlogu
               sem predlagal amandma, s katerim bi predvideli določena sredstva za ta namen. Seveda
               na delovnem telesu ta amandma ni bil podprt. Jaz upam, da vendarle, ko bomo
               obravnavali tu v tej dvorani letošnji proračun, to malenkostno vsoto, da
               predvidimo.</p>
               <p>Kajti lahko se zgodi, ko zamudijo sredstva, seveda, da bo to breme saniranja stanja
               in vzpostavljanja zatoka oziroma rezervata padlo na neka druga pleča. Ne bi bilo
               pošteno in niti pravično, seveda, da bi potem, ko smo zakon sprejeli, morda se sama
               mestna občina znašla s to nalogo. No, jaz sem prepričan, da bomo našli zadovoljive
               odgovore na vsa ta vprašanja in na vse te izzive, in da bomo v skupno zadovoljstvo
               tudi vzpostavili tako stanje, ki bo zadovoljilo bodisi nacionalni interes za to, da
               se ohrani ta zatok bodisi interes mestne občine Koper in mesta Koper, da dobi prostor
               za širitev in za nadaljnji razvoj. Hvala.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Juri. Besedo imajo še poslanske in poslanci. Gospod Gasparini ima
               besedo.</p>
            </sp>
            <sp who="SDZ2:GaspariniMario">

               <speaker>MARIO GASPARINI:</speaker>

               <p>Hvala lepa. No, jaz bom malo krajši, kot je bil gospod Juri, zato ker je on na široko
               o tem razpravljal. Ampak me je nekaj zbodlo.</p>
               <p>Sigurno je, da so v Kopru nekateri, ki ne bi radi tega zatoka. Prav zaradi tega, kar
               je Juri že povedal, ker se bo mesto Koper širilo, vendar imajo Koprčani tudi prostora
               za to. Saj Juri ve, Olmo in tiste barake, ki so tam, stanovanjske in take, pritlične
               in te stvari - stvar Kopra ni tako pereča, recimo, kot je pereč problem Pirana ali pa
               Izole. Mislim, da imate prostora za širitev, pa če hočete tudi industrijske
               proizvodnje, ne samo stanovanjske in tako naprej. Jaz to pozdravljam. Županja mesta
               Koper je zelo zadovoljna s tem in mislim, če so Koprčani - večino jih je zadovoljnih
               - da bodo tudi sosedje Izolani zadovoljni, da imamo ta zatok. Prav neverjetno je,
               kako se sedaj, ko se pelješ tam po avtocesti ali pa po železnici, da vidite, kako to
               izgleda - mislim, zapuščeno; tiste smeti, pa so odvažali material, ne vem, je zasuto
               in tako naprej. Mislim, da bomo tako s tem zakonom pravzaprav uredili ta zatok, tako
               da ko prideš v Koper, boš imel kaj videti, ne samo Luko pa tiste palače, ki so kvazi
               palače, ampak tudi tak rezervat. Zato bom glasoval za ta zakon in tudi za amandmaje,
               ki so predlagani s strani odbora.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Gasparini. Želi še kdo besedo? Gospod Demšar.</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Hvala za besedo. Ko slišim besedo rezervat, imam zmeraj malo pomislekov, kaj to
               pomeni. Posebej pomislim na to, kaj pomeni za ljudi, ki v tistem prostoru živijo.</p>
               <p>Pri tem primeru, pri Škocjanskem zatoku, bom najprej rekel, da soglašam s tem, da
               pride do razglasitve, da je to rezervat, samo zaradi tega, da bi tam nastal nek
               spodoben prostor, da ne bi tam ležalo polno smeti, kar vidimo, ko se pripeljemo v
               Koper. In zato bom v tej situaciji za to glasoval. V nadaljevanju pa mislim, da je
               stvar precej problematična, ker ljudje, ki bodo tam živeli, bodo želeli nekaj delati,
               ali eni graditi, eni obdelovati zemljo ali pa kaj tretjega, imeti ne vem kaj,
               zagotoviti za plovbo ali za ceste itn., zato mislim, da je v tejle situaciji to samo
               nekakšna trenutna rešitev, ki bo lahko trajala veliko let, ampak v končni fazi se pa
               bojim, da bodo Koprčani prišli in pa okoličani do kakšnega drugega spoznanja. Nekaj
               glasov o tem, da so proti taki razglasitvi, je do mene tudi prišlo, vendar jaz, kot
               sem rekel, razlog, zakaj sem za, sem že povedal, da bi to področje ne bila neka
               <q>"kloaka"</q>, nek odpadni prostor, ampak da bi nečemu služil.</p>
               <p>V nadaljevanju bi pa opozoril še na to, da je 4. členu, je rečeno takole, pod točko
               3: <q>"Na podlagi načrtov iz prejšnjega odstavka izda pristojna upravna enota po uradni
               dolžnosti v upravnem postopku lastnikom nepremičnin v rezervatu ugotovitvene odločbe
               o statusu naravne znamenitosti po tem zakonu."</q> Zanima me, kaj se bo zgodilo, če kdo
               ne bo hotel sprejeti take odločbe. Torej ta postopek poznam, to je procedura, upravna
               enota bo izdala. Kaj bo pa potem? Na to stvar delno opozarja tudi sekretariat, jaz pa
               tega odgovora nisem videl in na to vprašanje bi želel, če bi lahko dobil tudi
               odgovor, kaj se bo potem zgodilo, ko bo upravna enota tako odločbo izdala. Hvala
               lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Demšar. Repliko ima gospod Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>Rad bi repliko že na kolega Gasparinija, ker nisem utegnil pravočasno roko dvigniti.
               Da bo jasno, jaz bom dal glas za ta zakon, torej zakonu ne nasprotujem, pozdravljam
               dosežen dogovor med ministrstvom in mestno občino Koper. Opozoril sem pa na neke
               vidike, seveda, ki se jih ne da kar tako preprosto, kolega Gasparini, odpraviti.
               Torej urbanizem je neka stroka, ni stvar seveda izbire lokacij kar tako, levo, desno,
               gor, dol, ampak je stvar neke temeljite naloge, ki so se je urbanisti lotili v tem
               času in pred tem izzivom bodo morali seveda ustrezno tudi odreagirati in nove
               koncepte urbanizacije tega dela mesta postaviti. Opozoril sem na eno točko, ki
               smatramo, da še danes je ključna, vzhodna vpadnica zato, da se mestna struktura
               zaokroži. Seveda te je ni moč obiti s tem, da se enostavno odmisli ta projekt in
               seveda se zadovoljimo s tem, da so vhodi v Koper, tisti, ki so, zadovoljivi. No, zato
               mene veseli tudi opredelitev ministrstva, da se gre v proučevanje teh stvari preko
               ustrezne strokovne obdelave zadeve. Veseli me opredelitev, da bo okrog samega zatoka
               in v zatoku tudi program dejavnosti, ki bo ta zatok povezalo z življenjem mesta in ga
               ne postavljal samo sebi v namen, da bo neka aktivna zaščita vzpostavljena. Ampak
               obenem, opozoril sem na tiste vidike, ki ne omogočijo, da bi kar tako na lahek način
               ugotovili, da je bilo to pravilno in da smo mi morda odgovorni za to načrtovanje v
               preteklosti krivi, kakorkoli že za tako stvar.</p>
               <p>Tako, da jaz računam in - ponavljam - bom dal svoj glas za zakon. Sem za to, da se ga
               tudi po hitrem postopku sprejme, ker je pravilno, da se vzpostavi čim prej red na tem
               področju. Aktivno bom pa sodeloval, kolikor bo treba pri vseh nadaljnjih zadevah,
               povezanih s tem. Hvala.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Juri. Želi še kdo razpravljati? Ugotavljam, da ni več razpravljavcev.
               Ja, gospod minister Gantar bi želel še besedo.</p>
            </sp>
            <sp who="SDZ2:GantarPavel">

               <speaker>DR. PAVEL GANTAR:</speaker>

               <p>Hvala lepa. Spoštovana gospa podpredsednica! Spoštovane poslanke in poslanci! Na
               kratko bom odgovoril na nekaj vprašanj ali pa domnev, ker je potrebno na njih
               odgovoriti zato, da bi tudi zvedel stališča vlade oziroma ministrstva. O krivdi,
               zakaj je do tega prišlo. Jaz nisem hotel govoriti, poslanec in bivši župan Aurelio
               zdaj ne posluša, zdaj ne vem, ali ga zanimam, mogoče ga ne zanima. Jaz o krivdi nisem
               hotel govoriti, zato ker je nesmiselno govoriti o krivdi danes in se obtoževati o
               tem, kdo bi mogel kaj storiti, kdo kaj ni storil. Tam, kjer imamo degradirana
               območja, torej teritorije, to lahko že kar naprej povemo, zakaj so degradirana.
               Degradirana so zato, ker njihova namembnost ni jasna. Ker se ne ve natančno, kdo je
               opravljal z njimi, pa kdo opravlja z njim itn<gap n=".."/> Na nek način bo zapuščena, neke vrste
               rezervat v tem negativnem pomenu, in se to zgodi. Treba je postaviti nek koncept in
               reči: <q>"Tu bomo naredili neko stvar, tu bomo to naredili ali pa ne bomo itn.."</q> Tako,
               da ni govora, da bi znašali krivdo na mestno občino Koper, na bivšega župana, ali
               sedanjo županjo, ker tudi nikoli nismo storili in nikoli tudi ne izjavili. Tako, da o
               krivdi jaz ne govorim in ne bi govoril, ker ni zadeva kar takšna. Konec koncev bi
               tudi država lahko naredila več, če smo na tem, kot je naredila na določenih območjih.
               In konec koncev je tudi to bila njena naloga, ker zakon, ki ga izvaja je pač njen
               zakon. Tako, da tu problemov ni. Jasno je to, kaj bo z razvojem Kopra. Ena izmed
               zadev, ki je tu, in o kateri smo se veliko pogovarjali ob tem in imeli veliko
               načrtov, idej in vsega tega na mizi, je povsem jasno, da imamo tam, gospod Gasparini
               je tudi rekel, 42 km plus minus nekaj metrov obale in da preprosto vse, kar bi želeli
               spraviti na obalo ne bo šlo, z ali pa brez Škocjanskega zatoka. Povsem gotovo je - in
               to že danes vemo - da bo potrebno smiselno preusmeriti del urbanega razvoja tudi v
               notranjost, da imamo v določeni meri, ne določeni, kar precej izpraznjen Kras in
               nabitih teh nekaj km naše slovenske obale.</p>
               <p>In da je ta plan, ta regionalni pristop, ki ga zdaj delamo na večih ravneh v okviru
               projekta integralno upravljanje na obali, zaradi Barcelonske konvencije, ki ga bomo
               delali v okviru te arhitekturne delavnice. In vrsto preskusov, ki jih imamo zdaj
               zaradi gradnje avtoceste do obale in obalne obvozne ceste, ta bo po mojem tisti
               pomemben premik, ki bo tudi na Koper vplival, ker bo oddaljila cesto stran, mimo
               Kopra jo je tako rekoč že, bo omogočila, da se obala razbremeni za druge zadeve in da
               se urbani nadzor smiselno preusmeri tudi v notranjost. V tem kontekstu vidimo te
               rešitve in v tem kontekstu vidimo del v Škocjanskem zatoku, del urbanega prostora
               obale oziroma slovenske Istre, če hočete. Kam z gradbenimi materiali? To velja tako,
               kot v vsej Sloveniji. Ne na za to nenamenjena odlagališča. Ve se, kdo in kako se mora
               ravnati. Priznam, da se ne ravna vedno tako, priznam tudi, da tu ministrstvo še ni
               naredilo vsega, kar bi moralo. Toda, to ni razlog, da bi ga kar tako odlagali. Čeprav
               tudi gradbeno odlaganje dela še razmeroma najmanj problemov. Jaz bi odhod iz Gorice
               na to, kar je omenil, tudi nisem posebej želel imenoma navesti gospoda Jurija, niti
               sedanjo županjo Fistrovo, ker če bi se zdaj zahvalil gospodu Juriju, razumem, da bi
               se tudi to razumelo kot neko vrsto pretirano pihanje na dušo poslanca, ki bo dvignil
               glas. So pa vsi v Kopru, ki so imeli kaj za opraviti, tudi naši nesmiljeni kritiki,
               tudi ti so med nami, midva jih poznava, ki tudi mislijo, da ta dogovor, neka manjšina
               misli, da ni tak. Tudi ti so nam veliko pomagali. Smo tudi to povedali. Treba je
               opozoriti na nekatere stvari, ki smo jih mi recimo zanemarili, pa so potem vsaj
               deloma prišle notri, so nam bili v pomoč. Okoli pojma rezervat, to je zakonska
               opredelitev, vendar je rezervat kontaminirana beseda iz neke druge zgodbe, vendar,
               jaz zato povem, bom natančno povedal, kaj to pomeni, odprti tip rezervata, tako da se
               tu ne bi smeli s tem obremenjevati. Ugotovitvene odložbe, ljudje v tem območju, ki je
               predvideno, ne stanujejo. Notri se opravljajo določene kmetijske dejavnosti, ki se pa
               bodo nadaljevale. Tam, kjer je kmetijstvo še danes, in bo še, odvisno od tega, je
               odvisno v tem rezervatu za neko dolgoročno rezervacijo prostora, če bi se kmetijstvo
               umaknilo, ne pride notri industrija, ampak določena oblika druge zadeve. Kmetijstvo
               tam zaenkrat ostaja v tem kontekstu, na tem manjšem delu, kjer se dogaja in tu ni
               nobenih zadev, da bi se tu dogajale kakršnekoli spremembe, ali pa vplivi. To je
               povsem jasno. Ugotovitvena odločba na ravni znamenitosti pomeni seveda samo to, da ta
               odločba pomeni, da je status trgovanja s temi zadevami drugačen, da ima tu absolutno
               trgovanje oziroma promet gre v korist države, mora tudi država storiti. To pa je tudi
               eden izmed elementov na tem primeru, ne tako pomemben, pa vendar pomen zaščite tudi
               nacionalnega interesa. In to je odločba, ki je v vseh takih zavarovanih območjih.
               Tako, da tu v tem smislu niti kratkoročno, niti ne v srednjem obdobju ne spreminjamo
               režima, vsekakor pa ne brez vednosti ali brez soglasja tistih, ki tam notri
               opravljajo še neki manjši del kmetijske dejavnosti. Nekaj je že opuščeno, nekaj se pa
               še dogaja. Nasprotno, tam kjer je kmetijska dejavnost opuščena, bomo mi stimulirali
               ukrepe, da se trava, ki se mora kositi, da se kosi in tako naprej se vse te stvari
               opravljajo naprej. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod minister. Želi še kdo razpravljati? Prosim, gospod Veber.</p>
            </sp>
            <sp who="SDZ2:VeberJanko">

               <speaker>JANKO VEBER:</speaker>

               <p>Hvala za besedo. No, jaz bi dodal samo to, da resnično pozdravljam kvaliteten premik
               pri razmišljanju ministrstva, da v take rešitve vključuje tudi in predvsem lokalno
               skupnost. Kajti še ne dolgo tega nazaj smo se lahko srečevali tudi z izjavami: Zakon
               o parku je že napisan, in občina pri tem pravzaprav nima nobene besede. Zato, seveda
               mi daje ta primer Škocjanskega zatoka, ki je sicer relativno majhen del, ki ga
               poskušamo zavarovati na območju Kopra, neke vrste lahko tudi vzorčen primer, kako je
               potrebno pristopiti k reševanju varovanja narave in uskladitve interesov ljudi, ki
               živijo z in v tej naravi.</p>
               <p>Druga dimenzija teh varovanih območij, ko se srečujemo z veliko površino potrebnih
               zavarovanj in z manjšo površino, ki jo je potrebno nekako sanirati, vendar logika
               sprejemanja tega zakona se mi zdi, da je vendarle na pravi valovni dolžini in da je
               princip, ki se ga je uporabilo pri tem primeru, pravilen in zato tudi pozdravljam ta
               primer zakona. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo razpravljati? Gospod Gasparini.</p>
            </sp>
            <sp who="SDZ2:GaspariniMario">

               <speaker>MARIO GASPARINI:</speaker>

               <p>Hvala lepa. Še nekaj bi dodal k temu. Pravzaprav bi se zahvalil ministru za okolje,
               zaradi tega, ker na Obali, teh 42 kilometrov, bi želeli vse pozidati, kot pravijo
               naši kmetijski strokovnjaki. No, seveda, tu so problemi. Vendar, če sprejmemo danes
               ta zakon, imamo še piranske soline in strunjanske soline, ki so tudi taki rezervati,
               na katerih se ne sme individualno graditi hiš, tako kot si nekateri kontinentalci
               mislijo. Ampak tudi za tovarne ali pa za druge take dejavnosti to ni primerno. Zaradi
               tega pozivam ministrstvo za okolje, naj nadaljuje s to prakso, tako da se ne razproda
               za stanovanjsko izgradnjo teh 42 kilometrov obale. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Ali želi še kdo razpravljati? Ugotavljam, da ni več razpravljalcev, zato
               zaključujem splošno razpravo.</p>
               <p>Prehajamo na <title>drugo obravnavo,</title> torej na obravnavo in odločanje o posameznih
               členih predloga zakona. Zboru predlagam, da skladno z zadnjo alineo 189. člena
               poslovnika razpravlja in glasuje o vseh tistih členih skupaj, h katerim niso bili
               vloženi amandmaji. Ugotovimo prisotnost! Lepo prosim, če še enkrat ugotovimo
               prisotnost!</p>
               <p>10 minut odmora. Nadaljujemo ob 17.30 uri.</p>
               <stage type="time">(Seja je bila prekinjena ob 17.20 uri in se je nadaljevala ob 17.35 uri.)</stage>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Ugotovimo prisotnost v dvorani! <stage>(48 prisotnih.)</stage> Zbor je sklepčen in lahko nadaljuje z
               delom.</p>
               <p>Smo pri drugi obravnavi predloga zakona o naravnem rezervatu Škocjanski zatok in
               glasujemo o vseh tistih členih skupaj, h katerim niso bili vloženi amandmaji. Gospod
               Battelli, proceduralno? Besedo imate.</p>
            </sp>
            <sp who="SDZ2:BattelliRoberto">

               <speaker>ROBERTO BATTELLI:</speaker>

               <p>Hvala lepa. Ampak, jaz bi vložil, mislim da je možno, amandma k 1. in 2. členu
               zakona. Amandma, ki bi samo dodal uradnemu nazivu Škocjanski zatok tudi izvirno ime
               tega zatoka in to je <q>"Valstagnon"</q>. Gre namreč za toponim, ki ima tole izvirno
               zgodovinsko ime, je kraj, ki ima torej svojo izvirno ime in mislim, da je samo v
               dobro, če zakon, in pač upošteva to in da se potem zadeva seveda upošteva pri izvedbi
               projekta in tudi še potem, zato bi prosil, da se mi omogoči, da se ta amandma vloži.
               Hvala. Oziroma ga podajam ustno.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Ali ga lahko še napišete, gospod Battelli? Pa bi morda na koncu o tem glasovali. Ne?
               K 1. členu? Torej k 1. in 2. členu boste vložili amandma? Torej vseeno v tem času pa
               predlagam, da glasujemo o vseh tistih členih skupaj, h katerim niso vloženi
               amandmaji. Torej, da sprejmemo sklep, no, še enkrat predlagam, da sprejmemo sklep, da
               glasujemo o vseh tistih členih skupaj, h katerim niso bili vloženi amandmaji.
               Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je predlagani sklep sprejet.</p>
               <p>Prehajamo na obravnavo 1. člena in amandmaja k temu 1. členu, ki ga bo vložil gospod
               Battelli. Želi kdo besedo v zvezi s tem 1. členom oziroma amandmajem?</p>
               <p>Samo trenutek, amandma bo takoj pripravljen k temu 1. členu. Morda želi kdo
               razpravljati? Torej, amandma - v prvem odstavku 1. in 2. člena se za besedami
               <q>"Škocjanski zatok"</q> doda besedilo "Valstagnon. Obrazložitev: na ta način se zagotovi
               dvojezično poimenovanje Škocjanskega zatoka.</p>
               <p>Želite razpravljati, gospod Demšar?</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Hvala lepa za besedo. Imam nekaj pomislekov glede na historične izraze za naše
               slovenske kraje. Namreč, v dokumentih se včasih pojavljajo naši kraji s tako pisavo,
               da ne veš, ali je to pisano oziroma pobrano iz keltskega, ilirskega, rimskega ali ne
               vem katerega časa. Mnogokrat se potem ugotavlja, da je tisti pisar, kot je to slišal,
               malo po svoje zapisal; slabo slišal in podobne stvari. Zato mislim, če bi začeli iti
               po tej metodi, potem se mi zdi, da bi za vrsto krajev, ki smo jih prvikrat - lahko
               dobimo v dokumentih - potem bi vrsto naših krajev spremenili in ne bi zveneli
               slovensko. Ampak slovensko pa ne zvenijo zaradi tega, ker so jih drugi zapisovali -
               mnogokrat drugi zapisovali, ki našega jezika niso razumeli. Ta izraz, če rečete
               <q>"Val"</q>, mislim, da ni treba veliko znanja jezikov, da veš, od kod izhaja ta beseda.
               Zato imam pomisleke, da bi ta dodatek še po tej - recimo, vi ste rekli - izvirni
               obliki pripisali zraven v glavi zakona. Sam menim, da je to nepotrebno.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Demšar. Želi še kdo razpravljati? Ugotavljam, da ni več razpravljalcev.
               Zaključujem razpravo in prehajamo na odločanje.</p>
               <p>Na glasovanje dajem amandma k 1. členu, ki smo ga ravnokar prebrali. Ugotovimo
               prisotnost! <stage>(51 prisotnih.)</stage></p>
               <p>Kdo je za ta predlog? <stage>(29 poslancev.)</stage> Je kdo proti? <stage>(26 poslancev.)</stage></p>
               <p>Ugotavljam, da je amandma k 1. členu sprejet.</p>
               <p>Na glasovanje dajem še 1. člen v celoti. Ugotavljamo sklepčnost! <stage>(50 poslancev.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(25 poslancev.)</stage></p>
               <p>Ugotavljam, da člen ni sprejet.</p>
               <p>Gospod Battelli.</p>
            </sp>
            <sp who="SDZ2:BattelliRoberto">

               <speaker>ROBERTO BATTELLI:</speaker>

               <p>Hvala lepa. Zmotil sem se in zahtevam ponovitev glasovanja.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Torej, dajem predlog na glasovanje, da ponovno glasujemo o tem 1. členu v celoti.
               Ugotavljamo prisotnost oziroma sklepčnost! <stage>(53 poslancev.)</stage></p>
               <p>Kdo je za ponovno glasovanje? <stage>(35 poslancev.)</stage> Je kdo proti? <stage>(10 poslancev.)</stage></p>
               <p>Torej, ponovno dajem na glasovanje 1. člen v celoti. Ugotavljamo sklepčnost! <stage>(51
               poslancev.)</stage></p>
               <p>Kdo je za 1. člen? <stage>(27 poslancev.)</stage> Je kdo proti? <stage>(29 poslancev.)</stage></p>
               <p>Člen ni sprejet.</p>
               <p>Prehajamo na obravnavo 2. člena in amandmaja k temu 2. členu. Torej, imamo amandma
               odbora k 2. členu in amandma na amandma odbora, ki ga predlaga gospod Roberto
               Battelli, in sicer, da se za besedami <q>"Škocjanski zatok"</q> doda besedilo <q>"valsagnon"</q>.
               Želi kdo besedo? Ne želi. Zaključujem razpravo in prehajamo na odločanje.</p>
               <p>Na glasovanje dajem najprej amandma na amandma, ki ga je gospod Battelli predlagal k
               2. členu. Ugotovimo sklepčnost! <stage>(56 poslancev.)</stage></p>
               <p>Kdo je za predlagani amandma na amandma? <stage>(25 poslancev.)</stage> Je kdo proti? <stage>(28
               poslancev.)</stage></p>
               <p>Amandma na amandma k 2. členu ni sprejet.</p>
               <p>Na glasovanje dajem amandma odbora k 2. členu. Ugotavljamo sklepčnost! <stage>(53
               poslancev.)</stage></p>
               <p>Kdo je za amandma? <stage>(39 poslancev.)</stage> Je kdo proti? <stage>(3 člani.)</stage></p>
               <p>Ugotavljam, da je amandma k 2. členu sprejet.</p>
               <p>2. člen je v celoti spremenjen, torej ni potrebno o njem glasovati.</p>
               <p>Prehajamo na obravnavo 3. člena in amandmaje k temu členu, ki ga predlaga odbor.
               Ugotavljam, da ni razpravljavcev, zaključujem razpravo in prehajamo na odločanje. Na
               glasovanjem dajem amandma k 3. členu. <stage>(Glas iz ozadja.)</stage> Sem vprašala. Ugotovimo
               sklepčnost! <stage>(49 prisotnih.)</stage></p>
               <p>Kdo je za amandma k 3. členu? <stage>(38 poslancev.)</stage> Je kdo proti? <stage>(4 člani.)</stage></p>
               <p>Ugotavljam, da je amandma sprejet.</p>
               <p>3. člen je že v celoti spremenjen, ni potrebno glasovanje.</p>
               <p>Prehajamo na obravnavo 4. člena in k dvema amandmajema k temu 4. členu, ki ju
               predlaga ravno tako odbor. Želi kdo razpravljati? Želite besedo? Ne želite.
               Zaključujem razpravo in prehajamo na odločanje. Na glasovanje dajem prvi amandma k 4.
               členu. Ugotovimo sklepčnost! Lepo prosim, če vsi pritisnemo te gumbe. Še enkrat
               ugotovimo sklepčnost! <stage>(53 prisotnih.)</stage></p>
               <p>Kdo je za prvi amandma k 4. členu? <stage>(46 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je prvi amandma sprejet.</p>
               <p>Na glasovanje dajem drugi amandma k 4. členu. Ugotovimo sklepčnost! <stage>(49
               prisotnih.)</stage></p>
               <p>Kdo je za drugi amandma k 4. členu? <stage>(43 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 4. člen v celoti. Ugotovimo sklepčnost! Glasujemo o 4. členu v
               celoti. <stage>(51 poslancev.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da je 4. člen v celoti sprejet.</p>
               <p>Prehajamo na obravnavo 5. člena in amandmaja k 5. členu. Želi kdo besedo? <stage>(Ne želi.)</stage>
               Zaključujem razpravo in prehajamo na odločanje. Na glasovanje dajem amandma k 5.
               členu.</p>
               <p>Ugotovimo sklepčnost! <stage>(56 prisotnih.)</stage></p>
               <p>Kdo je za amandma? <stage>(41 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da smo amandma izglasovali.</p>
               <p>Na glasovanje dajem še 5. člen v celoti. Ugotovimo sklepčnost! <stage>(48 prisotnih.)</stage></p>
               <p>Kdo je za 5. člen v celoti? <stage>(43 poslancev.)</stage> Je kdo proti? <stage>(4 poslanci.)</stage></p>
               <p>Ugotavljam, da smo 5. člen izglasovali.</p>
               <p>Prehajamo na obravnavo 7. člena in amandmaja k 7. členu. Želi kdo besedo? <stage>(Ne želi.)</stage>
               Zaključujem razpravo in prehajamo na odločanje. Na glasovanje dajem amandma k 7.
               členu. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da smo izglasovali amandma k 7. členu.</p>
               <p>Na glasovanje dajem še 7. člen v celoti. Ugotovimo sklepčnost! <stage>(47 prisotnih.)</stage></p>
               <p>Kdo je za 7. člen? <stage>(40 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da smo 7. člen izglasovali.</p>
               <p>Prehajam na obravnavo za novi 8.a člen, amandma za novi 8.a člen. Želi kdo besedo?
               <stage>(Ne želi.)</stage> Zaključujem razpravo in prehajamo na odločanje. Na glasovanje dajem
               amandma za novi 8.a člen. Ugotovimo sklepčnost! <stage>(55 prisotnih.)</stage></p>
               <p>Kdo je za amandma novi 8.a člen? <stage>(50 poslancev.)</stage> Je kdo proti? <stage>(3 poslanci.)</stage></p>
               <p>Ugotavljam, da smo izglasovali amandma za novi 8.a člen.</p>
               <p>Prehajamo na obravnavo amandmaja za novi 8.b člen. Želi kdo besedo? <stage>(Ne želi.)</stage>
               Zaključujem razpravo in prehajamo na odločanje. Na glasovanje dajem amandma za novi
               8.b člen. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(9 poslancev.)</stage></p>
               <p>Ugotavljam, da je amandma sprejet.</p>
               <p>Prehajamo na obravnavo 9. člena in amandmaja k 9. členu. Želi kdo besedo? <stage>(Ne želi.)</stage>
               Zaključujem razpravo in prehajamo na odločanje. Na glasovanje dajem amandma k 9.
               členu. Ugotovimo prisotnost! <stage>(61 prisotnih.)</stage></p>
               <p>Kdo je za amandma k 9. členu? <stage>(47 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 9. člen<gap n="..."/> Ne, ni potrebno, je že spremenjen.</p>
               <p>Torej prehajamo na obravnavo 10. člena in dveh amandmajev k 10. členu. Kdo želi
               besedo? <stage>(Nihče ne želi razpravljati.)</stage> Zaključujem razpravo in prehajamo na
               odločanje.</p>
               <p>Na glasovanje dajem prvi amandma k 10. členu. Ugotovimo sklepčnost! <stage>(58
               prisotnih.)</stage></p>
               <p>Kdo je za prvi amandma? <stage>(46 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da smo prvi amandma izglasovali.</p>
               <p>Na glasovanje dajem še drugi amandma k 10. členu. Ugotovimo prisotnost! <stage>(50
               prisotnih.)</stage></p>
               <p>Kdo je za drugi amandma? <stage>(38 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je bil amandma izglasovan.</p>
               <p>Glasujemo še o 10. členu v celoti. Ugotovimo sklepčnost! <stage>(49 prisotnih.)</stage></p>
               <p>Kdo je za 10. člen v celoti? <stage>(36 poslancev.)</stage> Je kdo proti? <stage>(2 poslanca.)</stage></p>
               <p>Ugotavljam, da smo izglasovali 10. člen v celoti.</p>
               <p>Prehajamo na obravnavo 11. člena in amandmaja k temu členu. Želi kdo besedo? Gospod
               Demšar ima besedo.</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Hvala. Mene je motilo že pri 10. členu in tudi pri tem - namreč, tu gre za to, da bo
               občina dajala samo mnenje. Zdaj, če so Koprčani s tem zadovoljni, da ne bodo dajali
               soglasja in da se prestavi na mnenja, potem verjamem, da drugi nimamo kaj dosti
               besede. Mislim pa, da bi sami Koprčani morali na to pomisliti in bi bili tu
               soglasodajalci, ne pa samo, da povejo svoje mnenje. S tem se mi zdi, da tudi občina
               kot taka bi morala imeti več pravic, posebej, ko se pogovarjamo o občinah - zdaj o
               teh novih občinah. Mislim, da je občini treba dati pravico soglasja in ne samo
               mnenja. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Replika, gospod Presečnik.</p>
            </sp>
            <sp who="SDZ2:PresečnikJakob">

               <speaker>JAKOB PRESEČNIK:</speaker>

               <p>Hvala lepa. Imam repliko na gospoda Demšarja, žal. Ravno vi ste prej govoril, da bomo
               mi sicer sprejeli en zakon, ampak potem bo prišla ena druga garnitura in bo zakon
               spremenila in bo ta zatok ponovno oziroma ga bo poskušala eventualno zasuti. Ampak
               mislim, da ravno s tem, kar ste vi zdaj rekel, da obstaja večja možnost nekje v
               prihodnje, da pride do tega, da se ta zatok ne bi obvaroval v takšnem stanju, kot
               je.</p>
               <p>Torej, podpiramo tak amandma, kot je.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Želi še kdo razpravljati? Gospod Demšar.</p>
            </sp>
            <sp who="SDZ2:DemšarVincencij">

               <speaker>VINCENCIJ DEMŠAR:</speaker>

               <p>Težko verjamem, da bova z gospodom Presečnikom prišla do konca, ampak ravno v tem je
               stvar; da bi bila dva sogovornika ne pa samo država. In če bi občina hotela - recimo,
               kot ste vi omenili - <q>"zasuti"</q>, ampak ji državi tukaj tega ne dovoli, potem to ni
               možno narediti. In v tistem primeru, ko bi se dva enakopravna o tem odločala, potem
               bi se morala tudi oba dogovoriti. In v tem je potem veliko večja garancija, da ne
               more ne mestna oblast po svoje narediti in ne državna oblast tudi ne po svoje. V tem
               vidim velik smisel dveh, ki se bi enakovredno dogovarjala.</p>
               <p>Če pa se ljudje z Obale ne pritožujejo, potem mi je pa samo žal, da se bi sam še za
               to posebej boril. Če bi šlo za primer loške občine, garantiram, da naredim vse, da do
               takega ne bi prišlo, da bi mi dajali samo mnenje, ampak zagotovo soglasje.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala, gospod Demšar. Repliko gospod Juri.</p>
            </sp>
            <sp who="SDZ2:JuriAurelio">

               <speaker>AURELIO JURI:</speaker>

               <p>NO, če lahko v imenu Koprčanov govorim. Demšarju se zahvaljujem za skrb. In seveda
               osnovno razmišljanje je bilo v tem smislu, zato da bi tej skupnosti vendarle
               omogočili partnerstvo v polnem smislu besede. Bili so tudi vloženi tovrstni
               amandmaji.</p>
               <p>To, kar je odbor sprejel, je plod kompromisa. Za ta kompromis se je tudi občinska
               oblast zavzemala. Je, kakor vem, zadovoljena v taki formulaciji, torej v pravici do
               mnenja. Verjamem, da nihče: niti ministrstvo pa morda vlada si ne bi privoščil tudi
               poseg mimo mnenja mestne občine, znotraj katerega se ta zatok nahaja.</p>
               <p>Seveda, gre za tako vrsto partnerstva, ki pa vendarle daje neke garancije. Verjamem,
               da Demšar misli prav. Tudi sam sem se v tem smislu nagibal, pa vendarle; če se najde
               dogovor, mislim, da je to za vse sprejemljivo in bodimo zadovoljni. Konec koncev,
               nekoč, če bi potrebe kazale drugače, se lahko tudi to zgodi, o čemer je Presečnik
               govoril. Nedvomno; za vsakršno spremembo statusa tega področja bomo potrebovali vlogo
               parlamenta - jutri tako kot danes. Hvala.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Hvala. Želi še kdo besedo? Ugotavljam, da ni več razpravljavcev. Prehajamo še na
               odločanje o amandmaju. Torej, na glasovanje dajem amandma k 11. členu. Ugotovimo
               sklepčnost! <stage>(61 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(8 poslancev.)</stage></p>
               <p>Ugotavljam, da je amandma k 8. členu sprejet.</p>
               <p>Na glasovanje dajem še člen v celoti. Ugotovimo sklepčnost! <stage>(55 prisotnih.)</stage></p>
               <p>Kdo je za člen v celoti? <stage>(37 poslancev.)</stage> Je kdo proti? <stage>(5 poslancev.)</stage></p>
               <p>Ugotavljam, da je 11. člen v celoti sprejet.</p>
               <p>Prehajamo na obravnavo 12. člena in dveh amandmajev k temu členu. Kdo želi besedo?
               Ali želite besedo? <stage>(Glas iz ozadja.)</stage> Samo še tega bi izglasovali. Zaključujem
               razpravo, ker ne želi nihče razpravljati. Prehajamo na odločanje. Na glasovanje dajem
               prvi amandma k 12. členu. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(Nihče.)</stage></p>
               <p>Ugotavljam, da je prvi amandma k 12. členu sprejet.</p>
               <p>Zdaj pa še drugi amandma. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je amandma sprejet.</p>
               <p>Še glasovanje za člen v celoti. Ugotovimo sklepčnost! <stage>(48 prisotnih.)</stage></p>
               <p>Kdo je za 12. člen v celoti? <stage>(41 poslancev.)</stage> Je kdo proti? <stage>(1 poslanec.)</stage></p>
               <p>Ugotavljam, da je 12. člen v celoti sprejet.</p>
               <p>Ali nadaljujemo? Jutri? <stage>(Glasovi iz ozadja.)</stage> Torej, prekinjam to točko dnevnega reda.
               Nadaljujemo jutri ob 10.00. Samo še en predlog. Vodja poslanske skupine LDS, gospod
               Tone Anderlič in vodja poslanske skupine SLS, gospod Franc Zagožen predlagata, da
               državni zbor sprejme sklep, da se rok za vlaganje amandmajev k predlogu zakonov o
               spremembah in dopolnitvah zakona o denacionalizaciji podaljša do vključno 3. marca.
               Ta predlog dajemo na glasovanje. Predlagatelja prosimo za pojasnilo. To dajemo na
               glasovanje. Prosim. Imate besedo.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Ni proceduralno. Zahtevam pojasnilo predsedujoče. Poglejte, toliko spomina imamo vsi.
               Danes je bil primer odbora za delo, družino in socialno politiko, kjer se je
               predlagalo, da gre točka z dnevnega reda in se skliceval na tretji odstavek 64.
               člena. Predsedujoča je ugotovila, da to ni mogoče, ker bi to morali delati po dnevnem
               redu. To, kar je zdaj vprašanje, piše v drugem odstavku, in piše, pravi: da se dnevni
               red razširi in v zvezi s predlagano razširitvijo po potrebi skrajšajo roki iz 52.
               člena poslovnika v 64. členu. Gospo predsedujočo bi vprašal, ali bo isti dan, iste
               stvari na enak način tolmačila, ali glede na to, kdo je predlagal - opozicija ali
               koalicija - različno. Hvala lepa.</p>
            </sp>
            <sp who="SDZ2:OkretičSalmičEda">

               <speaker>PODPREDSEDNICA EDA OKRETIČ-SALMIČ:</speaker>

               <p>Predlog je dan, lahko o njem glasujemo oziroma bomo kar glasovali. Ničesar ne umikamo
               z dnevnega reda in ničesar na novo ne uvrščamo. Prosi se samo za podaljšanje vlaganja
               amandmajev in prosim, da gre ta predlog na glasovanje. Predlagam, da o tem glasujemo.
               Ugotovimo prisotnost! <stage>(39 prisotnih.)</stage> <stage>(Glasovi iz dvorane.)</stage> Zdaj bomo o tem glasovali
               in ničesar drugega ne bom poslušala. Še enkrat, ni dovolj prisotnih. Dajmo, pa nas je
               tu prisotnih prek 60. Ugotovimo prisotnost v dvorani! <stage>(41 prisotnih.)</stage> Tako, nismo več
               sklepčni. Zaključujem današnje zasedanje in se vidimo jutri ob 10.00 uri. Prijeten
                  večer! <stage type="time">(SEJA JE BILA PREKINJENA DNE 25. FEBRUARJA 1998 OB 18.08 URI.)</stage>
               </p>
            </sp>
         </div>
      </body>
   </text>
</TEI>